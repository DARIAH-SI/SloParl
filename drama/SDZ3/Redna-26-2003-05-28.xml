<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Redna-26-2003-05-28">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|A6CF29095DE8BD28C1256D3A003E9E6A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=A6CF29095DE8BD28C1256D3A003E9E6A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-26-2003-05-28.DZ" n="26">
               <name>Redna</name>
               <date when="2003-05-28"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-26-2003-05-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 26. seje</stage>
            <stage type="date">(28. maj 2003)</stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 10.02 uri. </stage>


            <sp xml:id="SDZ3-Redna-26-2003-05-28.sp1">

               <speaker>PREDSEDNIK BORUT PAHOR:</speaker>

               <p>Spoštovane kolegice in kolegi, lepo pozdravljeni! Pozdravljam tudi državnega
               sekretarja, ki bo imel uvod v prvo točko, ki je na sporedu danes.</p>
               <p>Najprej vas bom obvestil, spoštovane kolegice in kolegi, kdo od kolegic in kolegov,
               poslank in poslancev se danes nadaljevanja 26. seje državnega zbora zaradi drugih
               obveznosti ne more udeležiti. To so kolegi Barovič, Božič, dr. Brejc, Germič, Horvat,
               Kacin, Kangler, Kopušar, Lenko, Maršič, Merlo, Peterle, Vizjak in kolegica Oražem.</p>
               <p>Kot rečeno, bomo danes nadaljevali z <title xml:id="SDZ3-Redna-26-2003-05-28.title1">8. TOČKO DNEVNEGA REDA - OBRAVNAVO
                  PREDLOGA ZAKONA O SPREMEMBAH IN DOPOLNITVAH ZAKONA O PRAVNIŠKEM DRŽAVNEM IZPITU.</title>
               </p>
               <p>Predlog zakona je v obravnavo zboru predložila vlada Republike Slovenije. Državnemu
               sekretarju, gospodu Jenullu, dajem možnost, da dopolnilno obrazloži predlog zakona,
               za kar ima na voljo pet minut časa. Prosim.</p>
            </sp>
            <sp xml:id="SDZ3-Redna-26-2003-05-28.sp2">

               <speaker>HINKO JENULL:</speaker>

               <p>Hvala lepa, gospod predsednik. Spoštovane poslanke in poslanci! Temeljni namen
               sprememb in dopolnitev zakona o pravniškem državnem izpitu je izboljšanje stanja
               izobraževanja v pravosodju. To izobraževanje je sicer namenjeno usposabljanju za
               opravljanje funkcije sodnika in tožilca ter poklica odvetnika in notarja, torej
               kadrovskim potrebam v pravosodju. Ker pa opravljen pravniški državni izpit pomeni
               pomembno prednost tudi pri zaposlovanju na delovnih mestih, za katera sicer ne
               predstavlja formalnega pogoja, se je v zadnjem obdobju močno povečal pritisk
               kandidatov na opravljanje pripravništva in pravniškega državnega izpita. Presegel je
               okvir kadrovskih potreb pravosodja. V Sloveniji je skupno 336 prostih mest za
               opravljanje sodniškega pripravništva, aprila letos pa je na vstop v sodniško
               pripravništvo čakalo že približno 1.400 kandidatov, ki bi lahko zadnji od teh prišli
               na vrsto šele približno po petih letih. Pri tem pa je treba upoštevati, da na obeh
               pravnih fakultetah že sedaj diplomira v povprečju 380 študentov letno, zaznaven pa je
               trend povečevanja tega števila. Navedeno stanje narekuje, da se sedanje sodniško
               pripravništvo srednjeročno skrajša in odpre za vse, ki želijo opravljati sedanji
               pravniški državni izpit. Tisti kandidati, ki bi pa želeli dejansko opravljati
               pravosodno funkcijo, bi morali poleg navedenega opraviti še dodatno izobraževanje in
               morda še dodaten izpit. Taka širša reforma izobraževanja v pravosodju se že
               pripravlja, vendar bi njena takojšnja uredba s sistemskimi spremembami po oceni
               predlagatelja ob sedanjem velikem številu čakajočih kandidatov še podaljšala čakalne
               dobe, posegla pa bi tudi v njihova pridobljena pričakovanja.</p>
               <p>Drug razlog za odložitev take reforme je povezan z odprtim vprašanjem poskusnega
               sodniškega mandata, vsaj v tistem obdobju, ko smo zakon pripravljali. Zaradi tega je
               bil v zakonodajni postopek najprej vložen ta predlog novele, katere osnovni namen je
               omogočiti čim večjemu številu kandidatov opravljanje izpita. Hkrati se želi v okviru
               nespremenjenega sistema izboljšati vsebino pripravništva in pravniški državni izpit.</p>
               <p>Ukrepi, ki jih bo zakon omogočil za zmanjšanje čakalne dobe, so možnost odprave
               obveznega usposabljanja na višjih sodiščih, kjer prihaja do zastojev pri
               izobraževanju večjega števila pripravnikov, in bo zaradi tega ob pripravi novega
               pravilnika o programu pripravništva in izpita proučena možnost, da bi namesto tega
               obveznega usposabljanja podaljšali usposabljanje na prvi stopnji.</p>
               <p>Dalje, predvideva se alternativna določitev usposabljanja v gospodarskem ali
               delovnem sodstvu po izbiri kandidatov. S to spremembo pa se bo tudi povečalo število
               pripravnikov, ki lahko opravljajo pripravništvo v istem obdobju. Predvideva se
               povečanje število pripravniških mest, saj bo minister za pravosodje skladno z oceno
               predsednikovih višjih sodišč po uveljavitvi zakona in podzakonskega akta lahko s
               sklepom najmanj za dvakrat povečal število pripravniških mest na posameznih sodiščih
               za pripravnike, ki jih izobraževanje zagotavlja delodajalec oziroma za volonterje.
               Predlog zakona bo omogočil tudi podlago za dodatne obvezneoblike izobraževanja, ki
               bodo podrobneje urejene s podzakonskim aktom. V okviru programa pripravništva bodo po
               nemškem vzoru za več pripravnikov skupaj potekali seminarji o izbranih temah in
               kolokvijih, ki jih bodo vodili sodniki. Na ta način bo delno poenoteno izobraževanje
               sodniških pripravnikov tudi pri različnih sodiščih.</p>
               <p>Spremembe pri državnem pravniškem izpitu bodo uvedene s tem, da bo pisna naloga za
               kandidate, ki opravljajo izpit v istem mesecu enaka. Zaradi tega bodo vsi kandidati,
               za katere je določen isti izpitni rok, opravljali pisni del izpita skupaj, ustni del
               pa v naslednjem mesecu. Navedeno bo omogočilo večjo objektivnost ocene, za katero
               bosta v skladu s predlogom zadolžena za vsako področje pisnega izpita dva člana,
               ostala pa bo šestčlanska komisija za ustni del izpita. Pisna naloga bo lahko zajemala
               samo izdelavo sodne odločbe prve stopnje s civilnega in kazenskega področja.</p>
               <p>Menimo, da tak predlog zakona, ki poleg tega uvaja še enotno evidenco kandidatov za
               sodniško pripravništvo in razširjeno evidenco opravljanja izpitov, zasleduje in da bo
               dosegel zakonodajne namene. Zato predlagamo, da državni zbor ta zakon sprejme. Hvala.
           </p>
            </sp>
            <sp xml:id="SDZ3-Redna-26-2003-05-28.sp3">

               <speaker>PREDSEDNIK BORUT PAHOR:</speaker>

               <p>Hvala lepa, gospod državni sekretar. Kolegica Lidija Majnik, poročevalka odbora za
               notranjo politiko bo kratko predstavila poročilo tega odbora, potem pa bodo dobili
               besedo predstavnik poslanskih skupin. Prosim.</p>
            </sp>
            <sp xml:id="SDZ3-Redna-26-2003-05-28.sp4">

               <speaker>LIDIJA MAJNIK:</speaker>

               <p>Predsednik, hvala lepa. Spoštovane kolegice in kolegi. Odbor državnega zbora za
               notranjo politiko je predlog zakona obravnaval na svoji 35. redni seji dne 7. maja
               2003. Predstavnik predlagatelja je uvodoma podal dopolnilno obrazložitev in pojasnil,
               da želi predlog zakona predvsem zmanjšati razkorak med dejanskimi kadrovskimi
               potrebami pravosodja inželjami mladih pravnikov, da opravijo pravniški državni izpit
               tudi, če se kasneje ne nameravajo zaposliti v pravosodju. Pojasnil je, da je že
               pripravljen dolgoročni koncept sprememb izobraževanja v pravosodju, ki ob prvem
               pravniškem državnem izpitu predvideva še drug izpit, ki pa bo namenjen specializaciji
               tistih, ki se želijo resnično zaposliti v pravosodju. Širša reforma pa je bil
               odložena, ker je izredno zahtevna, ker je ena od predlaganih sprememb ustave povezana
               z vprašanjem poskusnega sodniškega mandata in zaradi obstoječih čakalnih vrst za
               opravljanje izpita. Zaradi tega predstavlja predlagani zakon po mnenju predlagatelja
               le najnujnejše spremembe, s katerimi se želi kratkoročno odpraviti največje
               pomanjkljivosti sedanjega sistema, ob tem pa nadaljuje z dolgoročnejšim projektom
               priprave obsežnejših vsebinskih sprememb.</p>
               <p>Odbor se je seznanil s pisnim mnenjem zakonodajnopravne službe in njihove pripombe
               upošteval s sprejetjem amandmajev. Mnenje k zakonu je podala tudi komisija državnega
               sveta za politični sistem. Predlagane zakonske rešitve je podprla in poudarila
               pomembnost celovitega pristopa k problematiki skrajšanja predolgih čakalnih dob. Za
               izboljšanje kvalitete kadrov podpirajo uvedbo sekundariata. Predstavnik društva
               mladih pravnikov je nasprotoval odpravi obveznega pripravništva na višjih sodiščih,
               saj naj bi to pomenilo znižanje kvalitete pripravništva. Za skrajšanje čakalnih vrst
               predlagajo skrajšanje pripravništva na sodiščih z dveh na eno leto. Tudi predstavnik
               slovenskega sodniškega društva je poudaril, da bi omejitev usposabljanja zgolj na
               sodišče prve stopnje pomenila znižanje kvalitete pripravništva. Predloge sodnega
               sveta Republike Slovenije je odbor obravnaval kot predloge za amandmaje odbora in jih
               z nekaterimi popravki tudi sprejel.</p>
               <p>V razpravi so člani odbora izpostavili pomembnost amandmaja k 4. členu, ki omogoča,
               da se v skupnem številu pripravniških mest posebej določi število mest, namenjenim
               izobraževanju odvetniških, notarskih, državnotožilskih in državnopravobranilskih
               pripravnikov, ki so zaposleni pri tovrstnih delodajalcih, saj jim je pravniški
               državni izpit potreben za opravljanje poklica. S predlogom zakona bo tako problem pri
               dolgih čakalnih dob omiljen, ne pa popolnoma odpravljen, zato so se člani odbora
               zavzeli za čimprejšnjo predložitev novega zakona.</p>
               <p>Odbor je po opravljeni razpravi sprejel amandmaje poslanskega kluba LDS, poslanske
               skupine SLS in poslanske skupine Združene liste socialnih demokratov k 5., 7., 8., 23
               in 26. členu predloga zakona. Odbor ni sprejel amandmaja poslanke Majde Zupan k 11.
               členu, en amandma poslanskih skupin in poslanskega kluba pa je postal brezpredmeten.
               Vključitvijo sprejetih amandmajev v zakonski predlog je odbor določil besedila
               dopolnjenega predloga zakona. Odbor se je seznanil tudi z aktivnostjo vlade Republike
               Slovenije v smeri priprave novega predloga zakona o pravniškem državnem izpitu, ki bo
               celoviteje uredil sistem izobraževanja v pravosodju in opravljanje pravniškega
               državnega izpita, kar odbor podpira in pričakuje čimprejšnjo ureditev tega področja.
           </p>
            </sp>
            <sp xml:id="SDZ3-Redna-26-2003-05-28.sp5">

               <speaker>PREDSEDNIK BORUT PAHOR:</speaker>

               <p>Hvala lepa, kolegica Majnikova, za predstavitev poročila odbora za notranjo
               politiko. Zdaj bomo poslušali stališča poslanskih skupin. Kolegice Majde Zupan ni, bo
               kolega Barovič nadomestil oziroma kolega Peče kolega Baroviča. Prosim, kolega Peče,
               tri minute imate, tako je prijavil kolega Barovič njegov nastop, potem kolega Petan
               oziroma za njih kolega Potrč. Prosim.</p>
            </sp>
            <sp xml:id="SDZ3-Redna-26-2003-05-28.sp6">

               <speaker>SAŠO PEČE:</speaker>

               <p>Spoštovani prisotni! Predlagatelj je v oceni stanja in razlogih za sprejem zakona po
               naši oceni dovolj kvalitetno pojasnil potrebo po noveli, istočasno pa v svoji
               obrazložitvi poudaril, da gre le za sklop najnujnejših popravkov. Pristop sprotnega
               noveliranja slovenske zakonodaje naj si bo s tega ali onega področja v Slovenski
               nacionalni stranki ocenjujemo kot pozitivno, saj nam je dosedanja praksa, ko je vlada
               Republike Slovenije vedno nakazovala na nove krovne zakone, po naši oceni, zgubljala
               čas in seveda s pripravo teh zakonov zamujala. Zatoocenjujemo, da je smiseln tudi
               pristop takoimenovani "per partes" pristop, da bomo vsaj določenemu segmentu v naši
               družbi, ki je odvisen od tega "per partes" zakona, lahko olajšali delo, naj si bo v
               obliki pridobitve posameznega naziva ali nastopa na delovno mesto.</p>
               <p>V Nacionalni stranki poleg tega ocenjujemo pravilno, da je do novele prišlo in da jo
               danes obravnavamo po omenjenem postopku. Vsekakor je predlagatelj v uvodu povedal, je
               v Slovenije po podatkih iz 2002. leta 336 prostih delovnih mest za opravljanje
               sodniškega pripravništva, od tega 208 s sklenitvijo delovnega razmerja in 128 v
               obliki izobraževalnega procesa. In, kar je zelo zanimivo, sam predlagatelj, torej
               vlada Republike Slovenije, v svoji obrazložitvi navaja, da je v aprilu leta 2002
               čakalona sodniško pripravništvo 1.200 kandidatov, kar pomeni, da v primeru, če novele
               zakona ne sprejmemo, bodo lahko vsi kandidati, ob pogoju, da ne bodo prišli novi
               kandidati, opravljali svojo izobraževalno funkcijo oziroma naziv šele po petih letih.
               Ob tem je smiselno poudariti, da vsako leto na mariborski in ljubljanski univerzi
               diplomira še 380 oseb, katerih večina izraža željo po omenjeni aktivnosti iz
               omenjenega zakona. Po naši oceni in verjetno tudi po oceni vlade prihaja do teh zamud
               ravno zaradi pogojapripravništva na podlagi veljavnega podzakonskega akta, ki ga tudi
               predlagatelj zakona dobro označuje kot ozko grlo. Zato ocenjujemo, da je novelo
               zakona smiselno podpreti.</p>
               <p>Prav tako smo v Nacionalni stranki tudi prepričani, da novela zakona zasleduje tri
               osnovne cilje, samo pri enem pa imamo v okviru poslanske skupine SNS pomisleke. In
               sicer, prvič, odprava obveznega izobraževanja na višjih sodiščih za vstop v sodniško
               pripravništvo. Res je, da se ob tem pojavlja vprašanje kvalitete oziroma pridobivanja
               strokovnega znanja, ki so ga po stari metodi oziroma po obstoječi metodi lahko
               kandidati pridobivali. Res pa je, da je v zameno za to kvaliteto nastopal ta petletni
               čakalni rok. Po drugi strani pa predlagatelj navaja, da bo kvaliteta... <stage xml:id="SDZ3-Redna-26-2003-05-28.stage5">/Opozorilni
               znak za konec./</stage></p>
            </sp>
            <sp xml:id="SDZ3-Redna-26-2003-05-28.sp7">

               <speaker>PREDSEDNIK BORUT PAHOR:</speaker>

               <p>Prosim, kar končajte stavek.</p>
            </sp>
            <sp xml:id="SDZ3-Redna-26-2003-05-28.sp8">

               <speaker>SAŠO PEČE:</speaker>

               <p>No, imam še dve minuti, gospod predsednik.</p>
            </sp>
            <sp xml:id="SDZ3-Redna-26-2003-05-28.sp9">

               <speaker>PREDSEDNIK BORUT PAHOR:</speaker>

               <p>Ja, po displayu, ampak kolega Barovič je zase prijavil tri minutni nastop. Vi ga
               nadomeščate in toliko časa tudi imate. Ampak, prosim, zaključite stavek in misel.</p>
            </sp>
            <sp xml:id="SDZ3-Redna-26-2003-05-28.sp10">

               <speaker>SAŠO PEČE:</speaker>

               <p>No, potem bom prenehal s hvalo vlade Republike Slovenije in se opredelil do
               pomisleka, in sicer v zvezi z izvajanjem obveznih oblik izobraževanja, ki jih
               predlagatelj nakazuje v svoji 2. točki, in sicer glede obremenitev teh dijakov
               oziroma študentov, udeležencev v procesu, ki bi radi spremljali te seminarje. Zato
               vlado Republike Slovenije pozivamo, da v okviru finančnih posledic zakona razmisli in
               se opredeli o možnosti brezplačnega obiskovanja tovrstnih seminarjev.</p>
               <p>Poleg tega bi radi, da se vlada Republike Slovenije v svojem zaključnem govoru
               opredeli tudi do dopisa oziroma stališča mladih pravnikov Slovenije, ki govori o
               kvaliteti. Kajti verjamem, da je kvaliteta sodniške funkcije najpomembnejša in bi
               morala ostati v prioriteti v okviru naše družbe.</p>
               <p>Zakon bomo oziroma nameravamo podpreti. Hvala.</p>
            </sp>
            <sp xml:id="SDZ3-Redna-26-2003-05-28.sp11">

               <speaker>PREDSEDNIK BORUT PAHOR:</speaker>

               <p>Hvala, kolega Peče. Kolega Petana ni. Kolega Potrč bo predstavil stališče poslanske
               skupine Združene liste socialnih demokratov, za njim kolega Čeligoj.</p>
            </sp>
            <sp xml:id="SDZ3-Redna-26-2003-05-28.sp12">

               <speaker>MIRAN POTRČ:</speaker>

               <p>Hvala lepa, gospod predsednik. Spoštovane kolegice in kolegi! Pred nami je zakon s
               področja pravosodja, sprejet v paketu zakonov, ki naj bi v Republiki Sloveniji
               postavili sodoben, evropsko primerljiv pravosodni sistem. Toda kot mnoge druge zakone
               iz tega sklopa pogosto spreminjamo in dopolnjujemo, ker ne dajejo polnih učinkov, je
               tokrat tudi pri tem zakonu predlog, da se odpravijo slabosti, ki na področju
               usposabljanja po opravljeni diplomi univerzitetnega diplomiranega pravnika in pri
               opravljanju pripravniškega izpita povzročajo težave in onemogočajo, da bi vsi, ki
               želijo opraviti ta izpit za svoje bodoče delo, lahko v doglednem času tega tudi
               opravili.</p>
               <p>Predlagatelji hkrati pravijo, da ta prva reforma bo pomenila nek napredek v času
               opravljanja pripravništva, da bi bila pa potrebna celovita, ki je pa ta moment še ne
               morejo predlagati, deloma zato, ker bi zahtevala več priprav in celovitejšo reformo,
               deloma zaradi tega, ker so predvidene, zaenkrat pa ne še pričakovane tudi reforme
               ustave, in tudi zaradi tega, ker je končno treba izpolniti pričakovanja tistih,ki
               danes že leta čakajo v vrsti, da bi pravniški državni izpit opravili. Zato se tokrat
               predlagajo najnujnejše začasne rešitve. Da so nujne, morda celo že pozne, soglašamo.
               Mnogo institucij je, veliko zainteresiranih, visoko izobraženost vseh, ki pri tem
               sodelujejo, vendar se nam dozdeva, da včasih prepočasi dobivamo prav zaradi tega
               predloge, ker je tudi konkurenčnost idej prevelika in se vsi ti ne morejo dogovoriti,
               da bi pravočasne in ustrezno dogovorjene predloge dobivali. Na ta račun - na žalost,
               treba je to povedati - tudi pravosodje izgublja na ugledu in vedno več je ljudi, ki
               slabo ocenjujejo njihovo delo. Morda ne paše neposredno v ta kontekst, vendar zadnje
               dejanje, odstop gospe Tadeje Zima, predsednice Okrajnega sodišča v Ljubljani, je
               ponovno tak primer, ki na probleme, ki ostajajo napol rešeni v pravosodju, čaka.</p>
               <p>Toda ne glede na to, v poslanski skupini Združene liste socialnih demokratov predlog
               zakona tudi kot začasno rešitev podpiramo. Enostavno ni druge možnosti, saj že samo
               nekajletni vedno večji razkorak med interesenti za opravljanje pripravništva, ki je
               pogoj za kasnejše delo - na sodiščih gotovo, marsikje pa tudi drugje - kažejo na to,
               da je v neko reformo potrebno iti. Sedanji razkorak med 464 kandidati, kolikor bi jih
               lahko opravilo pripravništvo v enem letu, in ca. 1200 že prijavljenih, poleg tega pa
               še ca. 380-imi, ki jih diplomira vsako leto, kaže, da bi leta in leta morali ti mladi
               ljudje čakati na ustrezno mesto za opravljanje pripravništva in za pravosodni izpit.
               To pa je pogoj za to, da bi lahko uspešno opravljali delo na sodišču, marsikje pa
               tudi pogoj za to, da se drugje zaposlijo. Zato upamo, in tako nam predlagatelji
               obljubljajo, da bodo predlagane rešitve vsaj deloma omilile te probleme, in v
               pričakovanju, da bo tako, se namzdi to zadosten razlog, da predlagane spremembe in
               dopolnitve zakona moramo podpreti. Pričakujemo pa, kot je bilo povedano na matičnem
               delovnemu telesu, da bo tudi v tem segmentu pravosodja, se pravi pripravniškem
               državnem izpitu, čim prej predlagana celovita reforma. Hvala.</p>
            </sp>
            <sp xml:id="SDZ3-Redna-26-2003-05-28.sp13">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Čeligoj bo predstavil stališča poslanske skupine DeSUS. Za njim
               bo nastopil kolega Diaci.</p>
               <p>Najprej pa kolega Čeligoj, poslanska skupina DeSUS. Prosim.</p>
            </sp>
            <sp xml:id="SDZ3-Redna-26-2003-05-28.sp14">

               <speaker>VOJKO ČELIGOJ:</speaker>

               <p>Hvala lepa za besedo. Prisrčen pozdrav vsem prisotnim. Dovolite nekaj misli v
               razmislek tudi s strani poslanske skupine DeSUS. Zakon o pravniškem državnem izpitu v
               prvem odstavku 1. člena določa, da zakon ureja pripravništvo po pridobljenem
               strokovnem naslovu diplomirani pravnik zaradi usposabljanja za opravljanje sodniške
               funkcije in funkcije državnega tožilca, poklica odvetnik in notarja oziroma za
               opravljanje drugih del, za katere se z zakonom zahteva kot pogoj pravniški državni
               izpit. Redkokateri zakon, razen v kolikor gre za poklice, kakor so odvetnik, notar,
               državni tožilec ali pravobranilec, za katere je tako določeno za njihovo področje
               osnovni zakoni, zahteva kot pogoj za opravljanje del pravniškega državnega izpita.
               Tako določa na primer zakon o azilu za svetovalca za begunce.</p>
               <p>V poslanski skupini DeSUS se zato sprašujemo, zakaj je skoraj v vsakem razpisu za
               prosto delovno mesto, tako v javnem kot zasebnem sektorju, kot pogoj za opravljanje
               dela zahtevan opravljen pravniški državni izpit. Res je, da je mogoče v interesu
               delodajalca, da ima oseba, morda zaradi zastopanja zasebnega ali javnega subjekta
               pred pravosodnimi organi, željo, da zaposli osebo z že opravljenim pravosodnim
               izpitom. Vendar v poslanski skupini DeSUS menimo, da je potrebno namero, po kateri
               teži delodajalec, zakonsko urediti, saj gre v danem primeru za kršitev zakonske
               določbe.</p>
               <p>Tudi še neuporabljiv zakon o javnih uslužbencih ne določa takega pogoja za nastop
               določenega delovnega mesta, čeprav je dejstvo, da tudi nekateri interni akti organov
               javne uprave zahtevajo za določena delovna mesta opravljen pravosodni izpit. S
               predpisovanjem opravljenega pravniškega državnega izpita kot pogoja za zaposlitev za
               vsako delovno mesto, smo razvrednotili naziv diplomirani pravnik in učni program
               fakultet, za katere menimo, da dajejo zadostno znanje za opravljanje pravnih del.
               Pravniški državni izpit naj bo pogoj za delo le povsod tam, kjer je to potrebno za
               usposabljanje z zakonom navedenih pravnih poklicev.</p>
               <p>Poleg tega v poslanski skupini DeSUS opozarjamo še na nekatere določbe predlaganega
               zakona. Ponovno bi bilo treba razmisliti o odpravi možnosti zamenjave izdelane
               civilne ali kazenske sodne odločbe na prvi stopnji z odločbo delovnega ali
               gospodarskega sodišča, pa tudi z odločbo upravnega sodišča. Menimo, da je privilegij
               civilnega in kazenskega prava nepotreben oziroma da je, kljub temu da sta to dve
               pravni področji, ki obsegata velik del pravne znanosti, potrebno pripravnikom
               omogočiti izdelavo sodne odločbena področju, ki jim je ali bo po opravljenem izpitu
               najbližje oziroma na tistem področju, na katerem bodo delali.</p>
               <p>Eden izmed razlogov za spremembe in dopolnitve zakona o pravniškem državnem izpitu
               je tudi domnevno skrajšanje čakalnih vrst za vstop v pripravništvo. Da je resnično
               potreben premislek o tem, govori tudi dejstvo, da je v vrstah čakajočih na pravniški
               državni izpit kar 1.400 čakajočih in da jih na leto opravi komaj 150. Zadnji v vrsti
               bo po tej logiki in statistiki moral verjetno čakati kar deset let. Drug problem pa
               je izredno majhno število pripravniških mest.</p>
               <p>Predlagane spremembe in sprejeti amandmaji k predlogu po našem mnenju ne prispevajo
               k zadanemu cilju, temveč olajšujejo dostop do sodišč z dajanjem prednosti tistim, ki
               so že opravili izbirno pripravništvo, vsem ostalim pa je dostop otežen. Sprejeti
               amandmaji odbora gredo namreč v smeri zapiranja delovnih mest za tiste, ki take
               službe še nimajo, saj eden izmed amandmajev izrecno določa, da se v skupnem številu
               pripravniških mest za pripravnike, ki opravljajo sodniško pripravništvo v okviru
               izobraževanja, ki ga zagotavlja delodajalec, posebej določi število mest za
               usposabljanje. Hvala lepa.</p>
            </sp>
            <sp xml:id="SDZ3-Redna-26-2003-05-28.sp15">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Diaci bo predstavil stališče poslanske skupine Stranke mladih.</p>
            </sp>
            <sp xml:id="SDZ3-Redna-26-2003-05-28.sp16">

               <speaker>MARKO DIACI:</speaker>

               <p>Hvala za besedo. Lep pozdrav vsem prisotnim! Danes, ta trenutek je na tabli oziroma
               na oglasni deski na ljubljanskem višjem sodišču naslednja situacija: za opravljanje
               sodnega pripravništva čaka v vrstnem redu, ki je določen z upoštevanjem časa popolne
               vloge, 769 kandidatov. Nekdo, ki se je vpisal v seznam pol leta pred pretekom
               prejšnjega stoletja, je danes šele na 81. mestu. Govorimo že skoraj o desetletju, ne
               letih čakanja. Pomembno se mi zdi poudariti, da je problem sicer že star, ministrstvu
               za pravosodje, pravzaprav vladi dobro znan in tudi z naše strani je prišlo opozorilo.
               27.11.2000 je minister na "hearingu" namreč pred odborom za notranjo politiko na moje
               vprašanje o tej temi odgovoril naslednje <stage xml:id="SDZ3-Redna-26-2003-05-28.stage6">(citiram)</stage>: "Torej, na tem področju bo
               potrebno seveda nekatera vprašanja še temeljito pregledati, torej nekega dokončnega
               odgovora ta trenutek ne bom dal, vidim pa določene možnosti. Torej, bom pa v vsakem
               primeru, v primeru, da mibo dano se s tem ukvarjati, pogledal, kakšne so torej
               dejanske možnosti, kakšno je sedanje stanje in kje so še neizkoriščene rezerve, če
               lahko tako rečem." Torej - nadaljujem - ministrstvo je porabilo skoraj tri leta, da
               je poiskalo možnosti in konkretno ukrepalo. Predolgo, po mojem mnenju, hkrati pa tako
               počasno ukrepanje ne vzbuja optimizma pri ostalih prečih zadevah v pravosodju, kjer
               se še bolj čaka, gre pa za še bolj resne zadeve, torej sodne zaostanke. O tem smo
               sicer že precej govorili. Kakorkoli, veseli smo, da se stvari sedaj premikajo, še
               bolj pa so verjetno veseli čakajoči v vrsti.</p>
               <p>Predlog zakona je po mnenju poslanske skupine Stranke mladih Slovenije lahko le
               začasna rešitev za tisto, kar rabimo, torej ustrezen način za izboljševanje stanja,
               zato ga bomo podprli. Se pa, kot je razvidno iz vseh razprav, vsi zavedamo, da
               predstavlja zakon le najnujnejše spremembe, s katerimi se zgolj kratkoročno poskuša
               odpraviti najnujnejše pomanjkljivosti sedanjega sistema. V bodoče velja pripraviti
               nov zakon in upoštevati, da je trg dela tisti, ki od mladih pravnikov terja, da
               opravijo državni pravniški izpit, tudi če se ne nameravajo zaposliti v pravosodju. To
               se naj pri pripravi celovite reforme ne le upošteva, temveč tudi spoštuje, da ne bi
               bili v bodoče priče kakšnim restriktivnim pristopom.</p>
               <p>Torej, kot že rečeno, zakon v SMS podpiramo. Mladim pravnikom na izpitih, za katere
               upamo, da jih bo sedaj res več, pa želimo veliko uspeha. Hvala.</p>
            </sp>
            <sp xml:id="SDZ3-Redna-26-2003-05-28.sp17">

               <speaker>PREDSEDNIK BORUT PAHOR:</speaker>

               <p>Hvala lepa. Kolegica Majnikova bo zdaj predstavila stališče poslanskega kluba LDS, za
               njo bo to storil še poslanski klub oziroma poslanska skupina SLS, potem bomo pa
               zaključili. Prosim.</p>
            </sp>
            <sp xml:id="SDZ3-Redna-26-2003-05-28.sp18">

               <speaker>LIDIJA MAJNIK:</speaker>

               <p>Gospod predsednik, gospod državni sekretar, kolegice in kolegi. Pri obravnavi
               sprememb in dopolnitev zakona o pravniškem državnem izpitu smo v poslanskem klubu LDS
               izhajali predvsem iz dveh dejstev, in sicer: prvič, v Sloveniji je čakalna doba za
               opravljanje pripravništva za opravljanje pravniškega državnega izpita izjemno dolga,
               predolga, saj nekateri mladi čakajo na obvezno enoletno pripravništvo na sodišču od
               skupnega dvoletnega pripravništva tudi od 5 do 7 let.</p>
               <p>Drugič, pravni strokovnjaki se oglašajo, da je v Sloveniji nujno potrebno obdržati
               enotno izobraževanje za vse pravosodne poklice in s tem prehodnost med njimi, kar je
               posebej pomembno za državo z manjšim številom prebivalcev.</p>
               <p>Ker je problem dolgih čakalni dob tako zelo akuten, smo z amandmaji sledili predvsem
               temu, da jih na hitro skrajšamo, saj se zavedamo, da je za korenitejšo reformo
               potrebnega več časa. Od vlade in pristojnega ministrstva seveda pričakujemo, da bo
               zakon, ki bo prinesel sistemsko spremembo izobraževanja v pravosodju, ki bo upošteval
               tako evropsko prakso kot razprave ob tem zakonu, vložen v čim krajšem možnem roku v
               proceduro. Za razliko od Slovenije, kjer imamo dvoletno pripravništvo, od tega eno
               leto obvezno na sodišču, imajo države, po katerih se slovensko pravo velikokrat
               zgleduje, drugačne rešitve. V Avstriji, kjerni uveljavljeno načelo enotnega pravnika,
               traja sodna praksa 9 mesecev. Če je ta pogoj za upravljanje poklica, ima kandidat do
               nje pravico in ni čakalne dobe. Sodniki pa so dolžni izobraževati do dva pripravnika
               hkrati. Sodniška pripravljalna služba, izobraževanje traja 4 leta. Tudi v Avstriji
               imajo uvedene obvezne postaje: po eno leto na deželnih in okrajnih sodiščih ter vsaj
               po pet mesecev pri odvetniku in državnem tožilstvu in to kljub temu da ne velja
               načelo enotnega pravnika. Za razliko od Avstrije v Nemčiji, tako kot pri nas
               uveljavljeno načelo enotnega pravnika. Priprava je za vse pravniške poklice skupna in
               traja devet mesecev. Izvaja se z delom na sodiščih ali drugih službah, ki opravljajo
               pravno dejavnost. Obvezno pri odvetniku in javni upravi, organizirani pa so tudi
               obvezni večurni tečaji. Po opravljenem izpitu kandidate lahko takoj imenujejo za
               sodnika ali državnega tožilca, ki pa imata poskusni mandat in ga lahko v času od treh
               do petih let tudi odpustijo.</p>
               <p>Francoski model nam je najbrž preveč tuj, da bi se zgledovali po njem. Tam se začne
               posebno izobraževanje, ki traja 31 mesecev, na državni šoli za sodnike. Najnižja
               starostna meja za vstop v šolo je 27 let, cenijo predvsem izkušnje in zasluge iz
               najrazličnejših strok, po koncu šolanja pa se poleg objektivnih ocen ocenjuje tudi
               kandidatova subjektivna primernost za sodniško službo.</p>
               <p>Ob upoštevanju načela enotnosti izobraževanja in s tem prehodnosti med pravosodnimi
               poklici moramo upoštevati tudi dejstvo, da imamo v Sloveniji v celotnem pravosodju
               zaposlenih izredno veliko usposobljenih in kvalificiranih ljudi. Samo sodnikov je po
               nekaterih podatkih osemsto, ki so končali iste fakultete in opravili enak pravosodni
               izpit. To, kje so sedaj zaposleni, je seveda bolj stvar kariere in ne samo
               kvalitete.</p>
               <p>Od pravosodja državljani upravičeno pričakujejo, da bodo svoja znanja prenašali na
               svoje mlajše bodoče poklicne kolege. Zato bomo v LDS z zanimanjem spremljali
               rezultate zakona, ki ga obravnavamo. Pričakujemo, da se bodo čakalne dobe v
               najkrajšem času skrajšale oziroma odpravile, sicer bo potrebno ob novem sistemskem
               zakonu poseči po radikalnejših ukrepih, na primer posneti nemški model. Sedaj
               obravnavani zakon s predlaganimi amandmaji daje upanje na uspeh, od centralne
               evidence čakajočih do pooblastila ministru za izdajo pravilnika in sklepa o številu
               pripravniških mest, od določitve obveznih postaj na sodišču do uvedbe obveznih oblik
               izobraževanja, od posebnih kvot za volonterske pripravnike do obvezne sklenitve
               delovnega razmerja, najmanj za čas trajanja pripravništva s sklenjenim delovnim
               razmerjem. Sedanje stanje je namreč že skoraj kritično. Tako kot so povedali že
               kolegi, premalo je razpisanih prostih mest in preveč čakajočih.</p>
               <p>Na sodiščih je samo 128 mest za tiste tako imenovane volonterje, ki jim delo
               zagotavljajo drugi delodajalci in so eno leto pripravništva že zaključili, vsako leto
               pa se poveča število čakajočih za približno 400 mladih diplomantov. Tako se ta
               številka samo še povečuje in ne skrajšuje.</p>
               <p>Omenila bi samo še odločbo ustavnega sodišča, ki je pri tožnici v enakem primeru
               priznalo pravni interes, odločalo o njeni pritožbi pa ni, ker je medtem njen pravni
               interes se prekinil, ker je dobila pripravništvo. V poslanski skupini LDS bomo zakon
               z amandmaji, ki jih je sprejel odbor, podprli. Hvala.</p>
            </sp>
            <sp xml:id="SDZ3-Redna-26-2003-05-28.sp19">

               <speaker>PREDSEDNIK BORUT PAHOR:</speaker>

               <p>Hvala lepa, kolegica Majnikova. Kolega Rokavec bo predstavil stališča poslanske
               skupine Slovenske ljudske stranke, potem pa bomo prešli na razpravo o edinem vloženem
               amandmaju.</p>
            </sp>
            <sp xml:id="SDZ3-Redna-26-2003-05-28.sp20">

               <speaker>FRANCI ROKAVEC:</speaker>

               <p>Hvala za besedo, gospod predsednik. Spoštovane poslanke in poslanci in pa
               predstavnik vlade! V poslanski skupini Slovenske ljudske stranke menimo, da je
               čakalna doba za opravljanje pravniškega državnega izpita nesprejemljivo dolga. Namreč
               predlagatelj, vlada, je vložila predlog zakona o spremembah in dopolnitvah zakona o
               pravniškem državnem izpitu potem, ko je tudi delovna skupina na ministrstvu za
               pravosodje izoblikovala nekatera stališča do reforme izobraževanja v pravosodju in
               pripravila tudi omenjeni osnutek predloga zakona. V poslanski skupini Slovenske
               ljudske stranke menimo, da je reforma izobraževanja v pravosodju eden izmed ključnih
               korakov k odpravljanju težav slovenskega pravosodja, kljub temu da odpravljeni
               pravniški izpit sicer ne predstavlja formalnega pogoja za delo v državni upravi in v
               zasebnem sektorju, pa je po našem mnenju eden izmed močnejših faktorjev kvalitete
               znanja in usposobljenosti določenega posameznika. V poslanski skupini Slovenske
               ljudske stranke se zato zavzemamo za rešitve, ki bodo pripomogle k temu, da bo
               opravljanje pravniškega izpita dostopno čim večjemu krogu zainteresiranih oseb.
               Sedanja ureditev s čakalno dobo, kot smo že omenili uvodoma, na vstop v pripravništvu
               okoli petih let je nedopustna in je neprimerna. V poslanski skupini SLS podpiramo
               predlagane rešitve, ki ukinjajo obvezno izobraževanje na višjih sodiščih, podpiramo
               pa nameravano dvakratno povečanje samega števila pripravniških mest na posameznih
               sodiščih. Nekatere druge predlagane spremembe naj bi po besedah predlagatelja
               pripomogle tudi k izboljšanju kvalitete pripravništva in pa samega izpita.
               Predlagatelj je kot drugo fazo reforme izobraževanja v pravosodju napovedal
               obsežnejšo prevetritev celotnega sistema izobraževanja in v naši poslanski skupini
               želimo, da bi se teh napovedi držali in da bi jih v čim krajšem času tudi uresničili.</p>
               <p>Poslanska skupina bo predlagani predlog zakona podprla, seveda, tudi v pričakovanju,
               da je to res dejansko začetek reforme celotnega izobraževalna sistema v pravosodju.
               Hvala lepa.</p>
            </sp>
            <sp xml:id="SDZ3-Redna-26-2003-05-28.sp21">

               <speaker>PREDSEDNIK BORUT PAHOR:</speaker>

               <p>Hvala lepa. S tem smo zaključili s predstavitvijo stališč poslanskih skupin.
               Prehajamo na razpravo o členu in o edinem vloženem amandmaju, ki smo ga k temu členu
               prejeli. K 7. členu je poslanska skupina Nove Slovenije vložila amandma. Želi kdo
               besedo o njem? Državni sekretar.</p>
            </sp>
            <sp xml:id="SDZ3-Redna-26-2003-05-28.sp22">

               <speaker>HINKO JENULL:</speaker>

               <p>Hvala lepa, gospod predsednik. Vlada tega amandmaja ne podpira iz razloga, ker ni
               potreben. Namen amandmaja naj bi bil, da se natančneje določi, za kakšen čas mora
               kandidat, ki je sklenil delovno razmerje kot pripravnik na sodišču, po opravljenem
               pripravništvu ostati v pravosodju, vendar je ta čas dovolj natančno določen v
               predlaganem 11.a členu oziroma 7. členu novele, ko tam piše, "za tisto dobo, za
               katero je bil v delovnem razmerju." To pomeni v primeru dvoletnega pripravništva
               oziroma opravljenega izbirnega in obveznega, da je to dve leti, v primeru enoletnega
               je pa to eno leto.</p>
               <p>Amandmaja ne podpiramo tudi iz razloga, ker v drugem odstavku uvaja merilo za
               izpolnitev te obveznosti z besedilom "kadrovske potrebe v pravosodju, vendar tako, da
               bi se vsakokrat sproti presojalo, ali obstajajo ali ne." Mi smo se pa zavzeli v
               predlogu zakona, da se to merilo za sklenitev delovnega razmerja v pripravništvu črta
               iz zakona ravno zaradi tega, ker je ta pojem nedoločen in ni natančno možno
               predvideti, kaj to pomeni. Kakšne so pa te kadrovske potrebe v globalu, to pomeni za
               državno tožilstvo, pravobranilstvo, odvetništvo in notariat, pa bo določeno v posebni
               kvoti, ki je tudi predvidena v zakonskih spremembah. Hvala.</p>
            </sp>
            <sp xml:id="SDZ3-Redna-26-2003-05-28.sp23">

               <speaker>PREDSEDNIK BORUT PAHOR:</speaker>

               <p>Hvala lepa, gospod državni sekretar. Želi še kdo besedo? Če ne, potem bom razpravo
               zaključil. Danes ob 18.25 minut bomo začeli z glasovanjem in odločili tudi o tem. Do
               takrat prekinjam to točko dnevnega reda. Ob 11. uri in 15 minut bomo prešli na 9.
               točko dnevnega reda, to je na obravnavo predloga zakona o spremembah in dopolnitvah
               zakona o priznanju Republike Slovenije za poslovno odličnost po skrajšanem postopku.
               Predlog zakona je v obravnavo zboru predložila vlada. Predstavniku vlade bom dal na
               začetku besedo. Do 11.15, ko bomo začeli z 9. točko, pa sejo prekinjam.</p>
               <stage xml:id="SDZ3-Redna-26-2003-05-28.stage7">(Seja je bila prekinjena ob 10.42 uri in se je nadaljevala ob 11.18 uri.)</stage>
            </sp>
            <sp xml:id="SDZ3-Redna-26-2003-05-28.sp24">

               <speaker>PREDSEDNIK BORUT PAHOR:</speaker>

               <p>Nadaljujemo z <title xml:id="SDZ3-Redna-26-2003-05-28.title2">9. TOČKO DNEVNEGA REDA - OBRAVNAVO PREDLOGA ZAKONA O SPREMEMBAH IN
                  DOPOLNITVAH ZAKONA O PRIZNANJU REPUBLIKE SLOVENIJE ZA POSLOVNO ODLIČNOST.</title>
               </p>
               <p>Predlog zakona je v obravnavo zboru predložila vlada in mislim, da bo imel kratko
               dopolnilno obrazložitev minister. Prosim, minister za šolstvo, znanost in šport, dr.
               Gaber, imate besedo <stage xml:id="SDZ3-Redna-26-2003-05-28.stage8">(na voljo imate pet minut)</stage>.</p>
            </sp>
            <sp xml:id="SDZ3-Redna-26-2003-05-28.sp25">

               <speaker>DR. SLAVKO GABER:</speaker>

               <p>Najlepša hvala, gospod predsednik. Spoštovane poslanke in poslanci! Priznanje
               Republike Slovenije za poslovno odličnost, ki ga razvijamo v Sloveniji, je del
               širšega sistema nacionalnih nagrad v evropski regiji, ki se podeljujejo za kakovost
               poslovanja kot rezultat znanja, inovativnosti ter nenehnega učenja in izboljšav.
               Osnova oziroma zgled je evropska nagrada za kakovost, ki jo podeljujejo že od leta
               1991.</p>
               <p>Slovenija se je s tem, ko je začela leta 1995 načrtno razvijati to nagrado in leta
               1998 sprejela tudi zakon, pridružila evropskim državam, ki so aktivne na tem
               področju. Dosedanji rezultati Slovenije so glede na število prijaviteljev, nivo ocen
               ter vključevanje najboljših v postopke za evropsko nagrado zelo dobri in kažejo na
               pravilnost odločitve o uvedbi nagrade za poslovno odličnost.</p>
               <p>Naše priznanje se zgleduje po evropski nagradi za kakovost in evropskih merilih za
               ocenjevanje, ki pa so v času od uveljavitve sedaj veljavnega zakona v letu 1998
               doživela več sprememb, predvsem uvedbo posebne kategorije nagrade za javni sektor, pa
               tudi modifikacije v ostalih kategorijah. Spremembe in dopolnitve zakona, ki so danes
               pred vami, se nanašajo prav na te segmente. Cilji predlaganih sprememb so tako,
               uvesti nagrado poleg zasebnega tudi v javni sektor, opredeliti kategorije nagrade
               zaradi občasnih sprememb v okviru evropske nagrade zakakovost v pravilniku, ki ga
               izda odbor za priznanje ob soglasju vlade Republike Slovenije, in pa prilagoditi
               sedanje besedilo zakona spremembam zakonodaje, ki je na novo uredila organizacijo
               nekaterih ministrstev. Vlada je prepričana, da so te dopolnitvesmiselne in potrebne,
               in prosimo državni zbor, da jih tudi potrdi. Hvala.</p>
            </sp>
            <sp xml:id="SDZ3-Redna-26-2003-05-28.sp26">

               <speaker>PREDSEDNIK BORUT PAHOR:</speaker>

               <p>Hvala lepa, gospod minister dr. Gaber. Odbor za kulturo, šolstvo, mladino, znanost in
               šport je ta predlog zakona obravnaval kot pristojno delovno telo. Predsednik odbora,
               kolega Moge, bo predstavil poročilo, zatem pa bodo sledile predstavitve stališč
               poslanskih skupin. Prosim.</p>
            </sp>
            <sp xml:id="SDZ3-Redna-26-2003-05-28.sp27">

               <speaker>RUDOLF MOGE:</speaker>

               <p>Predsednik, hvala lepa za besedo. Lep pozdrav obema poslankama in poslancem državnega
               zbora! Odbor je na svoji 20. redni seji obravnaval zakon, ki ga je predložila vlada
               Republike Slovenije, kolegij je pa sklenil, da se ga obravnava po skrajšanem
               postopku.</p>
               <p>Odbor je bil predhodno seznanjen z mnenjem komisije državnega sveta Republike
               Slovenije za družbene dejavnost ter s pismenim mnenjem zakonodajno-pravne službe.
               Predstavnik predlagatelja je v dopolnilni obrazložitvi členov povedal, da se
               predlagajo le najnujnejše spremembe po zgledu evropske nagrade za kakovost
               poslovanja. Poudaril je, da je treba novelo sprejeti, da se bo lahko čim prej
               uporabljala v praksi tudi za del javnega sektorja. Predstavnik državnega sveta
               Republike Slovenije pa je povedal, da bi se z uvedbo predstavnike reprezentativnih
               sindikatov v odbor za priznanje Republike Slovenije za poslovno odličnost povečalo
               upoštevanje enega izmed temeljnih kriterijev poslovne odličnosti, to je poslovne
               morale. V nadaljevanju je odbor k predlogu zakona sprejel več amandmajev, ki med
               drugim določajo, da se, prvič: kriterije za podelitev priznanj Republike Slovenije za
               poslovno odličnost določajo v skladu s kriteriji in merili evropske nagrade za
               kakovost.</p>
               <p>Drugič, spremeni sestava odbora za priznanje Republike Slovenije za poslovno
               odličnost z uvedbo dveh novih članov: predstavnika reprezentativnih sindikatov, kar
               bo prineslo kvalitetnejši izbor med kandidati za priznanja, ter namesto enega
               direktorja javnega zavoda se določa dva direktorja organizacije iz javnega sektorja,
               ker se bo v odboru zagotovila bolj uravnotežena zastopanost organizacij iz javnega
               sektorja. K zakonu ni bilo vloženih nič amandmajev. S sprejetjem tega zakona bomo, če
               ga bo državni zbor začel, pač, sprejel, se bi ta zakon začel uporabljati za postopek
               podelitve priznanj Republike Slovenije za poslovno odličnost v letu 2004. To pomeni,
               da se že začeti postopki v letu 2003 zaključijo v skladu s sedaj veljavnim zakonom.</p>
               <p>Odbor predlaga poslankam in poslancem državnega zbora, da omenjeni zakon sprejmejo.
               Hvala lepa.</p>
            </sp>
            <sp xml:id="SDZ3-Redna-26-2003-05-28.sp28">

               <speaker>PREDSEDNIK BORUT PAHOR:</speaker>

               <p>Hvala lepa, gospod predsednik odbora. V predstavitvi stališč poslanskih skupin bomo
               najprej slišali kolega Pečeta, ki bo predstavil stališča poslanskega kluba oziroma
               skupine Slovenske nacionalne stranke. Prosim.</p>
            </sp>
            <sp xml:id="SDZ3-Redna-26-2003-05-28.sp29">

               <speaker>SAŠO PEČE:</speaker>

               <p>Spoštovani prisotni! V Slovenski nacionalni stranki ocenjujemo, da bi delovanje
               javnega sektorja lahko označili tudi s sektorjem nepreglednosti oziroma
               netransparentnosti. Ocenjujemo, da je ta sektor tisti sektor, ki nekako v naši
               ureditvi povzroča oziroma nosi velik delež odgovornosti, tako po eni strani za javno
               finančno krizo kot po drugi strani za davčno zmedo, žal, seveda zaradi tega, ker ima
               pač država s svojimi pogledi in pa svojimi ukrepi na področju javnega sektorja veliko
               pooblastilo. Zatose nam zdi smiselno in po eni strani tudi modro, da v obliki zakona
               pristopimo k kakršnikoli regulativi ali merilom ali pa navodilom, ki bodo lahko
               izboljšali položaj in pa kvaliteto, po eni strani mogoče tudi produktivnost, samega
               javnega sektorja. Čeprav je dejstvo, da lahko z vso odgovornostjo v Slovenski
               nacionalni stranki trdimo, da gre v okviru omenjene razprave omenjenega zakona za
               manj pomembno zadevo, pa se le izkazuje, da tudi sam sprejem meril oziroma predloga
               zakona bi lahko v določenem delu pripomogel k boljši kvaliteti dela javnega sektorja.</p>
               <p>Po naši oceni je javni sektor v narekovaju tudi "najslabši" zaradi tega, ker vsaj po
               našem prepričanju, na njega niso nikoli vplivala merila oziroma vplivala merila trga
               in je bil vedno izvzet iz celotnega dogajanja, tako po eni strani v okviru domačega
               okolja kakor tujega okolja. Iskreno pa upamo, da bomo ob sprejemu tega zakona, ki ga
               bomo v Slovenski nacionalni stranki tudi podprl, prišlo do izoblikovanja meril in pa
               s tem do dobre volje, vsaj tistih, ki delajo v javnem sektorju, da bodo okvir svojega
               dela naredili konkretnejši in korektnejši in da bodo mogoče tudi za tovrstno spodbudo
               dajali učinkovitejše dosežke oziroma boljše in kvalitetnejše dosežke in se s tem
               poskušali prilagajati času in pa modernizaciji naše družbe; kakor tudi po drugi
               strani, da bi se v okviru javnega sektorja zmanjšal negativni vpliv - po eni strani
               Vlade Republike Slovenije, po drugi strani pa države Slovenije. Ocenjujemo, da zakon
               lahko nekaj pripomore k kvaliteti javnega sektorja in iz tega razloga bomo tudi v
               okviru Nacionalne stranke predlog zakona o spremembah in dopolnitvah zakona o
               priznanjih Republike Slovenije za poslovno odličnost sprejeli. Hvala. Oziroma
               podprli.</p>
            </sp>
            <sp xml:id="SDZ3-Redna-26-2003-05-28.sp30">

               <speaker>PREDSEDNIK BORUT PAHOR:</speaker>

               <p>Hvala lepa, kolega Peče. Kolegica magistra Potrata bo predstavila stališča poslanske
               skupine Združene liste socialnih demokratov. Prosim, imate besedo.</p>
            </sp>
            <sp xml:id="SDZ3-Redna-26-2003-05-28.sp31">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. Spoštovani gospod minister, spoštovane poslanke
               in poslanci! V Združeni listi socialnih demokratov se zavedamo spodbujevalne vloge
               pri znanju različnih dejavnostih, saj so povratna informacija o doseženi kakovosti v
               poslovanju gospodarskih družb, zavodov in drugih pravnih oseb ter državnih organov, o
               posodabljanju in konkurenčnosti njihovih proizvodov in storitev. Zato tudi podpiramo
               predlagani zakon o spremembah in dopolnitvah zakona o priznanju Republike Slovenije
               za poslovno odličnost. Predlagatelj poudarja, da bo s sprejetjem sprememb in
               dopolnitev lahko že letos izpeljana nov model podeljevanja priznanj za poslovno
               odličnost. To pa je po novem edini veljavni model za evropsko nagrado. Vanj se
               vključuje tudi podeljevanje priznanj za organizacijo iz javnega sektorja. Stem
               predlog sledi spremembam, ki so jih v okviru evropske nagrade za kakovost poslovanja
               v zadnjih letih sprejele evropske države. Vgraditev izpopolnjenega modela odličnosti
               v obstoječi sistem podeljevanja slovenskih priznanj za poslovno odličnost tako lovi
               korak z več kot 20-imi evropskimi državami, s katerimi se želimo in moramo
               primerjati. Posebno nacionalno priznanje bo omogočilo primerjavo kakovosti poslovanja
               med istovrstnimi organizacijami tudi iz javnega sektorja, dober rezultat, torej
               priznanje, pa jim bo odprlo pot do konkuriranja za evropsko nagrado za kakovost. Ker
               nagrade in priznanja nimajo samo spodbujevalne vloge za vse, ki se zanje potegujejo,
               ampak nosilce zavezujejo k ohranjanju in preseganju doseženega, imajo korist od njih
               tudi vsi uporabniki storitev in proizvodov, kar je smiselnost nagrad in priznanj. Ker
               so bili s sprejetjem amandmajev odpravljeni pomisleki in upoštevane pripombe
               zakonodajno-pravne službe in državnega sveta, bomo v Združeni listi socialnih
               demokratov dopolnjeni predlog zakona podprli. Hvala.</p>
            </sp>
            <sp xml:id="SDZ3-Redna-26-2003-05-28.sp32">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Komljanec bo predstavil stališča poslanskega kluba Liberalne
               demokracije, za njim pa še kolega Podobnik.</p>
            </sp>
            <sp xml:id="SDZ3-Redna-26-2003-05-28.sp33">

               <speaker>JANEZ KOMLJANEC:</speaker>

               <p>Gospod predsednik, hvala za besedo. Gospod minister, člani, kolegice poslanke in
               poslanci! Globalizacija je tisti družbeni pojav, ki sili podjetje, da svoje notranje
               procese in poslovanje, predvsem pa odnose s kupci oziroma uporabniki storitev
               optimalno uredi. Med najpomembnejše dosežke sodi dolgoročna strategija celovitega
               opravljanja kakovosti, katerega ključni namen je poslovna odličnost. V poslovnem
               svetu obstaja več metodologij merjenja poslovne odličnosti. Med najbolj priznanimi in
               uveljavljenimi je gotovometodologija evropske nagrade za poslovno odličnost kot
               najprestižnejša na področju celovitega obvladanja kakovosti in poslovne odličnosti in
               jo po strogem izboru vsako leto podeljuje neodvisna žirija strokovnjakov ter iz nje
               izhajajoča metodologija, na kateri temelji priznanje Republike Slovenije za poslovno
               odličnost.</p>
               <p>Pred nami so spremembe in dopolnitve zakonov o priznanju Republike Slovenije za
               poslovno odličnost, sprejetega leta 1998. Ker se zgledujemo po evropskem oddelu,
               le-ta pa se je od ...<stage xml:id="SDZ3-Redna-26-2003-05-28.stage9">/Nerazumljivo./</stage>... zakona spreminjal ter med merili vključil
               tudi ocenjevanje organizacij iz javnega sektorja, je potrebno za javni sektor
               predvideti posebno kategorijo priznanja, ki je sedanji zakon o priznanjih za poslovno
               odličnost ne opredeljuje.</p>
               <p>V poslanskem klubu Liberalne demokracije Slovenije podpiramo dopolnjen predlog zakona
               in želimo, da se organizacije iz javnega sektorja uspešno vključijo med prejemnike
               najvišjega državnega priznanja v okviru nacionalnega programa kakovosti Republike
               Slovenije za dosežke na področju kakovosti proizvodov in storitev ter kakovosti
               poslovanja kot rezultat razvoja, znanja in inovativnosti. Hvala lepa.</p>
            </sp>
            <sp xml:id="SDZ3-Redna-26-2003-05-28.sp34">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Podobnik bo predstavil stališča poslanske skupine SLS.</p>
            </sp>
            <sp xml:id="SDZ3-Redna-26-2003-05-28.sp35">

               <speaker>JANEZ PODOBNIK:</speaker>

               <p>Hvala, gospod predsednik. Spoštovane kolegice in kolegi, gospod minister s
               sodelavci!</p>
               <p>V Slovenski ljudski stranki se zavedamo pomena poslovne odličnosti slovenskih
               organizacij in zato podpiramo predlog vlade, da razširi sistem ocenjevanja poslovne
               odličnosti tudi na javni sektor. Priznanje Republike Slovenije za poslovno odličnost
               je najvišja državna nagrada, ki jo v Vlada Republike Slovenije podeljuje vsako leto
               najboljšim organizacijam za dosežke na področju kakovosti proizvodov in storitev ter
               kakovosti poslovanja kot rezultata razvoja znanja in inovativnosti. Prevzema v svetu
               priznan in uveljavljen model poslovne odličnosti, ki je tudi podlaga evropski nagradi
               za kakovost in omogoča organizacijam tako v javnem kot v zasebnem sektorju
               konkurenčno primerjavo z organizacijami v evropskem prostoru.</p>
               <p>Po našem mnenju je zelo pomembno, da vlada še bolj spodbuja prijave na samo
               ocenjevanje. V letu 2002 se je v postopek za priznanje vključilo 14 organizacij, ki
               so s tem dejanjem dokazala, da se tudi v Sloveniji vedno bolj širi zavedanje o pomenu
               odličnosti poslovanja. Pomembno je, da sta se lansko leto vključili v postopek
               ocenjevanja tudi dve zdravstveni organizaciji, ki sta presegli sodelovanje v pilotnem
               projektu inse zato odločili za sodelovanje na javnem razpisu. Odbor za priznanje
               Republike Slovenije za poslovno odličnost, ki ga je imenovala vlada Republike
               Slovenije, pa se je odločil za dva nagrajenca v dveh kategorijah. Ena od prednosti
               prijave za priznanje je vsekakor povratna informacija, ki jo dobi vsaka organizacija
               v obliki končnega poročila prijavitelju, ki za oceno o prednostih in priložnostih za
               izboljšanje predstavlja izhodišče za nenehno izboljševanje kakovosti izboljševanja in
               tudi za pripravo poslovnih načrtov za naslednja leta. Vključitev organizacij iz
               javnega sektorja je še posebej pomembno za spodbujanje inovativnosti ter
               učinkovitosti organizacije poslovanja v novih pogojih evropskega trga. Slovenski
               javni sektor se do sedaj še ni v večji meri soočil z razmerami, ki veljajo v Evropski
               uniji. Resnici na ljubo pa je treba tudi priznati, da tudi Evropska unija še ni
               opredelila vsesplošnih vrednot, ki naj bi veljale za javni sektor. Tudi v Evropski
               uniji se srečujejo različna pojmovanja za delovanje javne in državne uprave. Zato je
               zelo pomembno, da zakon spodbudi uresničevanje takšne prakse oziroma takšnih praks,
               ki bodo primerljive z najstrožjimi evropskimi kriteriji, tudi za javni in ne zgolj
               zasebni sektor. In da tudi Slovenija pripomore k uveljavitvi skupnih evropskih
               kriterijev za poslovno odličnost javnega sektorja. Po našem mnenju je prav od tega v
               veliki meri odvisna tudi prihodnja podoba slovenske in evropske skupnosti ter
               kakovost našega življenja v njej.</p>
               <p>Kot povedano, poslanska skupina Slovenske ljudske stranke bo predlagani zakon
               podprla. Hvala lepa.</p>
            </sp>
            <sp xml:id="SDZ3-Redna-26-2003-05-28.sp36">

               <speaker>PREDSEDNIK BORUT PAHOR:</speaker>

               <p>Hvala lepa, kolega Podobnik. S predstavitvijo stališč vaše poslanske skupine smo
               zaključili z razpravo; namreč, k dopolnjenemu predlogu zakona ni bilo vloženih
               amandmajev in razprava o členih ni mogoča, tako je zaključena, s tem pa tudi druga
               obravnava predloga zakona. Glasovanje o zakonu bomo v skladu s časovnim potekom seje
               opravili danes ob 18.25 uri.</p>
               <p>S tem prekinjam 9. točko dnevnega reda in najavljam 10., ki se bo začela ob 11.50
               uri. Šlo bo za obravnavo predloga zakona o spremembah in dopolnitvah zakona o
               strokovnih in znanstvenih naslovih; tudi v tem primeru je predlagatelj vlada in
               pristojno šolsko ministrstvo. Do 11.50 ure prekinjam sejo.</p>
               <stage xml:id="SDZ3-Redna-26-2003-05-28.stage10">(Seja je bila prekinjena ob 11.35 uri in se je nadaljevala ob 11.51 uri.)</stage>
            </sp>
            <sp xml:id="SDZ3-Redna-26-2003-05-28.sp37">

               <speaker>PODPREDSEDNIK VALENTIN POHOREC:</speaker>

               <p>Spoštovane kolegice in kolegi! Prehajamo na <title xml:id="SDZ3-Redna-26-2003-05-28.title3">10. TOČKO DNEVNEGA REDA - TO JE NA
                  OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O STROKOVNIH IN ZNANSTVENIH
               NASLOVIH.</title>
               </p>
               <p>Predlog zakona je v obravnavo zboru predložila vlada Republike Slovenije. Besedo
               dajem predstavniku vlade za dopolnilno obrazložitev predloga zakona. Gospod minister,
               imate besedo. Obenem pozdravljam prisotne predstavnike vlade, na čelu z ministrom dr.
               Slavkom Gabrom.</p>
            </sp>
            <sp xml:id="SDZ3-Redna-26-2003-05-28.sp38">

               <speaker>DR. SLAVKO GABER:</speaker>

               <p>Najlepša hvala gospod podpredsednik. Gospe in gospodje. Vlada pošilja v proceduro
               predlog zakona o spremembah in dopolnitvah zakona o strokovnih in znanstvenih
               naslovih in predlaga skrajšani postopek obravnave tega zakona.</p>
               <p>Jedro vsebine tega zakona je tehnična prilagoditev aktov institucij pristopnim k
               pogodbi Slovenije k Evropski uniji. Spremembe, ki so danes pred nami, sledijo
               pripombam evropske komisije na slovenski seznam predlogov tehničnih prilagoditev za
               poglavje dva, to je prost pretok oseb. Po posvetovanju s predstavniki zobozdravniške
               stroke je ministrstvo za zdravje predlagalo, da se strokovni naslov spremeni, in
               sicer strokovni naslov s področja stomatologije v doktor dentalne medicine, doktorica
               dentalne medicine. V temzakonu urejamo pravzaprav samo to vprašanje. Sprememba je
               manjša, zato smo prepričani, da jo je mogoče izpeljati po skrajšanem postopku, je pa
               potrebno za normalno delovanje naših sedaj še stomatologov v okvirih trga Evropske
               unije. Hvala.</p>
            </sp>
            <sp xml:id="SDZ3-Redna-26-2003-05-28.sp39">

               <speaker>PODPREDSEDNIK VALENTIN POHOREC:</speaker>

               <p>Hvala gospod minister. Odbor za kulturo, šolstvo, mladino, znanost in šport je kot
               matično delovno telo obravnaval predlog zakona in prosim predstavnika oziroma
               predsednika tega odbora gospoda Rudolfa Mogeta, da predstavi poročilo odbora.</p>
            </sp>
            <sp xml:id="SDZ3-Redna-26-2003-05-28.sp40">

               <speaker>RUDOLF MOGE:</speaker>

               <p>Predsedujoči, hvala lepa za besedo. Spoštovane kolegice in kolegi. Prej se
               opravičujem za lapsus.</p>
               <p>Odbor je na svoji 20. redni seji obravnaval zakon, ki ga je predlagala Vlada
               Republike Slovenije in za katerega je kolegij sklenil, da se obravnava po skrajšanem
               postopku. Odbor je bil predhodno seznanjen z mnenjem komisije Državnega sveta
               Republike Slovenije za družbene dejavnosti ter s pisnim mnenjem zakonodajno-pravne
               službe. V razpravi so člani odbora opozorili na pisno mnenje zakonodajne-pravne
               službe, ki podaja pripombo, da predlagana novela ne predvideva možnosti prevedbe
               strokovnega naslova iz doktor stomatologije na doktor dentalne medicine. Zato ni
               jasno, kakšen bo po njeni objavi status tistih doktorjev stomatologije, ki v tujini
               ne bodo mogli predložiti potrdila o triletnem opravljanju poklica, ter tistih, ki
               trenutno še opravljajo šestletni študij stomatologije. Zakonodajno-pravna služba je
               tudi opozorila, da bo novela stopila v veljavo še pred samim vpisom v letošnje
               študijsko leto, kar pomeni, da se bodo letos kandidati vpisovali v program, katerega
               naziv po zakonu ne bo več obstajal, bo pa v skladu z razpisnimi pogoji predvpisa.</p>
               <p>Pripombe zakonodajno-pravne službe je odbor deloma upošteval s svojim amandmajem.
               Predstavnik predlagatelja pa se je zavezal, da bodo pripombe pred obravnavo na
               državnem zboru ponovno proučili in primerno upoštevali. V nadaljevanju je odbor
               glasoval o vseh členih zakonskega predloga skupaj in jih sprejel, ter predlaga
               poslankam in poslancem državnega zbora, da dopolnjen predlog zakona sprejmejo.
               Hvala.</p>
            </sp>
            <sp xml:id="SDZ3-Redna-26-2003-05-28.sp41">

               <speaker>PODPREDSEDNIK VALENTIN POHOREC:</speaker>

               <p>Hvala, predsednik. Sledi predstavitev stališč poslanskih skupin. Ana Maria Tisovic
               ni navzoča. Namesto kolega Bogdana Baroviča bo stališče Slovenske nacionalne stranke
               podal kolega Sašo Peče. Prosim.</p>
            </sp>
            <sp xml:id="SDZ3-Redna-26-2003-05-28.sp42">

               <speaker>SAŠO PEČE:</speaker>

               <p>Spoštovani prisotni! Prilagajanje pravnemu redu Evropske unije in njihovim normativom
               je v zadnjih desetih letih najpogostejša obravnava v državnem zboru in verjetno tudi
               v okviru dela vlade Republike Slovenije. V Slovenski nacionalni stranki ocenjujemo,
               da je glede na odločitev slovenskih državljank in državljanov glede vstopanja v EU
               smiselno in potrebno izvesti vse tiste aktivnosti, ki bodo tako na področju pravnega
               reda Evropske unije omogočile enakovreden položaj, posebej pa na področju globalnega
               trga delovne sile. Zato se nam zdi smiselno, da dopolnjen predlog zakona podpremo.
               Žal pa naš pravni red, torej pravni red Republike Slovenije, ne dopušča, da bi vlado
               Republike Slovenije pooblastili za avtomatsko sprejemanje tovrstne zakonodaje.
               Mislimo oziroma ocenjujemo, da bi bilo smiselno, če bi naš pravni red to dopuščal, da
               bi tovrstni minimalni popravki - kajti dejstvo je, da v primeru tega zakona gre za
               minimalen popravek - lahko bili v pristojnosti vlade Republike Slovenije. Toda žal,
               kakor rečeno, tega ustavni red oziroma zakonodaja Republike Slovenije ne dopušča.</p>
               <p>Dopolnjen predlog zakona bomo v Slovenski nacionalni stranki podprli. Hvala.</p>
            </sp>
            <sp xml:id="SDZ3-Redna-26-2003-05-28.sp43">

               <speaker>PODPREDSEDNIK VALENTIN POHOREC:</speaker>

               <p>Hvala vam. Kolega Janez Cimperman ni navzoč, kolega Vojko Čeligoj se odpoveduje
               razpravi, zato ima besedo kolega Janez Komljanec. Prosim.</p>
            </sp>
            <sp xml:id="SDZ3-Redna-26-2003-05-28.sp44">

               <speaker>JANEZ KOMLJANEC:</speaker>

               <p>Gospod podpredsednik, hvala za besedo. Spoštovani minister s sodelavci, kolegice in
               kolegi! Vključevanje Republike Slovenije v Evropsko unijo je proces, ki bo nedvomno
               tudi na področju izobraževanja prinesel marsikatero novo pobudo. Naše fakultete,
               akademije in visoke strokovne šole se uspešno povezujejo s tujimi ter sodelujejo v
               številnih mednarodnih projektih, kot so Tempus, Sokrates, Kopirnikus, Eureka in
               podobno. Do ovir pri prostem pretoku vseevropske delovne sile prihaja predvsem zaradi
               razlik pri kvalifikacijah po končanem izobraževanju. Že Evropska komisija je nakazala
               rešitve v svoji beli knjigi "Poučevanje in učenje", leta 1995, in zeleni knjigi o
               izobraževanju, vzgoji in raziskovanju ter poudarila, da je nujno najti rešitve za
               preglednost in priznavanje kvalifikacij poklicnega in strokovnega izobraževanja.</p>
               <p>V procesu prilagajanja slovenske zakonodaje z evropsko je Evropska komisija ocenila,
               da je slovenski strokovni naslov doktor oziroma doktorica stomatologije zavajajoč,
               ker v državah članicah že obstaja poklicna podskupina zdravnikov, ki nosijo enak
               strokovni naslov za opravljanje drugega poklica. S predlaganim zakonom o spremembah
               in dopolnitvah zakona o strokovnih in znanstvenih naslovih bomo omogočili ustrezno
               spremembo strokovnega naslova za poklic zobozdravnika iz doktorja stomatologije
               oziroma doktorice stomatologije v doktorja dentalne medicine oziroma doktorico
               dentalne medicine.</p>
               <p>V poslanskem klubu Liberalne demokracije smo skupaj s poslanci koalicije vložili
               amandma k 3. členu zakona, ki še natančneje ureja status že diplomiranih stomatologov
               in stomatologinj ter bodočih diplomiranih doktorjev in doktoric dentalne medicine. S
               to spremembo se ureja uskladitev in podeljevanje strokovnih naslovov tako da bodo
               naši diplomanti lahko čim prej stopili na trg delovne sile v državah Evropske unije
               in da njihov položaj ne bo slabši od državljanov drugih članic Evropske unije, ki se
               bodo zaposlovali pri nas.</p>
               <p>V poslanskem klubu Liberalne demokracije Slovenije podpiramo spremembo zakona,
               skupaj z vloženim amandmajem, in želimo, da bi naši državljani po končanem študiju v
               Republiki Sloveniji v drugih članicah Evropske unije uspešno opravljali poklic
               zobozdravnika. Hvala lepa.</p>
            </sp>
            <sp xml:id="SDZ3-Redna-26-2003-05-28.sp45">

               <speaker>PODPREDSEDNIK VALENTIN POHOREC:</speaker>

               <p>Hvala tudi vam. Kolega Janez Podobnik, Slovenska ljudska stranka, se odpoveduje
               predstavitvi stališč. Tako smo predstavitve poslanskih skupin oziroma njihovih
               stališč končali.</p>
               <p>Prehajamo na razpravo o členih in vloženih amandmajih, ki jo bomo vodili na podlagi
               pregleda amandmajev z dne 27.5.2003.</p>
               <p>V razpravo dajem člen 3 in amandma poslanskega kluba LDS, poslanskih skupin Združene
               liste socialnih demokratov, Slovenske ljudske stranke in DeSUS k temu členu. Želi kdo
               besedo? <stage xml:id="SDZ3-Redna-26-2003-05-28.stage11">(Nihče.)</stage> Minister, dr. Gaber imate besedo.</p>
            </sp>
            <sp xml:id="SDZ3-Redna-26-2003-05-28.sp46">

               <speaker>DR. SLAVKO GABER:</speaker>

               <p>Gospod podpredsednik, sam sem želel opozoriti, glede na to, da sicer ni razprave na
               tem mestu, da bo vlada vložila sicer za tretjo obravnavo dopolnilo k 3. členu, in
               sicer bo z njim uredila postopek po eni strani podeljevanja strokovnih naslovov do
               obdobja, v katerem naj bi začeli podeljevati nove naslove, to je čez tri mesece. Do
               takrat dajemo na razpolago svetu za visokošolstvo in pa pred tem še ustreznim
               univerzitetnim organom čas za to, da tudi formalno po lastnih postopkih spremenijo ta
               naslov v programu samem. Toliko.</p>
            </sp>
            <sp xml:id="SDZ3-Redna-26-2003-05-28.sp47">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. S tem zaključujem... Gospod Rudi Moge. Prosim.</p>
            </sp>
            <sp xml:id="SDZ3-Redna-26-2003-05-28.sp48">

               <speaker>RUDOLF MOGE:</speaker>

               <p>Hvala lepa za besedo. Samo proceduralno. Gospod minister, jaz razumem, da vi želite
               z amandmajem v tretji obravnavi dopolniti to, kar so poslanske skupine v drugi
               obravnavi vložile. Torej podpirate ta amandma v drugi obravnavi?</p>
            </sp>
            <sp xml:id="SDZ3-Redna-26-2003-05-28.sp49">

               <speaker>DR. SLAVKO GABER:</speaker>

               <p>To je točno, gospod podpredsednik.</p>
            </sp>
            <sp xml:id="SDZ3-Redna-26-2003-05-28.sp50">

               <speaker>PODPREDSEDNIK VALENTIN POHOREC:</speaker>

               <p>Hvala lepa obema. S tem zaključujem razpravo. O amandmaju bomo v skladu s časovnim
               potekom seje zbora glasovali danes ob 18.25 uri. S tem prekinjam to točko dnevnega
               reda. Sejo bomo nadaljevali ob 12.40 uri z 11. točko dnevnega reda - predlog zakona o
               spremembah zakon o nacionalnih poklicnih kvalifikacijah. Hvala za sodelovanje. Do
               12.40 lep pozdrav.</p>
               <stage xml:id="SDZ3-Redna-26-2003-05-28.stage12">(Seja je bila prekinjena ob 12.03 uri in se je nadaljevala ob 12.41 uri.)</stage>
            </sp>
            <sp xml:id="SDZ3-Redna-26-2003-05-28.sp51">

               <speaker>PODPREDSEDNIK VALENTIN POHOREC:</speaker>

               <p>Prehajamo na <title xml:id="SDZ3-Redna-26-2003-05-28.title4">11. TOČKO DNEVNEGA REDA, TO JE NA OBRAVNAVO PREDLOGA ZAKONA O
                  SPREMEMBI ZAKONA O NACIONALNIH POKLICNIH KVALIFIKACIJAH - SKRAJŠANI POSTOPEK.</title>
               </p>
               <p>Predlog zakona je v obravnavo zboru predložila vlada Republike Slovenije.
               Predstavniki vlade so že tu. Besedo dajem državni sekretarki gospe Staši Baloh
               Plahutnik za uvodno obrazložitev predloga zakona. Prosim.</p>
            </sp>
            <sp xml:id="SDZ3-Redna-26-2003-05-28.sp52">

               <speaker>STAŠA BALOH PLAHUTNIK:</speaker>

               <p>Hvala. Pred nami je sprememba zakona o nacionalnih poklicnih kvalifikacijah. Namen
               te spremembe gre v smeri spremembe inšpekcijskega organa, ki preverja in nadzira
               delovanje in izvajanje tega zakona o nacionalnih poklicnih kvalifikacijah. Prvotna
               verzija zakona je namreč predvidevala posebno inšpekcijo za izvajanje teh nalog.
               Glede nareorganizacijo državne uprave in pa nov zakon o delovanju javne uprave, smo
               predlagali racionalizacijo tudi v tej smeri, da naloge s tega področja prevzame
               inšpektorat za delo, ki bo za izvajanje teh nalog predvsem primerno usposobil
               določeno število inšpektorjev. Prednost tega pa je ravno v tem, ker inšpekcijska
               služba deluje območno in bo na podlagi tega tudi mogoče z ustrezno usposobitvijo
               inšpektorjev to delo izvajati na območju celotne Slovenije. Zato predlagamo, da
               zakon, kot je predložen, sprejmete.Spada pa v tako imenovan paket evropskih zakonov,
               kajti ta sprememba je še tista zadnja zakonska sprememba, ki na področju trga dela
               ostaja kot dolg in jo želimo izvesti tudi v čim krajšem času. Hvala.</p>
            </sp>
            <sp xml:id="SDZ3-Redna-26-2003-05-28.sp53">

               <speaker>PODPREDSEDNIK VALENTIN POHOREC:</speaker>

               <p>Hvala vam. Predlog zakona je obravnaval odbor za zdravstvo, delo, družino, socialno
               politiko in invalide kot matično delovno telo. Predsednik odbora, gospod Stanislav
               Brenčič, bo predstavil poročilo.</p>
            </sp>
            <sp xml:id="SDZ3-Redna-26-2003-05-28.sp54">

               <speaker>STANISLAV BRENČIČ:</speaker>

               <p>Hvala lepa za besedo, podpredsednik. Vse lepo pozdravljam. Odbor je predlog zakona
               obravnaval na 33. redni seji 7.5. Pri delu odbora so sodelovali tudi predstavniki
               predlagatelja, to je državna sekretarka na ministrstvu za delo, družino in socialno
               zadeve gospa Staša Baloh Plahutnik in pa predstavnica zakonodajne-pravne službe.</p>
               <p>Iz predloženega pisnega mnenja zakonodajno-pravne službe izhaja, da služba ni imela
               kakršnihkoli pripomb, ki bi bile pravnosistemske narave. Zato je tudi obravnava
               zakona stekla nemoteno. K predlogu zakona je amandma vložil le naš kolega mag. Janez
               Drobnič, ki pa ni bil sprejet.</p>
               <p>Odbor za zdravstvo, delo, družino, socialno politiko in invalide je v skladu s 128.
               členom poslovnika glasoval o posameznih členih predloga zakona ter vse člene
               sprejel.</p>
               <p>Glede na to, da odbor za zdravstvo, delo, družino, socialno politiko in invalide kot
               matično delovno telo k predlogu zakona ni sprejelo nobenega amandmaja, odbor
               ugotavlja, da se na seji državnega zbora razpravlja in glasuje o predlogu zakona v
               besedilu, kot je bilo predloženo v zakonodajni postopek oziroma v besedilu, kot je
               objavljano v Poročevalcu št. 22/letošnje leto z dne 7.3. Hvala lepa.</p>
            </sp>
            <sp xml:id="SDZ3-Redna-26-2003-05-28.sp55">

               <speaker>PODPREDSEDNIK VALENTIN POHOREC:</speaker>

               <p>Hvala, predsednik odbora. Sledi predstavitev stališč poslanskih skupin. Poklical bom
               tiste, ki so navzoči. Slovenska nacionalna stranka, namesto kolega Baroviča gospod
               Sašo Peče.</p>
            </sp>
            <sp xml:id="SDZ3-Redna-26-2003-05-28.sp56">

               <speaker>SAŠO PEČE:</speaker>

               <p>Spoštovani! Po naši oceni in po prebiranju obrazložitve razlogov, ciljev in načel, ki
               jih je predlagatelj navedel v vsebini zakona, ocenjujemo, da gre za še en
               brezpredmeten zakon v sklopu slovenske zakonodaje.</p>
               <p>Vlada Republike Slovenije nas prepričuje, da gre v primeru tega zakona za uskladitev
               z zakonodajo EU oziroma direktiv slovenske zakonodaje. Po oceni Slovenske nacionalne
               stranke ne moremo pritrditi oceni vlade Republike Slovenije, ko le-ta kot
               predlagateljica trdi, da se bo s sprejemom zakona institucionalno in organizacijsko
               vzpostavil inšpekcijski nadzor. V Slovenski nacionalni stranki smo prepričani, da bo
               imel omenjeni zakon izključno dve posledici. Prva je ta, da bomo lahko rekli, da smo
               tudi to komponentno vključili v slovensko zakonodajo, druga pa je vzpostavitev novih
               delovnih mest in s tem povečanje števila zaposlenih v javni upravi. Ker smo ob
               obravnavi prejšnje točke dnevnega reda na današnji seji že govorili o javni upravi in
               smo podali tudi stališča Slovenske nacionalne stranke o njeni nekvaliteti oziroma kot
               tistem elementu v naši družbi, ki povzroča tako javnofinančno krizo kot preglednost
               netransparentnosti oziroma jo lahko označimo z besedo netransparentnosti, ocenjujemo,
               da je popolnoma brezpredmetno tudi na tem področju za vzpostavitev tega, kar vlada
               trdi, torej institucionalnega in organizacijskega inšpekcijskega nadzora, ta zakon
               sprejeti oziroma podpreti.</p>
               <p>Bolj zanimivo pa je, kako vlada Republike Slovenije skuša prek zadnjih vrat
               prepričati poslance državnega zbora in tisto javnost, ki nas spremlja, kako je
               smiselno pristopiti k sprejemu tega zakona, posebej pod pretvezo ocene finančnih
               posledic zakona za državniproračun, kjer sicer v delu navaja, da gre za nove
               uslužbence javne uprave, pove tudi številko novih zaposlitev, po drugi strani pa v
               istem stavku celo dalje trdi, kako je to smiselno, ker so nekoč načrtovali pa veliko
               več zaposlitev na tem področju. Nam se zdi to poniževanje državnega zbora - da
               govorijo "mislili smo pa nekoč, da jih bo veliko več potrebnih, in smo zdaj ponosni,
               ker jih uzakonjamo samo tako malo". Ob tem pa je treba poudariti, da javni sektor ni
               tisti, vsaj ne v naši državi, žal ne v našidržavi, ki bi ob tem številu zaposlenih,
               ki jih že tako ali tako ima, nosil tiste elemente, ki bi spodbujali zaposlovanje v
               naši državi. Ampak makroekonomska politika oziroma posamezni segmenti makroekonomske
               politike so različni, tako od strani vlade na eni strani, po mnenju Nacionalne
               stranke pa popolnoma zgrešeni.</p>
               <p>Zakona ne bomo podprli, ker v njem ne vidimo ničesar smiselnega. In zakon sprejemati
               zgolj zaradi tega, da bomo zaposlili nekaj novih uslužbencev v javnem sektorju prek
               zakona, je še bolj bolno in brezpredmetno. Menimo, da bi vlada Republike Slovenije za
               ta cilj, ki ga ima, lahko pred ta državni zbor prišla z drugačno obliko. Skratka,
               ocenjujemo, da je to eden izmed tistih zakonov, ki tako, nočem zveneti preveč grobo,
               ampak da je to eden izmedtistih zakonov, ki trati naš čas in katerega nikoli nobeden
               ne bo upošteval. V Nacionalni stranki ne bomo tega zakona podprli. Hvala.</p>
            </sp>
            <sp xml:id="SDZ3-Redna-26-2003-05-28.sp57">

               <speaker>PODPREDSEDNIK VALENTIN POHOREC:</speaker>

               <p>Hvala. Po vrsti prisotni. Gospa Silva Črnugelj, Združena lista socialnih demokratov.
               Imate besedo.</p>
            </sp>
            <sp xml:id="SDZ3-Redna-26-2003-05-28.sp58">

               <speaker>SILVA ČRNUGELJ:</speaker>

               <p>Hvala za besedo. Gospod podpredsednik, lepo pozdravljena državna sekretarka Staša
               Baloh Plahutnik, lepo pozdravljeni kolegi in kolegice!</p>
               <p>Danes obravnavamo zakon o spremembah zakona o nacionalnih poklicnih kvalifikacijah,
               ki ga je v obravnavo državnemu zboru po skrajšanem postopku priložila Vlada Republike
               Slovenije. Ta predlagana sprememba predstavlja manj zahtevno uskladitev že sprejetega
               zakona o nacionalnih poklicnih kvalifikacij s pravnim redom Evropske unije in
               izpolnitev zavez iz pogajalskih izhodišč in državnega programa s prevzemom pravnega
               reda Evropske unije.</p>
               <p>V poslanski skupini Združene liste socialnih demokratov bomo podprli ponujeni
               predlog sprememb zakona o nacionalnih poklicnih kvalifikacijah, saj že sedanja
               ureditev predvideva, da se bo v okviru ministrstva za delo, družino, socialne zadeve
               in invalide ustanovil poseben inšpektorat za delo in dejstvo, da je predvidena
               reorganizacija in racionalizacija državne uprave, umešča tudi inšpekcijo za poklicne
               kvalifikacije v organizacijsko strukturo obstoječega inšpektorata za delo Republike
               Slovenije, ki deluje kot organ v sistemu in sestavi ministrstva za delo, družino in
               socialne zadeve. To je tudi glede na primerjalni prikaz ureditve v drugih državah
               Evropske unije smiselna in podobna ureditev.</p>
               <p>Kot v večini držav Evropske unije je predlagatelj iz organizacijskega, finančnega in
               kadrovskega vidika izbral najbolj racionalno in optimalno rešitev, ki ne terja
               dodatna sredstva, saj ima na voljo že usposobljen in specializiran kader, inšpektorje
               za delo, ki jih bo potrebno samo še dodatno usposobiti za segment poklicnih
               kvalifikacij. In če še dodam, da ministrstvo ima 100 usposobljenih inšpektorjev za
               delo, ki imajo visoko izobrazbo in strokovni izpit za inšpektorja za delo. To se
               pravi, da ni dodatnih zaposlitev. Tako se bo doseglo, da bo segment poklicnih
               kvalifikacij celostno in organizacijsko urejen, vsebinsko in strokovno pa ne bo
               posegal v področja nadzora nad zakonitostjo dela, izvajanja postopkov za ugotavljanje
               in potrjevanje poklicnih kvalifikacij ter zakonitostjo in strokovnostjo dela komisij.
               Podobno in s podano spremembo bo institucionalno in organizacijsko usposobljen
               inšpekcijski nadzor na področju poklicnih kvalifikacij, za katerega menimo v
               poslanski skupini Združene liste socialnih demokratov, da je izredno pomemben zaradi
               vse večje specializacije področja in višanja zahtevnosti in kakovosti usposabljanja
               in predvsem zaradi vzpostavljanja stabilnega trga dela. In če sem še bolj precizna,
               za vzpostavljanje stabilne politike zaposlovanja in v povezavi s kompletnim sistemom
               zaposlovanja, ki je za našo poslansko skupine Združene liste socialnih demokratov
               toliko bolj pomemben iz zato bomo ponujeni predlog v poslanski skupini Združeni listi
               socialnih demokratov podprli. Hvala lepa.</p>
            </sp>
            <sp xml:id="SDZ3-Redna-26-2003-05-28.sp59">

               <speaker>PODPREDSEDNIK VALENTIN POHOREC:</speaker>

               <p>Hvala vam. Kolega Stanislav Brenčič bi v imenu poslanske skupine.</p>
            </sp>
            <sp xml:id="SDZ3-Redna-26-2003-05-28.sp60">

               <speaker>STANISLAV BRENČIČ:</speaker>

               <p>Hvala lepa. V vsakem primeru smo na tem, da je treba ohraniti oziroma vzpostaviti
               neke vrste institucionalni nadzor nad delom in zakonitostjo izvajalcev in komisije,
               ki jo zakon ustanavlja, tako pri preverjanju pogojev in ostalih kriterijev. Kdo pa ta
               institucionalni nadzor izvaja, pa ni tako bistveno vprašanje, kot to, kako ga izvaja.
               Skoraj ne vidimo smisla, da za to področje ustanavljamo povsem nov inšpektorat ali
               novega inšpektorja, če lahko to področje v skladu z delovnim področjem ob izvajanju
               opravlja delovni inšpektor. Zato v tem smislu zakon podpiramo in ga bomo tudi brez
               težav podprli. Hvala.</p>
            </sp>
            <sp xml:id="SDZ3-Redna-26-2003-05-28.sp61">

               <speaker>PODPREDSEDNIK VALENTIN POHOREC:</speaker>

               <p>Hvala vam. S tem smo končali. Proceduralno? Kolega Peče.</p>
            </sp>
            <sp xml:id="SDZ3-Redna-26-2003-05-28.sp62">

               <speaker>SAŠO PEČE:</speaker>

               <p>Hvala. Zgolj zaradi pojasnitve 3. točka-ocena finančnih posledic zakona za državni
               proračun, za izvajanje nadzora nad zakonitostjo dela na področju poklicnih
               kvalifikacij bo po oceni predlagatelja, torej Vlade Republike Slovenije, potrebno
               predvideti sredstva za dve novi zaposlitvi. Toliko o tem, da ne bomo na novo
               zaposlovali. Hvala.</p>
            </sp>
            <sp xml:id="SDZ3-Redna-26-2003-05-28.sp63">

               <speaker>PODPREDSEDNIK VALENTIN POHOREC:</speaker>

               <p>Hvala. Matično delovno telo k predlogu zakona ni sprejelo nobenega amandmaja, zato
               tudi na seji zbora ni vloženih amandmajev. Tako tudi ni možna razprava o členih in
               amandmajih. S tem zaključujem drugo obravnavo predloga zakona. Glasovanje o zakonu
               bomo opravili v skladu s časovnim potekom seje zbora danes ob 18.25 uri. S tem
               prekinjam točko dnevnega reda. Sejo bomo nadaljevali z 12. točko dnevnega reda ob
               13.15 uri., do takrat bomo imeli pavzo. Hvala lepa.</p>
               <stage xml:id="SDZ3-Redna-26-2003-05-28.stage13">(Seja je bila prekinjena ob 12.55 uri in se je nadaljevala ob 13.16 uri.)</stage>
            </sp>
            <sp xml:id="SDZ3-Redna-26-2003-05-28.sp64">

               <speaker>PODPREDSEDNIK VALENTIN POHOREC:</speaker>

               <p>Prehajamo na <title xml:id="SDZ3-Redna-26-2003-05-28.title5">12. TOČKO DNEVNEGA REDA - NA OBRAVNAVO PREDLOGA ZAKONA O SPREMEMBAH
                  IN DOPOLNITVAH ZAKONA O BANČNIŠTVU, SKRAJŠANI POSTOPEK.</title>
               </p>
               <p>Predlog zakona je v obravnavo zboru predložila vlada Republike Slovenije.
               Pozdravljam predstavnike vlade, ki so pravkar prišli na sejo zbora. Dajem besedo
               predstavnikom vlade za dopolnilno obrazložitev predloga zakona. Magister Matej More
               ali gospod Žunič. Prosim.</p>
            </sp>
            <sp xml:id="SDZ3-Redna-26-2003-05-28.sp65">

               <speaker>MAG. ANTON ŽUNIČ:</speaker>

               <p>Spoštovani gospod predsedujoči, spoštovani poslanci! Lepo vas pozdravljam! Dano mi je
               pet minut za uvod k predlogu zakona o spremembah in dopolnitvah zakona o bančništvu
               po skrajšanem postopku. Namen teh sprememb v zakonu o bančništvu je v bistvu zaradi
               dveh osnovnih razlogov. Prvi razlog je v dokončni uskladitvi obstoječega zakona z
               direktivami evropske skupnosti. Pri tem gre za triosnovne elemente, kjer se
               usklajujemo z direktivami evropske skupnosti. Gre za bančno direktivo, kot prvo, ki
               se nanaša predvsem na jamstvo vlog.</p>
               <p>Kot drugo, gre za prilagoditev kapitalske ustreznosti oziroma izračunavanja
               kapitalske ustreznosti, pri čemer je omogočena tudi uporaba internih modelov v
               bankah, pod predpostavko, da bodo banke potem tudi dokazale, da so ti interni modeli
               učinkoviti, kar se bo dokazovalo po posebnem postopku in bo nadzirala centralna
               banka.</p>
               <p>Tretji razlog v zvezi z uskladitvami pri direktivah evropske skupnosti, pa je v
               priporočilih "PR Review", ki je obiskal Slovenijo v letu 2001. Ta PR Review je takrat
               nakazal, da je celotna situacija v Sloveniji zelo dobra z vidika zakona o bančništvu,
               predvsem z vidika učinkovitosti super revizije in z vidika za zagotavljanje pogojev
               za recimo uresničevanje elementov iz bazelskega dogovora številka dva in tako tudi
               številka ena. Vendar kljub temu so bila nekatera priporočila, ki jih tudi s tega
               vidika tudi upoštevamo.</p>
               <p>Pri kvalificiranem deležu, se pravi glede spremembe številka ena, ki je nekako bi
               rekel zelo pomembna v tem zakonu, se uvaja predhodno soglasje Banke Slovenije pri
               pridobivanju kvalificiranega deleža. Tisti, ki predhodnega soglasja ne bo pridobil,
               bo moral v določenem roku, kot je v predlogu zakona, te delnice prodati ali pa v
               bistvu izgubi vse materialne pravice iz delnic.</p>
               <p>Drugi zelo pomemben element je v kvalificiranem deležu banke, ki ga pridobiva v
               tujini. Predhodno mora o tem obvestiti banka, ki ta delež pridobiva, Banko
               Slovenije.</p>
               <p>Tretji pomemben element sprememb je v uvajanju internih modelov, kjer se tako pri
               kreditnih kot tržnih tveganjih uvaja možnost pridobivanja informacij znotraj banke in
               tudi zunaj banke z uporabo podatkovnih časovnih serij in z uporabo internih modelov,
               recimo pri kreditnih tveganjih z uporabo kreditne analize in z uporabo na primer
               migracijskih matrik, pri tržnih tveganjih z uporabo modela tveganj, kjer se potem z
               naknadnim testiranjem ugotovi, kako je z performansami banke v primerljivih bankah v
               tujini in doma. Se pravi, zadeve gredo v smer primerjav, v smer razvijanja,
               modeliranja in v smer nekega skupnega imenovalca pri ugotavljanju performans banke,
               na primer pri rejtingih, kjer neka črka rejtinga pomeni, ne glede na lokacijo banke
               ali podjetja, enako stvar, ne glede na to ali je locirana v Sloveniji ali je locirana
               nekje v Franciji, Nemčiji in podobno.</p>
               <p>Četrta stvar, ki je zelo pomembna je zaostritev zahtev za člane uprave. Peta stvar,
               ki je zelo pomembna, gre za dvig oziroma prilagoditev jamstva za depozite iz 4,2 na
               5,1 milijona SIT. In šesta stvar - možnost izvensodnega poravnavanja potrošniških
               sporov. Na koncu koncev je pomembno tudi to, da se dovoljena izpostavljenost banke do
               oseb s posebnim razmerjem dvigne iz 5% na 10%, pri čemer se spreminja tudi število
               oseb oziroma se spreminja tudi vrsta oseb, ki se ugotavljajo kot posebej v posebnem
               razmerju, pri lastništvu banke pa se jasno zapiše, da pri fizični osebi naj ne bi
               presegala 5% kapitala, pri pravni osebi pa naj ne bi presegala 10 kapitala, če naj ne
               bi imela status ...</p>
            </sp>
            <sp xml:id="SDZ3-Redna-26-2003-05-28.sp66">

               <speaker>PODPREDSEDNIK VALENTIN POHOREC:</speaker>

               <p>Morali boste končati, gospod državni sekretar. Čas je potekel. Hvala vam za uvodno
               razlago. Predlog zakona je obravnaval odbor za finance in monetarno politiko kot
               matično delovno telo in prosim predsednika odbora, kolega Cirila Pucka, da predstavi
               poročilo odbora.</p>
            </sp>
            <sp xml:id="SDZ3-Redna-26-2003-05-28.sp67">

               <speaker>CIRIL PUCKO:</speaker>

               <p>Hvala lepa, gospod predsedujoči. Spoštovani predstavniki vlade, kolegice in kolegi!
               Zelo težko je govoriti pred tako malo številnim občinstvom ob tako pomembnem zakonu,
               ampak tudi to se dogaja, zato bom kratek. Odbor za finance in monetarno politiko je
               navedene spremembe zakona po skrajšanem postopku obravnaval na svoji redni 36. seji
               8. maja letošnjega leta. Pri tem smo ugotovili oziroma nam je bilo predstavljeno
               mnenje zakonodajno-pravne službe državnega zbora, iz katerega izhaja skladnost
               le-tega z ustavo in pravnim sistemom. K predlogu zakona sta v okviru roka iz 129.
               člena poslovnika izmed kvalificiranih predlagateljev dve poslanski skupini, in sicer
               poslanska skupina Nove Slovenije in poslanska skupina Socialdemokratske stranke
               Slovenije, vložili amandmaje k 3., 4., 7., 9., 10., 14., 25., 26., in 27. členu
               zakona.</p>
               <p>Prav tako je bilo članom odbora predloženo oziroma posredovano gradivo "Primerjalni
               pregled kriterijev za pridobitev kvalificiranega deleža bank", ki ga je pripravil
               raziskovalni sektor državnega zbora na zahtevo odbora ob obravnavi poročila o nadzoru
               bančnega poslovanja za leto 2001 in prvo polovico leta 2002.</p>
               <p>V okviru druge obravnave je bila opravljena razprava pri posameznih amandmajih.
               Posebej je bilo izpostavljeno dodatno mnenje predlagatelja, da zakon zasleduje cilj
               za dokončno uskladitev z direktivami Evropske unije, konkretno z bančno direktivo,
               direktivo o kapitalski ustreznosti 2 in z direktivo o sistemih zajamčenih vlog.</p>
               <p>V okviru te obravnave je odbor odločal o amandmiranih členih zakona. Po končanem
               glasovanju je pripravil svoj predlog, spremenjeni predlog zakona, in sicer smo
               sprejeli izmed prej navedenih amandmajev dveh predlagateljev naslednje amandmaje:
               prvi amandma k 14. členu in amandma k 27. členu, potem spremenjene amandmaje k 7.,
               10. in drugi amandma k 24. členu. Odbor pa je zavrnil amandmaje k 3., 4., 9., 25. in
               26. členu zakona. Prav tako je odbor, glede na svoje amandmaje, sprejel potem
               naslednje amandmaje: k 1., 3., 7., 9., 10., 14., 26., 38. in 50. členu.</p>
               <p>Predlagam, da tako spremenjeni predlog zakona sprejmemo. Hvala lepa.</p>
            </sp>
            <sp xml:id="SDZ3-Redna-26-2003-05-28.sp68">

               <speaker>PODPREDSEDNIK VALENTIN POHOREC:</speaker>

               <p>Hvala predsedniku odbora. Sledi predstavitev stališč poslanskih skupin. Pozival bom
               tako, kot ste prijavljeni in prisotni. Slovenska nacionalna stranka, kolega Sašo
               Peče, prosim.</p>
            </sp>
            <sp xml:id="SDZ3-Redna-26-2003-05-28.sp69">

               <speaker>SAŠO PEČE:</speaker>

               <p>Spoštovani prisotni! Zakon o bančništvu zamuja. V Slovenski nacionalni stranki smo
               prepričani, da bi zakon moral biti na naših klopeh že leta 2000, če bi hoteli in vsi
               skupaj imeli resen namen vzpostavitve ene ali pa več močnih finančnih organizacij, ki
               bi dolgoročno na novem globalnem trgu preživele. Tako se je zgodilo, da je po
               obstoječem zakonu prišlo do privatizacije Nove Ljubljanske banke. Po naši oceni, če
               bi bil že takrat sprejet ta zakon, do tega ne bi prišlo, predvsem zaradi dveh
               razlogov: novosti glede časovnosti pridobivanja soglasja Banke Slovenije, ki je po
               novem opredeljena kot prva etapa za pridobivanje lastniških deležev, in drugič, v
               dodatni obrazložitvi 8. člena, ki govori o možnostih zavrnitve podajanja soglasja. Po
               predlogu zakona, kar v Nacionalni stranki podpiramo, je predvsem pomembna po naši
               oceni zavrnitev zahteve za izdajo zaradi pravnega oziroma finančnega položaja. V
               nacionalni stranki ocenjujemo, da bi predlog zakona, če bi bil sprejet že leta 2000,
               onemogočal po naši oceni škodljivo prodajo Nove ljubljanske banke, za katero pa vsi
               veste, da ni dosegla niti ene četrtine vrednosti sanacijskega programa. Torej niti
               ene četrtine tistega nismo dobili za Novo ljubljansko banko, kar smo državljani in pa
               državljanke plačali v okviru obveznic za sanacijo bančnega sistema, ki nas je v
               tistih momentih, torej v letu 1994 in nekaj let kasneje, stala preko 400 milijard
               slovenskih tolarjev, na kar pa je vlada Republike Slovenije na predlog in zahtevke
               tedanjega finančnega ministra Toneta Ropa, današnjega predsednika vlade, banko
               prodala za borih nekaj manj kot 100 milijard slovenskih tolarjev. Seveda se taki
               "kiksi" v delovanju liberalne demokracije in pa slovenske vlade močno odražajo v
               javnih financah in pa stanju obveznih oziroma stanju javnega dolga, ki bo v končni
               fazi bremenil slehernega državljana Republike Slovenije. Bojimo se, da je vlada
               Republike Slovenije namenoma zavlačevala s podajo predloga zakona o bančništvu v
               proceduro in s tem dosegla svoj učinek, to je razprodajo enega dela bančnega
               premoženja. Po drugi strani je potrebno povedati, da poleg te novosti, ki jo prinaša
               zakon o spremembi in dopolnitvi zakona o bančništvu, v Slovenski nacionalni stranki
               pozdravljamo predvsem dve novosti, in sicer, prvič: omogočanje večje kontrole in pa
               nadzora nad bančnimi institucijami v naši državi, kar se je predvsem v zadnjih letih
               izkazalo kot nujno potrebno, ker smo lahko bili vsi skupaj priče, torej vsi
               državljani Republike Slovenije, da so javne finance in pa institucije, ki se
               ukvarjajo s temi javnimi financami, v veliki zmoti, po moji oceni, namenoma v veliki
               zmoti za zagotavljanje individualnih koristi iz naslova skupnih, oziroma prihrankov
               več oseb. Nadalje pa tudi smatramo in pozdravljamo predlog vlade Republike Slovenije
               ob postavljanju bolj strogih pogojev za imenovanje članov uprave bank. Kajti bili smo
               priča pri imenovanjuuprave Nove ljubljanske banke, da se je tja imenovalo ljudi
               izključno po politični liniji in pa po ključu, da se pač en in isti kader seli iz ene
               uprave v drugo upravo. Ko eno upravo uniči, gre na sedež druge.</p>
               <p>Ob razpravi o zakonu o spremembah in dopolnitvah zakona o bančništvu pa bi rad se
               dotaknil še prihodnosti. Če smo že poudarili, da je zgodovina slovenskega bančništva
               žal pod vladavino liberalne demokracije neustrezna in je povzročila milijardne škode,
               pa se bojim, da bo ta tempo dela, ki ga ima vlada Republike Slovenije in ob
               neupoštevanju sorodnih zakonov, predvsem zakona o izvrševanju proračuna, kjer je ta
               državni zbor dal luč ministrstvu in pa vladi Republike Slovenije, da prične z
               aktivnostmi povezovanja bank, predvsem Nove Kreditne banke Maribor s Poštno banko
               Slovenije in s tem omogoči en drug močan steber, ne več zgolj tuj steber pod nazivom
               Nova Ljubljanska banka, ampak da bi se omogočil tudi čisto slovenski bančni steber,
               da ministrstvo za finance preneha z nepotrebnim zavlačevanjem svojih aktivnosti v
               povezavi s tem dejanjem.</p>
               <p>V Slovenski nacionalni stranki prav tako ocenjujemo, da bi bilo zelo smiselno, da
               vlada Republike Slovenije enkrat končno zavzame stališče, ki ga imajo po večini
               evropske države, da je potrebno, da narod, država, ohrani močan in pa zdrav del
               bančništva v svojih rokah. Iskreno upamo, da bo zakon sprejet, kajti je dober zakon,
               drugič pa to, da Vlada Republike Slovenije oziroma pristojno ministrstvo več ne bo
               zavlačevalo postopkov okoli združevanja Nove Kreditne banke in Poštne banke
               Slovenije. Žal, kakor sem rekel, zakon zamuja, in če bi ga sprejeli pred tremi leti,
               bi naredili državi izjemno veliko uslugo. Toda seveda vlada se mora pripisati svoje
               slabo delo. Hvala.</p>
            </sp>
            <sp xml:id="SDZ3-Redna-26-2003-05-28.sp70">

               <speaker>PODPREDSEDNIK VALENTIN POHOREC:</speaker>

               <p>Hvala kolega Peče. Združena lista socialnih demokratov; stališče bo predstavil
               kolega Leopold Grošelj.</p>
            </sp>
            <sp xml:id="SDZ3-Redna-26-2003-05-28.sp71">

               <speaker>LEOPOLD GROŠELJ:</speaker>

               <p>Gospod podpredsednik, hvala lepa za besedo. Spoštovani predstavniki vlade, kolegice
               in kolegi! V poslanski skupini Združene liste socialnih demokratov podpiramo
               spremembe in dopolnitve zakona o bančništvu, saj so nedvomno potrebne zaradi
               uskladitve z evropskimi direktivami s področja bančništva. Poleg tega ocenjujemo za
               pomembno in potrebno, da pregledamo in ocenimo rešitve v zakonodaji, ki se nanašajo
               na učinkovitost nadzora v bankah. Na določene pomanjkljivosti so nas očitno opozorili
               tudi pregledi svetovne banke, evropske komisije in mednarodnega denarnega sklada.</p>
               <p>V poslanski skupini Združene liste socialnih demokratov verjamemo, da so strokovnjaki
               za bančništvo pri pripravi sprememb in dopolnitev zakona o bančništvu dobro proučili
               pripombe institucij, pa tudi dosedanje pomanjkljivosti v nadzoru, ki so se pokazale v
               praksi, in s predlaganimi spremembami primerno zagotovili njihovo odpravo.</p>
               <p>V ponujenih rešitvah je po našem mnenju pomembno, da zagotovimo obvezno pridobitev
               dovoljenja Banke Slovenije še pred pridobitvijo kvalificiranega deleža v banki, kar
               bo bodoči praksi verjetno preprečilo možne napake, kot so bile storjene v primeru
               nakupa SIB banke, saj smo prepričani, da bi Banka Slovenije v takih primerih le
               opozorila zainteresiranega kupca posamezne banke na pomanjkljivost pri izvedbi posla
               in ukrenila vse potrebno, da zagotovi varnost komitentov v takih bankah po prodajah.
               Predlagane rešitve nudijo Banke Slovenije tudi realne možnosti ukrepov za
               ...<stage xml:id="SDZ3-Redna-26-2003-05-28.stage14">/Nerazumljivo/</stage>... odredvanju odpravi kršitev v primeru napak, kar bo dodatno
               omogočilo večji nadzor in učinkovitost pri nadzoru bančnega poslovanja.</p>
               <p>Prav tako so lahko izjemnega pomena rešitve v primeru naložb v tuje finančne
               organizacije, ki lahko ogrozijo kapitalsko ustreznost banke oziroma preprečijo njeno
               poslovanje v morebitnem nasprotju s pravili o vladanju tveganj, saj predlogi sprememb
               zakona Banki Slovenije zagotavljajo predhodno obvestilo o vsaki taki naložbi.</p>
               <p>Tudi predlagane spremembe, ki se nanašajo na strožje pogoje, ki jih bodo po novem
               morali izpolnjevati kandidati za člane uprave banke, so pozitivne, saj bodo povečale
               odgovornost institucij pri dajanju soglasij k temu, kdo je zaupanja vreden za vodenje
               bančnih poslov, saj so bančni posli v bistvu zgrajeni na zaupanju vlagateljev v banke
               in njihova vodstva, ter tudi sicer zaupni in občutljivi v primeru nepravilnosti.</p>
               <p>In nenazadnje se nam v predlaganih spremembah zdi tudi pomembno, da dvigamo znesek
               zajamčenih vlog pri vlagatelju pri banki s sedanjih 4,2 milijona SIT na 5 milijonov.</p>
               <p>V poslanski skupini Združene liste socialnih demokratov bomo zato zakon podprli
               skupaj s sprejetimi amandmaji na odboru za finance in monetarno politiko, saj
               mislimo, da gre za zakon, ki povečuje preglednost in varnost v bančnem poslovanju in
               lahko pomeni prispevek k temu, da se v prihodnje zmanjšajo rizike za podobne napake,
               kot smo jim bili priča v zadnjem obdobju. Vsaka sprememba bančne zakonodaje v smeri
               povečanega nadzora odgovornih institucij, v na čelu z Banko z Banko Slovenije, in
               povečanja odgovornosti uprav bank je za našo poslansko skupino samo dobrodošla.
               Hvala.</p>
            </sp>
            <sp xml:id="SDZ3-Redna-26-2003-05-28.sp72">

               <speaker>PODPREDSEDNIK VALENTIN POHOREC:</speaker>

               <p>Hvala. Sam se odpovedujem v tej vlogi razprave. Zakon pa bomo sicer podprli. Besedo
               dajem Cirilu Pucko, poslanski klub LDS.</p>
            </sp>
            <sp xml:id="SDZ3-Redna-26-2003-05-28.sp73">

               <speaker>CIRIL PUCKO:</speaker>

               <p>Hvala lepa, gospod podpredsednik. Kolegice in kolegi! Predstavniki vlade! Poslanska
               skupina Liberalne demokracije Slovenije podpira te spremembe in dopolnitve predvsem
               zato, ker predvidene rešitve pomenijo zaostrovanje sedanjih določb v zakonu. Predvsem
               tistih, ki se nanašajo na način pridobitve kvalificiranega deleža v banki, s tem, da
               se vnaša zahteva, da mora oseba, ki je pridobila oziroma želela pridobiti
               kvalificiran delež, že pred samo transakcijo zaprositi in pridobiti dovoljenje Banke
               Slovenije; tiste, ki se nanaša na zaostrovanje sankcij v primeru nespoštovanja zakona
               pri pridobivanju kvalificiranega deleža v banki in s tem v zvezi uvedbo pozitivne
               domneve molka organa v primeru, če Banka Slovenje o zahtevi za izdajo dovoljenja ne
               odloča v roku, ki ga določa zakon o bančništvu; tiste, ki določa naložbe slovenskih
               bank v tujini, kar je območje izven Evropske unije, ko gre bodisi za kupovanje bank v
               tujini ali pa pridobivanje deleža s predlogom, da se z zakonom uvede tudi predhodno
               obvestilo nadzorniku, s tem da bo banka o tovrstni transakciji predhodno seznanila
               Banko Slovenije; in pa problematiko ocenjevanja integritete članov uprave bank z
               določitvijo poostrenih pogojev za kandidaturo za članstvo uprave bank.</p>
               <p>Liberalna demokracija Slovenije prav tako podpira tiste norme, ki po eni strani
               pomenijo omilitve, ker menimo, da morajo imeti banke dobre delničarje, zato podpiramo
               zvišanje omejitve kreditne izpostavljenosti do pomembnih delničarjev iz 10% na 20% in
               podpiramo zvišanje praga lastništva banke, po katerem se šteje, da je oseba v
               posebnem razmerju z banko, iz 5% na 10% - delež v kapitalu oziroma v glasovalnih
               pravicah, kakor tudi zvišanje odstotka za seštevek teh izpostavljenosti iz 100% na
               200%. Prav tako menimo, da mora imeti banka kvaliteten portfelj, kar pomeni, da
               kreditira dobre komitente. To pa so praviloma njeni delničarji. Predlagana omejitev
               je strožja od splošne omejitve največje izpostavljenosti do posamezne osebe, ki znaša
               po evropski direktivi 25% kapitala. Ostali dve alternativi, to je slabi lastniki in
               dobri komitenti na naložbeni strani oziroma dobri lastniki in slabi komitenti sta
               bistveno slabši možnosti od variante dobri lastniki in dobri komitenti, hkrati pa
               tudi "krivični", v navednicah, do bank v lasti slovenskih delničarjev. Zato bomo v
               poslanski skupini Liberalne demokracije Slovenije predlagane spremembe podprli. Hvala
               lepa.</p>
            </sp>
            <sp xml:id="SDZ3-Redna-26-2003-05-28.sp74">

               <speaker>PODPREDSEDNIK VALENTIN POHOREC:</speaker>

               <p>Hvala lepa za to razpravo. In še Slovenska ljudska stranka, kolega Janez Podobnik.
           </p>
            </sp>
            <sp xml:id="SDZ3-Redna-26-2003-05-28.sp75">

               <speaker>JANEZ PODOBNIK:</speaker>

               <p>Hvala lepa, gospod podpredsednik. Kolegice in kolegi, predstavniki vlade! Uvodoma bi
               se strinjal z mislijo, ki jo je povedal kolega Pucko, ko je govoril v imenu odbora,
               da imamo pred seboj zelo pomemben zakon.</p>
               <p>Kar se pa tiče števila poslank in poslancev, pa vam lahko povem izkušnjo iz Bruslja,
               da o zelo pomembnih zakonih v Evropskem parlamentu govori zelo malo poslank in
               poslancev oziroma jih posluša - govorijo tako rekoč pred prazno dvorano. Ko pa
               glasujejo, pa tudi en sedež ni prazen. To je ta evropska izkušnja in se bomo,
               izgleda, morali navaditi, da bomo prepričevali tiste, ki so pač na posameznem
               področju "speakerji" za posamezno področje.</p>
               <p>Ker je kolega Trofenik danes popoldan odsoten, so me poslanci pooblastili, da sam
               predstavim stališče poslanske skupine.</p>
               <p>V Slovenski ljudski stranki oziroma poslanski skupini podpiramo predlagane spremembe
               zakona o bančništvu. Glede na samo vsebino in obseg sprememb pa bi lahko ugotovili,
               da smo vendarle imeli veljavno zakonsko podlago pomanjkljivo, še posebej na področju
               lastništva in prevzema bank ter povezanih oseb, predvsem pa na področju njihovega
               nadzora in izvajanja določb o ukrepih Banke Slovenije v zvezi z nadzorom bank in
               drugih finančnih organizacij, ki so znjimi povezane. V tej zvezi, če smo zelo
               aktualni, tudi nova sestava sveta Banke Slovenije - v teh dneh se predsednik države
               tudi posvetuje z vodji poslanskih skupin - najverjetneje je nastopil čas, da se v
               svet Banke Slovenije imenuje več strokovnjakov, ki ne bodo strokovne avtoritete na
               področju monetarne politike, temveč predvsem avtoritete in kredibilne osebe na
               področju nadzora. To svetujejo tudi evropski eksperti. Samo še dobri dve leti bo
               Banka Slovenije imela močne monetarne pristojnosti, potem pa bodo te, žal, v določeni
               meri ugasnile.</p>
               <p>V zakonu so dobrodošle tudi predlagane spremembe, ki predvidevajo učinkovitejše in
               izvensodno poravnavanje sporov med ponudniki bančnih storitev in potrošniki. Smiselni
               se nam zdijo tudi predlagani amandmaji, ki sta jih k zakonskemu predlogu vložili dve
               poslanski skupini - ne vem, če bo danes kaj razprave o njih, ker predlagateljev v
               plenumu ni.</p>
               <p>Slovenski bančni sistem je pred vstopom v Evropsko unijo na poseben način ponovno
               zelo izpostavljen. Lahko ugotovimo, da v njem prevladuje predvsem ena banka, ki je v
               večinski državni lasti, tuji lastniki so prisotni le v manjšini, lastniki so nekaj
               srednje velikih bank. Pred nami je težka naloga, kako združiti dva interesa, in oba
               sta nacionalna interesa; kako rešiti kvadraturo kroga, da bomo v čim večji meri
               ohranili slovensko lastništvo bank in da bodo le-te tudi konkurenčne. To je izziv za
               slovenski politični prostor, predvsem pa bančni prostor. Po našem mnenju so bančne
               storitve še vedno zelo drage. Bančni dobički pa so predvsem produkti indeksacije
               bančnih storitev. Kljub navideznemu velikemu številu bank, ki se prerivajo na majhnem
               slovenskem trgu, pa konkurence kot da ni. Bančna ponudba je enosmerna. V glavnem
               spodbuja predvsem kreditiranje gospodinjstev in malega gospodarstva ter s krediti za
               avtomobile in nepremičnine. In kdo je v najboljšem položaju? Praviloma velika
               slovenska podjetja, ki so tudi veliki delničarji bank in si delijo visoke bančne
               dividende, sami pa imajo dostop do bistveno cenejših tujih bančnih storitev. Takšna
               je realna praksa. Danes je bilo že večkrat povedano, kaj je vzrok predlaganih
               sprememb. Res je, del argumentacije je v dokončni uskladitvi z direktivami Evropske
               unije. Toda samo del. Kot je kolega Grošelj že omenil, pa so predvsem eminentne tuje
               strokovne institucije, ko so nadzorovale delo tudi slovenskih bank, ugotovile
               nekatere pomanjkljivosti ali nepravilnosti v zadnjih nekaj letih pri poslovanju naših
               bank. In tudi to je argument, da imamo pred seboj predlagano novelo zakona. In
               nenazadnje, tudi afera slovenske investicijske banke je oplazila predlagatelja in
               tudi zakonodajalca, da se sooči s tem vprašanjem.</p>
               <p>Ko je guverner Mitja Gaspari odgovarjal na četrto vprašanje državnega zbora, je jasno
               povedal, predlagana novela zakona o bančništvu prinaša tukaj dve pomembni novosti,
               saj po novem ne bo Banka Slovenije izdajala dovoljenja za pridobitev kvalificiranega
               deleža za nazaj. Torej, po že izvršenem nakupu delnic banke, ampak predlog uvaja
               institut predhodne pridobitve dovoljenja za pridobitev kvalificiranega deleža v
               banki. Lahko v imenu poslanske nadaljujem?</p>
            </sp>
            <sp xml:id="SDZ3-Redna-26-2003-05-28.sp76">

               <speaker>PODPREDSEDNIK VALENTIN POHOREC:</speaker>

               <p>Prosim samo zaključno.</p>
            </sp>
            <sp xml:id="SDZ3-Redna-26-2003-05-28.sp77">

               <speaker>JANEZ PODOBNIK:</speaker>

               <p>Kompleten nastop bi porabil.</p>
            </sp>
            <sp xml:id="SDZ3-Redna-26-2003-05-28.sp78">

               <speaker>PODPREDSEDNIK VALENTIN POHOREC:</speaker>

               <p>Imate tudi v razpravi potem določen čas.</p>
            </sp>
            <sp xml:id="SDZ3-Redna-26-2003-05-28.sp79">

               <speaker>JANEZ PODOBNIK:</speaker>

               <p>Se bom potem oglasil?</p>
            </sp>
            <sp xml:id="SDZ3-Redna-26-2003-05-28.sp80">

               <speaker>PODPREDSEDNIK VALENTIN POHOREC:</speaker>

               <p>Ja, prosim ...<stage xml:id="SDZ3-Redna-26-2003-05-28.stage15">/Nerazumljivo/</stage>...</p>
            </sp>
            <sp xml:id="SDZ3-Redna-26-2003-05-28.sp81">

               <speaker>JANEZ PODOBNIK:</speaker>

               <p>Dovolite da poslanska skupina izkoristi v celoti.</p>
            </sp>
            <sp xml:id="SDZ3-Redna-26-2003-05-28.sp82">

               <speaker>PODPREDSEDNIK VALENTIN POHOREC:</speaker>

               <p>Vključno v času, ki ga imate planiranega. To je sicer 5 minut.</p>
            </sp>
            <sp xml:id="SDZ3-Redna-26-2003-05-28.sp83">

               <speaker>JANEZ PODOBNIK:</speaker>

               <p>Hvala lepa. Se bom oglasil kasneje.</p>
            </sp>
            <sp xml:id="SDZ3-Redna-26-2003-05-28.sp84">

               <speaker>PODPREDSEDNIK VALENTIN POHOREC:</speaker>

               <p>S tem je bila predstavitev poslanskih skupin končana. Prehajamo na razpravo o členih
               in vloženih amandmajih. Vodili jo bomo na podlagi pregleda amandmajev z dne 27.5. Iz
               pregleda vidite, da so k dopolnjenemu predlogu zakona o spremembah in dopolnitvah
               zakona o bančništvu, pri drugi obravnavi, podani predlogi amandmajev k 3., 9., 14.,
               in 26. členu. Vsi predlogi so podani s strani poslanskih skupin Nove Slovenije,
               Socialdemokratske stranke. Odprl bom razpravo. Najprej o 3. členu in amandmaju treh
               poslanskih skupin k 3. členu. Želi kdo besedo? Kolega Podobnik, prosim.</p>
            </sp>
            <sp xml:id="SDZ3-Redna-26-2003-05-28.sp85">

               <speaker>JANEZ PODOBNIK:</speaker>

               <p>Gospod podpredsednik, zanimalo bi me stališče vlade, ali ta amandma podpira ali ne.
               Ker bi tudi potem na podlagi tega intoniral svojo razpravo.</p>
            </sp>
            <sp xml:id="SDZ3-Redna-26-2003-05-28.sp86">

               <speaker>PODPREDSEDNIK VALENTIN POHOREC:</speaker>

               <p>Vlada, imate besedo. Kolega Podobnik, če se izključite.</p>
            </sp>
            <sp xml:id="SDZ3-Redna-26-2003-05-28.sp87">

               <speaker>MAG. ANTON ŽUNIČ:</speaker>

               <p>Spoštovani podpredsednik, spoštovani gospodje poslanci in gospe poslanke! K 3. členu
               se vlada ne strinja s predlaganim amandmajem.</p>
            </sp>
            <sp xml:id="SDZ3-Redna-26-2003-05-28.sp88">

               <speaker>PODPREDSEDNIK VALENTIN POHOREC:</speaker>

               <p>Hvala. Želi še kdo besedo o amandmaju k členu 3? Kolega Peče.</p>
            </sp>
            <sp xml:id="SDZ3-Redna-26-2003-05-28.sp89">

               <speaker>SAŠO PEČE:</speaker>

               <p>Jaz moram iskreno povedati, da se strinjam z gospodom Podobnikom in mislim, da v tem
               trenutku obravnavamo enega tako pomembnih zakonov, da bi vlada pa le morala izustiti
               kaj več, kot le to, ali se strinja ali ne. In da tudi pove razloge, zakaj je predlog
               predlagateljev amandmaja k 3. členu in pa posledično s tem želim, da se vlada
               opredeli vsebinsko do vseh členov, da pove, zakaj je predlog nesmiseln in kaj bi bilo
               slabše oziroma kaj bi bilo boljše. Hvala.</p>
            </sp>
            <sp xml:id="SDZ3-Redna-26-2003-05-28.sp90">

               <speaker>PODPREDSEDNIK VALENTIN POHOREC:</speaker>

               <p>Hvala. Lahko da vlada odgovor?</p>
            </sp>
            <sp xml:id="SDZ3-Redna-26-2003-05-28.sp91">

               <speaker>MAG. ANTON ŽUNIČ:</speaker>

               <p>Pri obrazložitvi amandmaja ugotavljamo, da obstoječi člen pravzaprav omogoča zelo
               netransparentno kontrolo nad tem, kako je s povezanimi osebami. Prehod na delež, ki
               pomeni obvladovanje firme ali banke, bi v tem primeru seveda pomenil zelo eksaktno
               možnost tudi kontrole oziroma nadzora s tega vidika nad celotnim poslovanjem. Sedaj v
               tem primeru, kot velja zakon,se nikoli natančno ne ve, kdaj je družba ali banka, ki
               je povezana kapitalsko, predmet tega nadzora in sankcij in kdaj ne. V tem primeru bi
               se pa to zelo natančno vedelo. Zato mislim, da tukaj ne gre predvsem za omilitev
               pogojev, kot je v obrazložitvi člena napisano, ampak gre pri predlogu za to, da bi v
               skladu s tem, kar je tudi v Evropi sicer in drugod v razvitejših sistemih bančnih že
               prisotno, pripeljali možnost nadzora na veliko bolj transparentnih temeljih s tem, da
               bi jasno povedali, tista družba, ki je obvladana, je predmet nadzora. Hvala.</p>
            </sp>
            <sp xml:id="SDZ3-Redna-26-2003-05-28.sp92">

               <speaker>PODPREDSEDNIK VALENTIN POHOREC:</speaker>

               <p>Hvala. Še želi kdo razpravljati k 3. členu? Kolega Peče.</p>
            </sp>
            <sp xml:id="SDZ3-Redna-26-2003-05-28.sp93">

               <speaker>SAŠO PEČE:</speaker>

               <p>Jaz osebno ocenjujem, da je smiselno, da se okoli tega predloga ustavimo za trenutek
               dlje, kot smo načrtovali. Žal mi je, da predlagateljev amandmaja dveh poslanskih
               skupin danes ni na seji. Mislim pa, da je ta 3. člen močno povezan tudi s
               predstavitvijo stališč poslanske skupine Slovenske ljudske stranke,ki je ugotavljala
               razmerja med podjetništvom in pa med banko. Vprašanje smiselnosti takega povezovanja,
               če so v lastniškem deležu banke velika, močna slovenska podjetja, ki po eni strani
               diktirajo tempo obnašanja na trgu, po drugi strani, pa sama najemajokredite v tujini.
               Ker ta predpostavka, vsaj po oceni Slovenske nacionalne stranke, drži, tudi vaš
               odgovor ne more biti, vsaj v naših očeh, kredibilen. Še zmeraj se mi zdi, da je
               smiselno podpreti amandma v 3. členu, saj iz njegove obrazložitve, kot je napisana,
               dosegamo ravno kvalitetnejše bančništvo s sprejemom tega 3. člena. Hvala.</p>
            </sp>
            <sp xml:id="SDZ3-Redna-26-2003-05-28.sp94">

               <speaker>PODPREDSEDNIK VALENTIN POHOREC:</speaker>

               <p>Hvala. Še želi kdo besedo? Kolega Podobnik.</p>
            </sp>
            <sp xml:id="SDZ3-Redna-26-2003-05-28.sp95">

               <speaker>JANEZ PODOBNIK:</speaker>

               <p>Hvala lepa. Hvala državnemu sekretarju za odgovor. Po mojem mnenju ni bil
               prepričljiv, ko je argumentiral razloge, zakaj vlada tega amandmaja ne podpira. Iz
               gradiva, ki sem ga pridobil imam, zapisano, da mednarodni bančni standardi
               uveljavljajo vedno ostrejše pogoje o izpostavljenosti delničarjev do banke. Če gremo
               na neko prakso, ki je potencialno možna oziroma lahko rečemo, da se je že zgodila,
               ustanovim oziroma kupim banko, nato pa pri njej najamem kredite. In predlagani
               amandma pravzaprav zaostruje preprečevanje te možnosti. Vlada je bila tukaj bolj
               mila. Ali ni prav izkušnja ene od slovenskih bank in vse, kar se je zgodilo z njo,
               argumentacija, da podpremo amandma, ki je bil zapisan? Kajti, gre za to, da se v 3.
               členu črta sedmi odstavek 10. člena veljavnega zakona Jaz sem šel potem gledat to
               gradivo, če prav vidim, bi s tem, ko bi to črtali, zaostrili to možnost in se mi zdi,
               da bi bilo to tudi v smislu sklepa državnega zbora, ko smo obravnavali vprašanje
               nadzora pri SIB banki.</p>
            </sp>
            <sp xml:id="SDZ3-Redna-26-2003-05-28.sp96">

               <speaker>PODPREDSEDNIK VALENTIN POHOREC:</speaker>

               <p>Želi še kdo besedo k 3. členu in amandmaju? Ne. Zaključujemo razpravo o 3. členu in
               amandmaju k tem členu.</p>
               <p>V razpravo dajem 9. člen in amandma istih poslanskih skupin k členu 9. Kdo želi
               besedo? Kolega Peče.</p>
            </sp>
            <sp xml:id="SDZ3-Redna-26-2003-05-28.sp97">

               <speaker>SAŠO PEČE:</speaker>

               <p>Najavil bi samo toliko, da bi tudi tu, in pa, da ne bom potem pri vsakem amandmaju,
               zaprosil stališče vlade Republike Slovenije do teh amandmajev; do 9., 14. in pa 26.
               Hvala.</p>
            </sp>
            <sp xml:id="SDZ3-Redna-26-2003-05-28.sp98">

               <speaker>PODPREDSEDNIK VALENTIN POHOREC:</speaker>

               <p>Hvala. Ali lahko v enem stavku to podporo vlade ali pa nepodporo poveste? Državni
               sekretar.</p>
            </sp>
            <sp xml:id="SDZ3-Redna-26-2003-05-28.sp99">

               <speaker>MAG. ANTON ŽUNIČ:</speaker>

               <p>Hvala lepa. Torej, v vseh členih, ki se nanašajo kakorkoli na povezane osebe ali na
               osebe v posebnem razmerju z banko, smatramo, da je potrebno omogočiti nadzor bančnega
               poslovanja na transparenten način, in sicer dovoljena izpostava do oseb v posebnem
               razmerju se dviguje s 5 na 10% in s 10 na 20. Poleg tega z vidika lastništva se zelo
               jasno zapiše, da je 5% tista meja pri fizični osebi, kjer se še dovoljuje, da fizična
               oseba ni v posebnem razmerju z banko, in 10% za pravne osebe, kjer se še dovoljuje,
               da pravna oseba ni v posebnem razmerju z banko. Vlada podpira zakon oziroma ne moremo
               podpirati obrazložitev k 9. členu zaradi tega, ker smatramo, da bi s tem odpravili
               temeljno osnovo, zato da bi lahko na transparenten način uveljavili nadzor bančnega
               poslovanja. Zato je tudi mehanizem, ki jasno omogoča tudi sankcije. Jasno je zapisan,
               ta mehanizem pa je, da če se pridobi kvalificiran delež izven, recimo, na način, ki
               kjer Banka Slovenije ne da predhodnega soglasja potem je seveda sankcija, jaz mislim,
               da dovolj močna; to se pravi, da izgubi takšna banka možnost materialnih pravic na
               taki delnici oziroma jo mora v določenem času umakniti iz svojega portfejla. Seveda
               za to, da bi pa ta člen postal bolj učinkovit, pa kolikor vem, se je v dosedanjih
               razpravah tudi na odborih v to smer skrajševal rok z 12. mesecev, ko je treba to
               storiti, na 6 mesecev in celo na 3 mesece. To pa mislim, da je povsem jasno, da je to
               tisti rok, ki še omogoča učinkovito poslovanje in normalno poslovanje seveda tistih
               investitorjev, ki ne investirajo zaradi kvalificiranih deležev, ampak imajo svoje
               deleže, ki so manjši od 10% predvsem zaradi portfejlskih razlogov, ker če bi šli v
               strožje omejitve, potem bi v bistvu onemogočili en del trga. Hvala.</p>
            </sp>
            <sp xml:id="SDZ3-Redna-26-2003-05-28.sp100">

               <speaker>PODPREDSEDNIK VALENTIN POHOREC:</speaker>

               <p>Hvala predsedniku vlade. S tem ste že čas tudi izkoristili. Kolega Peče.</p>
            </sp>
            <sp xml:id="SDZ3-Redna-26-2003-05-28.sp101">

               <speaker>SAŠO PEČE:</speaker>

               <p>Se opravičujem. Ugotavljam, da vlada sploh ni pripravljena na obrazložitev
               amandmajev, podanih s strani dveh poslanskih skupin, kajti dejstvo, vsaj predloga 9.
               člena, se lahko razume tudi drugače. Lahko ga razumemo tako, kot ga razume tudi
               predlagatelj, da v kolikor ne bi sprejeli amandmaja k 9. členu, bi pomenilo, da se
               strinjamo s predlagano dopolnitvijo 21. člena, ki bi v korelaciji, če povzamemo zakon
               o gospodarskih družbah, omogočila tudi ponovitev zgodbe BTC-ja. Torej, jaz ravno
               ocenjujem, da je vpliv povezanih oseb na eni strani in na drugi strani časovna
               odprodaja delnic oziroma lastniški delež v banke tako močna, da bo seveda ravno ta
               vaša dikcija v zakonu omogočila enkratno in zelo visoko obogatitev posameznikov, ki
               bodo pač na trgu pravi čas. Hvala.</p>
            </sp>
            <sp xml:id="SDZ3-Redna-26-2003-05-28.sp102">

               <speaker>PODPREDSEDNIK VALENTIN POHOREC:</speaker>

               <p>Hvala. Še želi kdo besedo? Kolega Podobnik.</p>
            </sp>
            <sp xml:id="SDZ3-Redna-26-2003-05-28.sp103">

               <speaker>JANEZ PODOBNIK:</speaker>

               <p>Hvala, podpredsednik. Glede 9. člena in amandmaja bi rad povedal, da je iz gradiva
               odbora razvidno, da je to člen, ki ga je odbor amandmiral, je pa v zadnjem odstavku
               zapisana še ena možnost, namreč eden od razpravljavcev na odboru je opozoril na
               možnost špekulativnih dobičkov, ki bi bili pridobljeni na podlagi kupovanja oziroma
               odprodaje deležev brez dovoljenja Banke Slovenije, torej gre za odvzem kapitalskega
               dobička in da so se člani odbora strinjali, da bi bilo smiselno do tretjega branja
               proučiti primerno rešitev te problematike. Torej, če iz tega zapisa prav razumem,
               potem je potrebno ne podpreti amandma 9. člena, da se člen črta, ampak do tretjega
               branja ta amandma še dopolniti. Drži taka interpretacija? To je eno vprašanje. Drugo
               vprašanje pa je vezano na samo vsebino oziroma 9. člena in še nekaterih drugih, to je
               pa vprašanje nadzora bank. Predstavnik vlade je na kratko to že omenil. In tukaj bi
               pač vprašal predstavnike vlade, če razmišljajo o tem, ali ni razprava, in to javna
               razprava, o vprašanju nadzora bank pokazala, da so v Sloveniji z nadzorom bank
               povezane skoraj vse nadzorne finančne institucije in da bi bilo z vidika
               racionalizacije in tudi boljšega delovanja potrebno čim prej pripraviti pravno osnovo
               združevanja vseh nadzornih finančnih ustanov. In menim, kot mi je znano, ena evropska
               direktiva je že taka, ki napotuje nacionalne zakonodajalce, da iščejo pravno podlago
               in združujejo torej nadzorne finančne ustanove. Afera SIB banke pa je neposredni
               povod za to, da v Sloveniji to čim prej naredimo. Ali na ministrstvu za finance
               razmišljate o tem, da bi torej pripravili ustrezno pravno podlago za takšna
               združevanja?</p>
            </sp>
            <sp xml:id="SDZ3-Redna-26-2003-05-28.sp104">

               <speaker>PODPREDSEDNIK VALENTIN POHOREC:</speaker>

               <p>Kljub že izrabljenemu času, če nihče ne nasprotuje za pojasnilo vlade, bi prosil
               vlado, da še da odgovore na ta vprašanja.</p>
            </sp>
            <sp xml:id="SDZ3-Redna-26-2003-05-28.sp105">

               <speaker>MAG. ANTON ŽUNIČ:</speaker>

               <p>Hvala lepa. Jaz bi samo omenil oziroma odgovoril na način, da bi dal referenco. Mi
               smo, ko smo napisali odgovor za SIB banko, že napisali zelo jasno, da ena izmed
               stvari pri sistemski zakonodajo, ki se nanaša na finančni sistem, vlada podpira
               možnost združevanja vseh treh nadzornih funkcij, tako funkcijo nadzora bank kot
               funkcijo nadzora zavarovalnic, kot nadzora trga vrednostnih papirjev, in to je notri
               tudi napisano v tistem gradivu. Tako je v tem kontekstu zadeva, vsaj tam, že jasno
               izražena s strani stališča vlade. Hvala.</p>
            </sp>
            <sp xml:id="SDZ3-Redna-26-2003-05-28.sp106">

               <speaker>PODPREDSEDNIK VALENTIN POHOREC:</speaker>

               <p>Hvala. Še kolega Peče, k 9. členu še razprava.</p>
            </sp>
            <sp xml:id="SDZ3-Redna-26-2003-05-28.sp107">

               <speaker>SAŠO PEČE:</speaker>

               <p>Jaz mislim, glede na to, da nam je ostalo še dve uri rezerviranega časa, lahko to
               točko malo podaljšamo; pa bi rad s strani predstavnika vlade slišal njegov argument
               na trditev predlagateljev amandmaja. Predlagana določba, torej vaša dikcija zakona,
               bi omogočila, da bodo na primer delnice NLB v lasti države kratkoročno oziroma do
               enega leta pokupili na relativno plitkem slovenskem trgu začasni imetniki in jih po
               vstopu Slovenije v EU prodali z velikimi kapitalskimi dobički tistim, ki bodo
               izpolnjevali pogoje za pridobitev predhodnega dovoljenja Banke Slovenije. V kolikor
               ta trditev vsaj malo drži, ki jo navajajo, in gre za čisto špekulacijo, mislim, da te
               špekulacije niti vlada Republike Slovenije ne sme sprejeti. In če ta trditev drži,
               potemtakem je seveda amandma predlagateljev upravičen. Prosim, če odgovorite. Hvala.
           </p>
            </sp>
            <sp xml:id="SDZ3-Redna-26-2003-05-28.sp108">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Peče. Bom še enkrat vprašal, če se strinjate s tem, da še dam besedo
               predstavniku vlade. Prosim.</p>
            </sp>
            <sp xml:id="SDZ3-Redna-26-2003-05-28.sp109">

               <speaker>MAG. ANTON ŽUNIČ:</speaker>

               <p>Hvala lepa. Torej danes je bilo že večkrat omenjeno to vprašanje, kako je z
               lastništvom Ljubljanske banke. Najprej zelo jasno se da ugotoviti, kakšna je
               lastniška struktura Ljubljanske banke. Država je trenutno lastnik neposredno 35,7%
               delnic, potem so skladi lastniki KAD in SOD 5 vsak, EBRD 5%, KBC 34% in preostali
               delničarji 15%. Sedaj, ta lastniška struktura po mnenju vseh sodelujočih delničarjev
               v nadzornem svetu zagotavlja dolgoročno uravnoteženo strukturo banke, ki je in bo
               vodena na principih sodobnega korporativnega upravljanja in je tudi posrečena z
               vidika ocen nekaterih neodvisnih opazovalcev, tudi nekaterih mednarodnih institucij,
               ki smatrajo oziroma ocenjujejo, da taka lastniška struktura banke v bistvu zagotavlja
               dolgoročno stabilno strategijo banke, ne le na področju notranjega razvoja banke, se
               pravi, tehnološkega razvoja, tehnoloških procesov in "human resource managementa",
               ampak tudi na področju strateškega položaja banke na trgu. Ta lastniška struktura ne
               pomeni, da je banka prevzeta s strani kateregakoli delničarja, in tudi dolgoročno
               pomeni, da banka v bodočnosti ne bi zagotavljala normalnih transakcij katerihkoli
               delničarjev, ki niso neposredno v nadzornem svetu oziroma ki pomenijo status
               manjšinskih delničarjev <stage xml:id="SDZ3-Redna-26-2003-05-28.stage16">(danes o teh govorimo)</stage>. Banka ima tudi to jasno zapisano v
               strategiji, kako se bo ta status urejal. In tu ne vidim nobenih problemov v zvezi s
               tem 9. členom, saj ta rok, ki se skrajšuje z enega leta na šest mesecev in potem na
               tri mesece, praktično preprečuje, da bi se transakcije na nek učinkovit način sploh
               zgodile; se pravi, da bi lahko nekdo od manjšinskih delničarjev poceni, kot tu piše,
               na relativno plitkem trgu banko kupil in jo potem, ne vem, v nekem času bistveno
               dražje prodal. Mislim, da se ta to zadevo v tem členu zelo elegantno rešiti. To
               zadevo smo tudi v vladi še enkrat proučili - da se jo rešiti z nekim primernim
               skrajšanjem tega roka. Se pravi, ko nekdo na netransparenten način, kar pomeni brez
               soglasja centralne banke, pridobi delnice, potem to pomeni, da jih mora enostavno
               umakniti iz svojega portfelja v čim krajšem možnem roku oziroma izgubi vse materialne
               pravice, v skladu s predlogom tega člena. Hvala.</p>
            </sp>
            <sp xml:id="SDZ3-Redna-26-2003-05-28.sp110">

               <speaker>PODPREDSEDNIK VALENTIN POHOREC:</speaker>

               <p>Hvala vam. Še kolega Peče.</p>
            </sp>
            <sp xml:id="SDZ3-Redna-26-2003-05-28.sp111">

               <speaker>SAŠO PEČE:</speaker>

               <p>Kratka replika oziroma popravek vaših navedb. Dejstvo je, da ste pravilno ugotovili
               lastniško strukturo v Novi Ljubljanski banki, toda verjetno tudi sami veste, da se bo
               leta 2005 ta lastniška struktura popolnoma spremenila v prid tujcev. No, to je
               zagovarjal finančni minister Tone Rop, ko je še bilfinančni minister, in da je
               privatizacija v različnih fazah ter da bo leta 2005 prišlo do spremenjene lastniške
               strukture.</p>
               <p>Poleg tega pa mislim, da je smiselno, da je vlada pred časom povabila k sodelovanju
               glede razmejitve lastniških razmerij tudi domače institucionalne vlagatelje, kar pa
               se je na koncu izkazalo kot slabo, ker ni bilo zanimanja, ker pač vlada ni dovolj, po
               moje, obogatila svoje ponudbe. In tu vas sprašujem, ali individualnih zainteresiranih
               vlagateljev vlada ne bo pozivala, tako kot je institucionalne? Hvala.</p>
            </sp>
            <sp xml:id="SDZ3-Redna-26-2003-05-28.sp112">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Peče. Želi še kdo razpravljati o členu 9? Če ne, zaključujem razpravo o
               členu 9 in amandmaju k temu členu.</p>
               <p>Odpiram razpravo o členu 14 in amandmaju k temu členu, istih poslanskih skupin.
               Kolega Sašo Peče.</p>
            </sp>
            <sp xml:id="SDZ3-Redna-26-2003-05-28.sp113">

               <speaker>SAŠO PEČE:</speaker>

               <p>Kar se tiče amandmaja k 14. členu, moram povedati, da ga v Slovenski nacionalni
               stranki brez kakršnegakoli dvoma podpiramo, saj po naši oceni ravno sprejem oziroma
               premik ene polovice na eno petino je v tistem smislu, ki bo nakazoval neodvisnost
               nadzornega sveta s povezanimi osebami in pa preprečil individualnost transakcij. Zato
               ocenjujem, da je smiselno, da državni zbor ravno zaradi povezanosti posameznih oseb v
               naši družbi s pravni podjetji sprejme amandma k 14. členu predlaganega oziroma
               omenjenega zakona. Hvala.</p>
            </sp>
            <sp xml:id="SDZ3-Redna-26-2003-05-28.sp114">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Podobnik.</p>
            </sp>
            <sp xml:id="SDZ3-Redna-26-2003-05-28.sp115">

               <speaker>JANEZ PODOBNIK:</speaker>

               <p>Hvala lepa. Tudi sam menim, da so argumenti, da podpremo ta amandma, na dlani. Po
               mnenju tudi poslanske skupine bi kazalo podpreti amandmaje, ker se z veljavno
               rešitvijo, kot jo predlaga vlada, zmanjšuje standard, ki je onemogočal članstvo v
               organih tistim, ki so bili preveč izpostavljeni do banke. Še posebej to pomeni tisti,
               ki so najeli kredite.</p>
               <p>Kot sem že prej povedal, mednarodni bančni standardi uveljavljajo vedno ostrejše
               pogoje o izpostavljenosti delničarjev do banke. In tukaj se vedno odpre vprašanje
               dvomljivega poslovnega odnosa. Pri banki, katere sem solastnik ali jo celo kupim,
               najamem kredit. In amandma k 14. členu poskuša tako možnost onemogočiti. Kajti, sicer
               bi se že do sedaj veljavna omejitev še dodatno znižala.</p>
               <p>To bi še posebej veljalo za investitorje, ki so, recimo, tako pomembni, govorim za
               slovenske primere, da so solastniki bank in imajo tudi svoje predstavnike v nadzornem
               svetu banke. Če bi jim dosedanje omejitve škodovale, ni mi znano njihovo stališče, da
               bi jim, potem lahko svojega predstavnika iz nadzornega sveta umakne in seveda
               najamejo kredit kjerkoli drugje v slovenskem ali pa tujem finančnem trgu. Torej, jaz
               pričakujem, da bo vlada ta amandma podprla.</p>
            </sp>
            <sp xml:id="SDZ3-Redna-26-2003-05-28.sp116">

               <speaker>PODPREDSEDNIK VALENTIN POHOREC:</speaker>

               <p>Hvala. Še kdo k členu 14? Nihče. Zaključujem razpravo o členu 14 in amandmaju k temu
               členu.</p>
               <p>V razpravo dajem še člen 26 in amandma istih poslanskih skupin k členu 26. Kdo želi
               besedo? Kolega Podobnik.</p>
            </sp>
            <sp xml:id="SDZ3-Redna-26-2003-05-28.sp117">

               <speaker>JANEZ PODOBNIK:</speaker>

               <p>Ko bomo zvečer glasovali o členu 14 poslanci, ne bomo vedli, kakšno je stališče
               vlade do tega amandmaja. To je sila nerodno pri odločanju.</p>
            </sp>
            <sp xml:id="SDZ3-Redna-26-2003-05-28.sp118">

               <speaker>PODPREDSEDNIK VALENTIN POHOREC:</speaker>

               <p>Spet bom vprašal, če dovolite, besedo predstavniku vlade, da pojasni stališče do
               člena 14. In potem ponovno se pač vrnemo k razpravi k 14. členu, samo da dobimo
               pojasnilo, stališče vlade.</p>
            </sp>
            <sp xml:id="SDZ3-Redna-26-2003-05-28.sp119">

               <speaker>MAG. ANTON ŽUNIČ:</speaker>

               <p>Torej, pojasnilo stališča vlade je sledeče. Mi smatramo, da s črtanjem 26. člena v
               bistvu onemogočimo ...</p>
            </sp>
            <sp xml:id="SDZ3-Redna-26-2003-05-28.sp120">

               <speaker>PODPREDSEDNIK VALENTIN POHOREC:</speaker>

               <p>Se opravičujem, o 14. členu, če lahko daste stališče.</p>
            </sp>
            <sp xml:id="SDZ3-Redna-26-2003-05-28.sp121">

               <speaker>MAG. ANTON ŽUNIČ:</speaker>

               <p>Se opravičujem.</p>
            </sp>
            <sp xml:id="SDZ3-Redna-26-2003-05-28.sp122">

               <speaker>PODPREDSEDNIK VALENTIN POHOREC:</speaker>

               <p>... konkretno vprašanje.</p>
            </sp>
            <sp xml:id="SDZ3-Redna-26-2003-05-28.sp123">

               <speaker>MAG. ANTON ŽUNIČ:</speaker>

               <p>Glede članov nadzornega sveta v banki ne vidim osebno nobenih razlogov, da se ne bi
               amandma podprl. S tem, da edino, kar je mogoče problematično, je potem ta
               fleksibilnost, da če rečemo ena petina ali pa ena tretjina, s tem povečamo možnost,
               da če obstaja manj kot 5 članov nadzornega sveta, da potem ena petina seveda
               avtomatsko nekako na nek način težko pride do izraza. Ne vidim pa sicer nobenih
               razlogov, da se ne bi ta amandma podprl. Hvala lepa.</p>
            </sp>
            <sp xml:id="SDZ3-Redna-26-2003-05-28.sp124">

               <speaker>PODPREDSEDNIK VALENTIN POHOREC:</speaker>

               <p>Hvala. Zaključujem razpravo o 14. členu in odpiram razpravo ponovno o členu 26, in
               amandmaju k členu 26. Želi kdo besedo? Nihče. Torej, lahko še tudi tu vprašam po
               stališču vlade, z vašim dovoljenjem, če nima nihče proti? Prosim predstavnika vlade,
               še stališče k členu 26 in amandmaju poslanskih skupin k členu 26.</p>
            </sp>
            <sp xml:id="SDZ3-Redna-26-2003-05-28.sp125">

               <speaker>MAG. ANTON ŽUNIČ:</speaker>

               <p>Ja, hvala lepa. Torej stališče vlade je, da če se 26. člen novele zakona črta, potem
               pravzaprav na nek način onemogočimo normalno delovanje poslovanja bank, ker je status
               oseb z v posebnem razmerju z banko v Sloveniji tako pogosto prepleten in verjetnost,
               da postane oseba v posebnem razmerju pri sedanjih odstotkih tako visoka, da je
               praktično zelo težko najti osebo, ki ne bi bila v posebnem razmerju. Zato smo z
               dvigom teh odstotkov v predlogu zakona omogočili v bistvu normalno poslovanje bank -
               v to, kar je bilo danes že omenjeno - , se pravi omogočili smo učinkovito
               kreditiranje tudi takih, ki so v nekem smislu povezani v sedanjem zakonu, pa imajo,
               recimo, 6 ali 7 odstotkov, na 10 odstotkov. S tem bi se bistveno povečalo število
               oseb v poslovanju, v poslovnem odnosuz banko, ne bi pa v ničemer, po našem
               prepričanju in na osnovi dosedanjih izkušenj, s tem seveda povečali koncentracijo
               tveganja pri bankah. Ker to je pa tisto osnovno merilo, ki smo ga mi zasnovali pri
               ocenjevanju teh odstotkov. Namreč, osnovni namen tehomejitev - tudi v evropskih
               direktivah - je v tem, da se seveda s prevelikim odstotkom oseb v posebnem razmerju z
               banko, se pravi, če je posamezna oseba v prevelikem odstotku v posebnem razmerju,
               bodisi na strani kapitala bodisi na strani udeležbe skozi nadzorni svet in uprave
               bank, potem tu avtomatsko pomeni zelo visoko koncentracijo tveganja in korelacijo
               tveganj. Večkrat smo to zadevo tudi že izračunavali v zadnjih letih, tudi skozi
               uporabo sodobnih metod - tu lahko spet rečem, da je dokaj zanesljivo - in ugotovili,
               da ta odstotek, če se dvigne na 10% in pri fizičnih osebah definira na 5% ter pri
               pravnih na 10%, pravzaprav v ničemer ne spremeni tega dejstva, da bi se to tveganje
               toliko koncentriralo, da bi že zaradi tega onemogočalo kontrolo nad tveganjioziroma
               da bi povečalo koncentracijo tveganja v pomembnem obsegu. Smatram, da je veliko bolj
               pomembno to, da zakon s tem členom omogoča komplementarno uporabo notranjih modelov,
               kar je zdaj v Sloveniji bilo na nek način zakonsko neurejeno. Ta uporaba notranjih
               modelov pa dejansko temelji na samoizpraševanju, na samoocenjevanju, na preverjanju
               tveganj skozi mnogo večji obseg informacij, podatkov, zunanjih in notranjih, skozi
               uporabo takih statističnih in ostalih metod, ki pomenijo, da se performance banke
               meri na nek mednarodno primerljiv način, in to pri vsaki banki in pri vsaki pravni
               osebi. In to je tisto, kar je z vidika vlade, po mojem mnenju, bistveno. To je tisto,
               kar komplementarno potem omogoča, da se ta, bi rekel, rigoroznost poskusov skozi neke
               sankcije, odstotkov od kapitala, omejitev, maksimumov in tako dalje nekoliko sprosti
               in se s tega vidika tudi dosti bolj, bi rekel temu, tržno in na nek sodoben bančni
               pristop na celo zadevo gleda. In mislim, da je to z vidika vlade čisto v redu. Zato
               smatram, da črtanje tega člena pomeni ravno obratno - pomeni, da bi z neko stopnjo
               nezaupanja v uporabo teh sodobnih pristopov poskušali enostavno ta komplementarni
               efekt teh drugih vidikov na nek način ignorirati. Hvala.</p>
            </sp>
            <sp xml:id="SDZ3-Redna-26-2003-05-28.sp126">

               <speaker>PODPREDSEDNIK VALENTIN POHOREC:</speaker>

               <p>Hvala predstavniku vlade. Preden vam dam besedo, za katero imate samo še nekaj
               sekund, bi vprašal, ali še kdo drug, ki ima še časa na voljo, želi razpravljati?
               Sicer bi razpravo zaključil in bi dal v okviru možnosti po 71. členu poslovnika še
               možnost razprave tistim, ki imajo še časa na voljo. Želi kdo od ostalih prisotnih
               razpravljati? <stage xml:id="SDZ3-Redna-26-2003-05-28.stage17">(Ne želi.)</stage> Potem bom ta del razprave zaključil in bom dal možnost v
               okviru 71. člena poslovnika. Zato pozivam vse, ki želijo še razpravljati. Kolega
               Peče. Predstavnik vlade, če bo potrebno, da ne bo potem zadrege. Če ne, dajem besedo
               kolegu Pečetu. Na voljo imate pet minut.</p>
            </sp>
            <sp xml:id="SDZ3-Redna-26-2003-05-28.sp127">

               <speaker>SAŠO PEČE:</speaker>

               <p>Torej, če sem zdaj pravilno razumel, predstavnik vlade ni želel v okviru
               razpoložljivega časa dobiti besede, da bi mi odgovoril. Ali sem to pravilno razumel?
           </p>
            </sp>
            <sp xml:id="SDZ3-Redna-26-2003-05-28.sp128">

               <speaker>PODPREDSEDNIK VALENTIN POHOREC:</speaker>

               <p>Ali pa je še premalo izkušen v sodelovanju z državnim zborom. Bom dal besedo, če bo
               izzvan za konkreten odgovor.</p>
            </sp>
            <sp xml:id="SDZ3-Redna-26-2003-05-28.sp129">

               <speaker>SAŠO PEČE:</speaker>

               <p>Poglejte, v vaši obrazložitvi okoli 26. člena, pa me zanima, če sem potem prav
               razumel. Torej, vi ste hoteli povedati temu državnemu zboru, da so v bistvu v
               Slovenije same povezane osebe in da ni možno sprejeti amandmajev oziroma je
               nesmiselno sprejeti amandma predlagateljev zaradi tega, ker potem pačne bi nikamor
               prišli, ker so vsi med seboj povezani in zato smiselno dvigniti oziroma spreminjati
               procente. Sem vas prav razumel? Je samo zaradi tega, ker je toliko povezanih oseb v
               tej naši ljubi državi? Potem sem vas narobe razumel in se tudi umikam iz nadaljne
               razprave. Hvala.</p>
            </sp>
            <sp xml:id="SDZ3-Redna-26-2003-05-28.sp130">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Peče. Prosim predstavnika vlade.</p>
            </sp>
            <sp xml:id="SDZ3-Redna-26-2003-05-28.sp131">

               <speaker>MAG. ANTON ŽUNIČ:</speaker>

               <p>Se oproščam. Bom poskušal biti sedaj še bolj jasen. Hotel sem samo povedati, da če
               se sprostijo nekateri mehanizmi na osnovi večje odgovornosti bank, na osnovi večjih
               pooblastil, kar nedvoumno omogoča tista evropska direktiva, ki sem jo omenil na samem
               začetku, v uvodu, pomeni, da banka pravzaprav postane samoodgovorna, vendar ta
               samoodgovornost se kontrolira,se "ex post" preverja na povsem transparenten,
               mednarodno transparenten način. Sam sem osebno sodeloval v raziskavi, ki je
               organizirala "Standard and poore", mednarodna organizacija, rating organizacija, kjer
               je bilo vključenih 46 bank, od tega 20 največjih bank na svetu, preostalo pa po
               kontinentalnem principu, in sem koordiniral to raziskavo z vidika Slovenije in tudi
               ena banka iz Slovenije je sodelovala v tej raziskavi. Rezultati so bili izjemno
               dobri. Izkazala se je ravno ta hipoteza, da če se gre v tosmer, kot so predlagani
               ostali komplementarni členi, se mora iti hkrati tudi v sproščanje tistih omejitev, ki
               pravzaprav onemogočajo potem izvajanje teh modelov. In jaz sem samo o tem govoril, ne
               pa o tem, da je v Sloveniji preveč povezanih oseb. Če bi samo iz tega izhajali, potem
               si vsekakor ne bi smeli dovoliti tega sproščati, ker bi s tem povzročali samo dodatno
               škodo. Ne vem, kje naj primer navedem. Gre samo za to, da se na primer v cestnem
               prometu, namesto da bi postavljal na vsakem križišču policaje, navadimo, recimo, na
               semaforje. Nekaj takega. Hvala.</p>
            </sp>
            <sp xml:id="SDZ3-Redna-26-2003-05-28.sp132">

               <speaker>PODPREDSEDNIK VALENTIN POHOREC:</speaker>

               <p>Hvala. Menim, da lahko s tem razpravo o amandmajih zaključim. Hvala za sodelovanje.
               O amandmajih bomo v skladu s časovnim potekom seje glasovali danes ob 18. uri in 25
               minut.</p>
               <p>Prekinjam to točko dnevnega reda. Sejo bomo nadaljevali ob 15. uri 55 minut s
               predlogom zakona o spremembah in dopolnitvah zakona o policiji, to je 14. točka
               dnevnega reda. Do ta čas pa pavza.</p>
               <stage xml:id="SDZ3-Redna-26-2003-05-28.stage18">(Seja je bila prekinjena ob 14.21 uri in se je nadaljevala ob 15.56 uri.)</stage>
            </sp>
            <sp xml:id="SDZ3-Redna-26-2003-05-28.sp133">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke in spoštovani poslanci, gospod minister, predstavnika vlade, lep
               pozdrav vsem!</p>
               <p>Prehajamo na <title xml:id="SDZ3-Redna-26-2003-05-28.title6">14. TOČKO DNEVNEGA REDA - PRVO OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O POLICIJI.</title>
               </p>
               <p>Predlog zakona je v obravnavo zboru predložila vlada Republike Slovenije. V zvezi s
               tem zakonom je skupina desetih poslancev s prvopodpisanim mag. Andrejem Vizjakom
               zahtevala, da državni zbor opravi splošno razpravo. Najprej dajem besedo predstavniku
               vlade za dopolnilno obrazložitev predloga zakona. Dr. Rado Bohinc, minister za
               notranje zadeve, izvolite.</p>
            </sp>
            <sp xml:id="SDZ3-Redna-26-2003-05-28.sp134">

               <speaker>DR. RADO BOHINC:</speaker>

               <p>Spoštovane gospe in gospodje, poslanke in poslanci! Zakon o policiji je bil sprejet
               leta 1998 in je prvič uredil policijo kot organ v sestavi. S tem je policija
               pridobila na samostojnosti, postala je neposreden proračunski uporabnik in na novo so
               se vzpostavila razmerja med policijo kot organom v sestavi in ministrstvom za
               notranje zadeve. Zato je bilo bistvenega pomena izoblikovati nadzorstvena razmerja,
               pooblastila, pristojnosti, ki so se vzpostavljale med ministrstvom in policijo. V tej
               zvezi smo si nabrali vrsto izkušenj, ki so privedle do tega, da je bilo potrebno
               novelirati zakon. Poleg tega pa je še vrsta drugih vprašanj iz izkušenj v delovanju
               na tem področju privedlo do številnih drugih sprememb. Naj vam, spoštovani, nekajod
               teh vendarle pobliže osvetlim.</p>
               <p>V določilih novele zakona o policiji urejamo pravno podlago za odnos ministrstva za
               notranje zadeve v razmerju do policije, ki deluje kot organ v sestavi ministrstva;
               določamo pristojnosti v odnosu do policije in dolžnosti generalnega direktorja v
               razmerju do ministra. Zaradi zakonskega razmerja, ki ga ima policija kot organ
               odkrivanja v predkazenskem postopku do državnega tožilca, predlagamo - to je zelo
               pomembno - omejitev ministra pri usmerjanju in dajanju navodil policiji od trenutka,
               ko se v kazenski postopek vključi tožilec. Ta omejitev bi veljala le za policijske
               postopke, katerih usmerjanje na podlagi zakona o kazenskem postopku prevzame
               pristojni državni tožilec.</p>
               <p>In še eno pomembno novost predlagamo v zvezi z nadzorom. Namreč, za ureditev
               učinkovitega nadzora predlagamo, da nadzor opravljajo uradniki ministrstva, ki imajo
               policijska pooblastila pri izvajanju nadzora in tudi pooblastila, ki bodo tem
               uslužbencem ministrstva omogočila nemoteno in učinkovito opravljanje nadzora.</p>
               <p>Zaradi vaše obveščenosti naj povem, da nadzor, ki ga izvaja vsa ta leta ministrstvo,
               poteka na različne načine. Tako, na primer, prek zahtev za poročanje - policija dobi
               zahtevo za poročanje samo v prvih petih mesecih. Leta 2003 je bilo policiji
               posredovanih 98 takšnih zahtev za poročanje. Drugo, s pomočjo analiz dokumentov, ki
               jih policija posreduje ministrstvu <stage xml:id="SDZ3-Redna-26-2003-05-28.stage19">(to so razna poročila, polletna, letna poročila o
               izvajanju nalog, polletna poročila s področja nadzora, notranjih preiskav,
               mesečnaporočila o prikritih preiskovalnih ukrepih, o pritožbah zoper postopke
               policistov in podobno)</stage>. Poleg tega se nadzor izvaja tudi prek poročil drugih
               institucij, kot je državno tožilstvo, varuh človekovih pravic, pa seveda tudi civilna
               družba, in pa neposredni nadzori kot oblika rednega, izrednega in ponovnega nadzora.
               Skratka, prvi del sprememb se nanaša na izostritev razmerij, usmerjanja in nadzora in
               s tem razmerjem med ministrstvom in policijo, ki naj privede do še večje
               učinkovitosti na tem področju in vzpostavi tudi razmerje, ki so jih narekovale
               izkušnje. V tej zvezi posebej želim utemeljiti, zakaj naj bi delavci, ki izvajajo
               nadzor, pridobili policijska pooblastila. Pri izvajanju nadzorne dejavnosti je namreč
               mogoče, da delavci ministrstva za notranje zadeve ugotovijo sum storitve deviantnega
               dejanja in sum takšnega dejanja, lahko je to kaznivo dejanje, je potrebno raziskati
               po veljavnih predpisih. Za to so pristojni le policisti, ki odgovarjajo svojim
               policijskim vodjem in prav lahko se pojavi dvom o nepristranskosti preiskovanja
               protipravnega dejanja. Zato je potrebno omogočiti nadzornikom ministrstva za notranje
               zadeve, da s policijskimi pooblastili izvedejo preiskovanje, vezano na izvajanje
               nadzorstvene funkcije. Ne gre za vzporedno policijsko organizacijo, saj ti uslužbenci
               s policijskimi pooblastili ne bodo pooblaščeni za preiskovanje kaznivih dejanj
               tretjih oseb, temveč le za preiskovanje domnevnih nepravilnosti in sumov storjenih
               kaznivih dejanj s strani policistov, pa tudi delavcev policije. Takšne izkušnje imajo
               tudi v drugih državah, proučili smo Avstrijo, Nemčijo, Združeno kraljestvo, kjer so
               prav tako ureditve, ki dajejo pristojnost preiskovanja nadzornikom policije, takšna
               pa so priporočila tudi odbora proti mučenju in nečloveškem ravnanju.</p>
               <p>Drug velik vsebinski sklop se nanaša na pritožbe. V tej zvezi smo se naslonili tudi
               na priporočilo odbora proti mučenju OZN, pa tudi civilne družbe in pa nenazadnje
               odbora za notranjo politiko državnega zbora. Bistvo teh priporočil je zaveza, da se
               ustvari učinkovit, zanesljiv in neodvisen sistem za takojšnjo nepristransko
               preiskovanje in obravnavo navedb o grdem ravnanju in mučenju s strani policije, in
               tudi kaznovati storilce.</p>
               <p>Da bi odpravili nezaupanje pritožnikov, povečali kontradiktornost postopka, javnost
               postopka in s tem večjo pravičnost, predlagamo novo zakonsko ureditev pritožb, ki naj
               se približa končnemu cilju, ki lahko privedejo tudi do tega, da bi se policijske
               pritožbe reševale izven ministrstva v okviru povsem samostojne enote.</p>
               <p>No, mi predlagamo korak te vrste, da gre za postopek pomirjanja s policijskim vodjem
               in za obravnavo, v kolikor ta postopek ne uspe, na senatih, ki so se sestavljeni
               večpartitno s strani lokalne skupnosti, strokovne javnosti, tudi sindikata, čeprav je
               to prav vprašanje sindikata v teh senatih eno od vprašanj, ki ga bo potrebno še
               obravnavati v dograjevanju zakona.</p>
               <p>Še tretji pomemben vsebinski sklop, to je policijsko pooblastilo v primeru
               družinskega nasilja. Ker mi je zmanjkalo časa, ga ne bom posebej obravnaval. Rad bi
               vas - če mi je dovoljeno, pet sekund - opozoril še na umestitev prisilnih sredstev v
               zakon in še na nekaj novosti, ki se povezujejo z večjo učinkovitostjo pregona
               terorizma.</p>
               <p>Predlagam, da v podpori odbora za notranjo politiko zakon podprete in ga razpravljamo
               naprej v tretji proceduri. Hvala.</p>
            </sp>
            <sp xml:id="SDZ3-Redna-26-2003-05-28.sp135">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa, gospod minister. Sledi predstavitev stališč poslanskih skupin. Najprej
               gospa Majda Zupan, ki je ni. Stališče poslanske skupine Slovenske nacionalne stranke
               bo predstavil gospod Sašo Peče. Izvolite.</p>
            </sp>
            <sp xml:id="SDZ3-Redna-26-2003-05-28.sp136">

               <speaker>SAŠO PEČE:</speaker>

               <p>Spoštovani prisotni! Kot sem slišal zelo dober stavek v povezavi s policaji in
               mislim, da ga je smiselno v okviru obravnave današnje točke tudi povedati. Praviloma
               so policaji tarče posmeha, preklinjanja in vicev. Ko pa jih rabimo, ko nas je strah
               in ko smo sami v temni ulici, so to ljudje, ki jih vidimo najraje. Skratka
               ocenjujemo, da so oziroma da je poklic biti policaj v naši družbi velikokrat premalo
               cenjen in da ga namenoma ali zaradi razvoja ne cenimo dovolj.</p>
               <p>Zakon o policiji, ki nam ga v proceduro pošilja vlada Republike Slovenije, ureja kar
               nekaj razmerij. In če gremo po vrstnem redu. Prvič; urejanje razmer med notranjem
               ministrstvom in policijo v povezavi z 2. točko, to je nadzor nad policijo, se v
               Slovenski nacionalni stranki bojimo, da skuša s tem vlada Republike Slovenije ponovno
               vzpostaviti stanje, kakršnemu smo bili v Sloveniji že priča. To je, ko je nekoč
               obrambni minister v tej državi skoraj izpeljal državni udar v samostojni republiki.
               Svetla točka zakona je samo ena. To je nov pristop k obravnavi nasilja v družini. To
               je edina točka, ki jo v nacionalni stranki vidimo smiselno v okviru zakona. Toda žal
               je to le edina izmed zelo obsežnega zakona. V Slovenski nacionalni stranki smo bili
               vedno na močnih izhodiščih oziroma trdih izhodiščih, kjer smo zagotavljali, da
               policija ne katerakoli druga služba v tej državi ne sme biti pod vplivom trenutne
               politike. In po naši oceni minister, pristojni minister, skuša z novimi določbami
               zakona ustvariti ravno to, da bomo v državi imeli policijsko državo, da bo imel
               policijo v nadzoru v vseh segmentih. Torej v urejanju razmerij, v obveznih navodilih,
               v usmeritvah in v končni fazi v obliki nadzora. Zdi se nam nedopustno, če bomo po
               deset in nekaj letih osamosvojitve v tej naši državi prišli do stopnje, kjer bo lahko
               ena politična oblast ali ozka grupacija oziroma grupacija, ki sestavlja trenutno
               oblast, vodila delo policije, ga usmerjala in nadzirala. Zadeve seveda bi lahko
               enačili z dogodki izpred petdesetih let, ki so se začele odvijati v Nemčiji. Nekaj
               približno takega oziroma s takimi postopki se je odvijalo takrat. In kam je pripeljal
               nadzor policije oziroma politični nadzor policije, verjetno vemo vsi. Osebno
               ocenjujem in mi je zelo žal, da zakon, o katerem se je dosti govorilo, dosti obetalo
               in je bil po naši oceni tudi mnogokrat tudi lažno predstavljen v javnosti, vsebuje
               izključno eno pozitivno stvar. Prav tako pa verjamemo, da lahko to pozitivno stvar,
               ki jo zakon v svojih določbah vsebuje, oblikujemo najsibo v obliki začasnega sklepa
               ali v sprejemu ob kateremkoli drugem zakonu. Dejstvo je, da Slovenska nacionalna
               stranka ne more pristati in tudi svojih glasov ne bo dala za uvedbo policijske
               države. Ne bo dala za to, da bo posamezna politična stranka kontrolirala institucijo,
               tako močno institucijo s takimi pooblastili, nalogami, pravicami in dolžnostmi, kot
               je policija. Verjamemo v samostojnost policije in verjamemo, da bi se razmerja, ki
               jih ureja oziroma ki so v pristojnosti policije morala odvijati znotraj policije in
               jim ne dovoljevati oziroma ne dovoljevati slovenski politiki, da bo izvajala svoj
               način življenja in svoje programske usmeritve na ljudi prek policajev.</p>
               <p>V Slovenski nacionalni stranki predloga zakona ne bomo podprli. Hvala.</p>
            </sp>
            <sp xml:id="SDZ3-Redna-26-2003-05-28.sp137">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predstavnika Socialdemokratske stranke ni med nami. Stališče poslanske
               stranke Združene liste socialnih demokratov bo predstavila gospa magistra Majda
               Potrata. Izvolite.</p>
            </sp>
            <sp xml:id="SDZ3-Redna-26-2003-05-28.sp138">

               <speaker>MAG. MAJDA POTRATA:</speaker>

               <p>Hvala za besedo, gospa predsedujoča. Spoštovani gospod minister in sodelavca,
               spoštovane kolegice in kolegi!</p>
               <p>V javnosti je mogoče kar prepogosto zaslediti pripombe na račun ravnanja slovenske
               policije, ki ji je po eni strani očitana premajhna učinkovitost, po drugi pa
               prekomerna uporaba sile. Tudi vsakokratno poročilo varuha človekovih pravic opozarja
               na nekatere nesprejemljive postopke pri delu policije. Omeniti velja opozorila
               nevladnih organizacij, zadnje poročilo odbora organizacije Združenih narodov proti
               mučenju ter mnenje komisarja za človekove pravice pri Svetu Evrope. Slednja sta
               povezana predvsem s pripombami na račun preiskave policijskih postopkov, vendar je v
               poročilu ameriškega State Departmanta o človekovih pravicah za policijo ugotovljeno,
               da je pod učinkovitim civilnim nadzorom, čeprav je v nekaterih primerih kršila
               človekove pravice. Prav policijsko nasilje pa je v svetu ena najpogostejših kršitev
               človekovih pravic, zato se občutljivost javnosti za take prestopke tudi pri nas
               povečuje, predvsem pa za odzivanje policije na pritožbe in s tem povezano stopnjo
               neodvisnosti preiskave policijskih postopkov. Tako je v občilih bilo mogoče zaslediti
               vprašanje, kam se bo slovenska policija v prihodnje usmerila: ali bo represivni organ
               ali bo gojila zaupanje do ljudi.</p>
               <p>Predlog sprememb in dopolnitev zakona o policiji zato v Združeni listi socialnih
               demokratov vidimo kot poskus predlagatelja dograditi pred petimi leti sprejeti zakon,
               ki je prvič urejal organiziranost, naloge in pristojnosti policije kot organa v
               sestavi ministrstva za notranje zadeve, s čimer je policija pridobila večjo
               samostojnost, njena odvisnost od politike pa se je zmanjšala. Hkrati se s predlaganim
               zakonom odziva na nekatere najbolj družbene probleme, ki zaradi razširjenosti in
               težav, s katerimi se država srečuje pri njihovem razreševanju, terjajo čimprejšnjo
               rešitev. Če naj bi policija res zagotavljala visoko raven pravne in osebne varnosti
               ljudi in njihovega premoženja, v prvi vrsti varnost življenja ljudi in njihovega
               premoženja pred nevarnostmi kaznivih ravnanj vendar tudi sorazmerno visoko raven
               pravne varnosti povzročiteljev teh dejanj v policijskih postopkih, kar bo doseženo z
               doslednim uresničevanjem nadzora nad policijo, predvsem pri uporabi policijskih
               pooblastil in prisilnih sredstev.</p>
               <p>V poslanski skupini Združene liste socialnih demokratov se nam zdi pomembno, da je
               pri pripravi besedila predlagatelj upošteval pobudo varuha človekovih pravic, naj se
               v zakonu uredijo pogoji za uporabo prisilnih sredstev. Ker je predlagatelj opravil
               posvete tudi z nevladnimi organizacijami, sindikati, uglednimi predstavniki strokovne
               javnosti in drugimi, se je nadejati, da bodo njihove pripombe in tudi pripombe
               poslank in poslancev našle mesto v amandmajih k predlaganemu besedilu in bo v drugi
               obravnavi besedilo izboljšano, skladno z napovedanimi cilji in načeli. Omejila se bom
               samo na tri predlagane rešitve, in sicer na nadzor nad policijo, pritožbeni postopek
               in prepoved približevanja.</p>
               <p>Za kakovosten nadzor nad policijo se nam zdi bistvenega pomena utrditev pravne
               podlage za kakovostno in učinkovito razmerje med ministrstvom in ministrom na eni
               strani ter policijo in generalnim direktorjem policije na drugi strani. Pri tem kaže
               posebej poudariti v 2.b členu predvideno nadzorno vlogo uslužbencev ministrstva nad
               izvajanjem nalog policije. Ti morajo imeti policijska pooblastila in so v okviru
               izvajanja nadzora v svojih pravicah in dolžnostih izenačeni s policisti. Predlog pa
               predvideva še druga, za učinkovit in nemoten nadzor nad delom policije, potrebna
               pooblastila, vendar tudi s potrebnimi omejitvami. Predvideni prenos pritožbenega
               postopka s policije na ministrstvo izboljšuje dosedanjo prakso, ki v javnosti ne
               zbuja pretiranega zaupanja, predvsem zaradi objavljenih statističnih podatkov, po
               katerih policija ugotavlja zelo nizek odstotek upravičenosti pritožb, ki so v velikem
               neskladju s siceršnjem javnim mnenjem o ravnanju policije, predvsem zaradi posameznih
               zelo odmevnih primerov.</p>
               <p>V poslanski skupini Združene liste socialnih demokratov imamo pomisleke o ustreznosti
               predlagane sestave senata, ki ga imenuje minister. Pomislek zadeva predstavnika
               sindikata. Ustrezneje bi bilo, da ga nadomesti predstavnik strokovne javnosti ali
               drugi predstavnik javnosti. S tem bi se neodvisnost nadzorne vloge senata okrepila.</p>
               <p>Tretjo predlagano spremembo, o kateri bom spregovorila, to je prepoved približevanja,
               v poslanski skupini Združene liste socialnih demokratov podpiramo, čeprav poznamo
               opozorila strokovne javnosti, naj je zakonodajalec ne sprejeme. Pričakujemo, da bodo
               kar najhitreje sprejeti tudi vsi drugi potrebni zakonski popravki, ki bodo omogočili
               izvajanje ukrepa in uresničevanje zastavljenega cilja, to pa je zaščita žrtev
               družinskega nasilja. Iz povedanega in še vsega, kar bo dodano v nadaljevanju
               razprave, s strani naše poslanske skupine, torej sledi, da sprejemamo predlagano
               besedilo zakona o spremembah in dopolnitvah zakona o policiji kot primerno podlago za
               drugo obravnavo. Hvala.</p>
            </sp>
            <sp xml:id="SDZ3-Redna-26-2003-05-28.sp139">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Stranke mladih Slovenije bo predstavil gospod
               Marko Diaci. Izvolite.</p>
            </sp>
            <sp xml:id="SDZ3-Redna-26-2003-05-28.sp140">

               <speaker>MARKO DIACI:</speaker>

               <p>Hvala za besedo. Lep pozdrav spoštovanemu ministru in vsem prisotnim! Kot utemeljuje
               predlagatelj, se je med izvajanjem zakona o policiji pojavila potreba po dopolnitvi
               posameznih vsebin, ki jih ureja ta zakon. Nekatere rešitve v tem zakonu so se med
               izvajanjem pokazale kot ne dovolj domišljene, da niso najboljše, da dovoljujejo
               različna tolmačenja. Zadnje, kar rabimo, pa je različno tolmačenje varstva človekovih
               pravic v policijskih postopkih. Z namenom zmanjšanja policijskih kršitev in večjega
               varstva človekovih pravic so mnoge države že izvedle ali pa ravno izvajajo reforme
               sistema nadzora nad policijo, in očitno je, da se mora sistem razvijati naprej tudi v
               Sloveniji, in nele na področju nadzora nad delom policije. Vsekakor je pomembna tudi
               učinkovitost policije. Zato podpiramo tudi namen predlagatelja, da bi v predlogu
               sprememb in dopolnitev zakona o policiji v zakonu uredil pravno podlago za kakovostno
               in učinkovito razmerje ministrstva do policije kot organa v sestavi ministrstva.
               Določitev pristojnosti ministra v odnosu do policije in dolžnosti generalnega
               direktorja policije v razmerju do ministrstva je po mojem mnenju nujnost.</p>
               <p>Pozdravljam pa predvsem rešitev v predlogu, ki prenaša reševanje pritožb državljanov
               s policije na ministrstvo za notranje zadeve. Menim, da je korak v pravo smer
               rešitev, da bo pritožba posameznika, ki meni, da so bile s policijskim dejanjem ali
               opustitvijo dejanja kršene njegove pravice ali svoboščine, najprej obravnaval
               predstojnik organizacijske enote policije, v kateri dela policist. In če pritožnik ne
               bo soglašal s predstojnikovimi ugotovitvami, se pritožbo v nadaljevanju rešuje na
               ministrstvu ob sodelovanju predstavnikov javnosti in sindikata. Torej, da tako rečem,
               civilna oseba bo obravnavala pritožbo. To se zdi zelo pomembno, vendar je vprašanje,
               če ni treba iti še dlje, kot nas opozarja tudi civilna sfera. Dejstvo je, da država
               do sedaj ni storila dovolj za zagotovitev učinkovitega nadzora nad policijo in da je
               zato mogoče potreben sistemski pristop, ki bo vključeval prenos določenih
               pristojnosti nadzora nad delom policije na zunanje institucije. S tem bi zares
               zagotovili samostojnost in predvsem neodvisnost nadzornih organov. Kajti tudi
               predlagana ureditev novega pritožbenega postopka ne more zagotoviti povsem
               nepristranskega in neodvisnega preverjanja in obravnavanja pritožbe ter tako
               učinkovitega nadzora nad policijo, saj je to mogoče doseči samo s pritožbenim
               postopkom pred neodvisnim zunanjim organom. Vendar pa, kot že rečeno, pomeni
               predlagana nova ureditev, kljub temu da postopek ostaja znotraj ministrstva,
               priložnost za korak k bolj nepristranskemu in objektivnemu obravnavanju pritožb nad
               policijo. Je pa tak korak mogoč samo pod pogojem, da se v predlagani ureditvi
               določijo mehanizmi, ki bodo preprečili zlorabe postopka ter nepristranskost in
               objektivnost.</p>
               <p>Za podrobnosti bo čas kasneje, vendar predlagamo že sedaj določene spremembe 15.
               člena zakona. Predlagamo, da se zaradi zagotovitve pravne varnosti v drugem odstavku
               15. člena predloga zakona o spremembah in dopolnitvah zakona o policiji določi, da se
               v pomiritvenem razgovoru in sklenitvi dogovora, ki sta ključna za nadaljnje
               postopanje s pritožbo, vodi zapisnik in neuradni zaznamek</p>
               <p>Nadalje predlagamo, da se v tretjem odstavku 15. člena izrecno določi primere, v
               katerih se ne bo izvedlo tako imenovanega pomiritvenega postopka. Predlagamo, da se v
               tretjem odstavku 15. člena določi, da se mora celoten spis takoj odstopiti
               ministrstvu, ki vodi nadaljnji postopek reševanja pritožbe, tudi v primeru, ko se
               pritožnik vabilu na razgovor ne odzove, in ne samo v primerih, ko se pritožnik ne
               strinja ali ne soglaša z ugotovitvami vodje organizacijske enote policije.</p>
               <p>Predlagamo, da se v četrtem odstavku črta predstavnika sindikata, ker menimo, da je
               sodelovanje predstavnikov sindikata pri reševanju pritožb v nasprotju z načelom
               nepristranskosti v postopku in da bi na mestu le-tega sodeloval še en predstavnik
               javnosti.</p>
               <p>Ostale uskladitve iz določbe predloga zakona in določbe, ki so pomembne za učinkovito
               in uspešno delo policije, ob upoštevanju pobude varuha človekovih pravic po ureditvi
               pogojev za uporabo prisilnih sredstev, podpiramo. Hvala.</p>
            </sp>
            <sp xml:id="SDZ3-Redna-26-2003-05-28.sp141">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Liberalne demokracije Slovenije bo predstavil
               gospod Dušan Vučko. Izvolite.</p>
            </sp>
            <sp xml:id="SDZ3-Redna-26-2003-05-28.sp142">

               <speaker>DUŠAN VUČKO:</speaker>

               <p>Hvala za besedo, predsedujoča. Spoštovani minister, državni sekretar, kolegice in
               kolegi! V poslanski skupini Liberalne demokracije Slovenije bomo podprli novelo
               zakona o policiji. Glede na vsebinske sklope ocenjujemo, da bomo s to novelo naredili
               kar nekaj korakov naprej. Kot prvo, novela bolj jasno ureja razmerje med ministrom in
               generalnim direktorjem policije. Menimo, da je skrajni čas, da se uredi razmerje med
               ministrom in generalnim direktorjem policije, saj mora civilna družba ohraniti nadzor
               in vpliv nad policijo. Tako državljani lahko prek izvoljenih predstavnikov vplivajo
               na izbiro in delo ministra, kateremu je policija nedvomno podrejena. Minister, ki pa
               odgovarja za delo policije, seveda nima dovolj jasno določenega razmerja do policije
               oziroma njegovega generalnega direktorja, zato so te rešitve v noveli bolj ustrezne.
               Operativni nadzor nad delom policije bodo seveda opravljali uslužbenci ministrstva s
               policijskimi pooblastili, ki je tudi eden od korakov v smislu nadzora civilne družbe
               nad policijo. Prav je, da novela predvideva, da minister lahko policiji naloži
               opravilo določenih nalog in o tem tudi poroča. In nenazadnje je prav, da novela
               natančno določi dolžnost generalnega direktorja policije, da redno oziroma na zahtevo
               ministra poroča o delu, svojem delu in o delu policije.</p>
               <p>Novela ima seveda večjo veljavo tudi zaradi tega, ker povečuje vpliv javnosti v
               pritožbenih postopkih na delo policije. Na neprimernost veljavnega pritožbenega
               postopka nas je opozarjal že varuh človekovih pravic v svojem rednem letnem poročilu,
               kjer je navajal tudi konkretne primere. Poleg tega je odbor za notranjo politiko tega
               državnega zbora ob obravnavi poročila varuha človekovih pravic sprejel priporočilo, v
               katerem se je vladi priporočala sprememba pritožbenega postopka, ker obstoječi ni več
               užival zaupanja javnosti. Nekaj bo potrebno v nadaljevanju še postoriti v zvezi s tem
               vprašanjem, vendar o tem več drugič.</p>
               <p>Pomembno se nam tudi zdi, da imamo v noveli nov institut oziroma novo pooblastilo
               policiji pri preprečevanju nasilja v družini. Vsem so znani primeri družinskega
               nasilja, o katerem lahko dnevno prebiramo v črni kroniki. Primeri z najtragičnejšimi
               konci pa se včasih prebijejo celo na televizijske zaslone. V takšnih primerih pa
               skoraj po pravilu v epilogu nastopi predstavnik policije in pove, da je policija
               ukrepala v obsegu zakonskih pooblastil in da tragedije ni mogla preprečiti. To je na
               žalost res, zato menimo, da je treba na tem področju s to spremembo doseči korak
               naprej in da bodo lahko policisti nasilneža v konkretnih primerih za neko časovno
               obdobje odstranili tudi od ustrahovane družine. Sprememba v tej smeri je od nas
               pričakoval tudi varuh človekovih pravic, saj je opozarjal na nemoč države pri
               preprečevanju nasilja med štirimi stenami, kateremu pa je poleg družinskih članov
               izpostavljenih vedno več žensk, saj statistika kaže na porast nasilja nad ženskami.
               Upajmo, dabomo tudi s tem instrumentom dosegli izboljšanje stanja na tem področju.</p>
               <p>Še enkrat ponavljam, v poslanski skupini Liberalni demokraciji Slovenije bomo novelo
               zakona o policiji podprli.</p>
            </sp>
            <sp xml:id="SDZ3-Redna-26-2003-05-28.sp143">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali bomo še zadnje stališče, in sicer stališče poslanske skupine
               Slovenske ljudske stranke, ki jo bo predstavil gospod Janez Podobnik.</p>
            </sp>
            <sp xml:id="SDZ3-Redna-26-2003-05-28.sp144">

               <speaker>JANEZ PODOBNIK:</speaker>

               <p>Hvala, podpredsednica. Kolegice in kolegi, gospod minister, državni sekretar in
               sodelavci, kolega Kangler, ki v naši poslanski skupini pokriva to področje in je tudi
               strokovno usposobljen s tega področja, je na službeni poti v tujini in je mene
               določil, da postavim stališče poslanske skupine.</p>
               <p>Po petih letih, dobrih petih letih, je čas, da tudi zakonodajalec - najprej tisti, ki
               predlaga spremembo zakona - razmisli, kaj se je dogajalo v zadnjih petih letih, ko je
               Republika Slovenija sprejela nov zakon o policiji. To je bil čas turbolentnih
               relacij, čas različnihinterpretacij, čas kritike delovanja policije, pa tudi čas, ko
               se je Slovenska policija na poseben način postavljala na svoje noge. To razpravo,
               današnjo razpravo, ne bi želel intonirati kot razpravo, ki pomeni kritiko, zgolj
               kritiko o delovanju policije.Ta razprava naj bo tudi priložnost, da se da veljavo
               poklicu policista: da je to častno delo, da je to odgovorno delo, strokovno in
               predano delo; da pa je to vedno delo, ki je občutljivo, kajti v svojih dejavnostih se
               dotakne vsakega državljana in državljanke - se ga lahko dotakne.</p>
               <p>V tem času ste bili priča tudi nekaterim nesoglasjem in prestižnih bojev glede
               zakonskih pristojnosti med notranjim ministrom in direktorjem policije. Naše mnenje
               je, da je tako direktor policije, da je dobro opravljal svoje delo. Da se je pa boril
               za svoj prostor pod soncem. Včasih se je tudi soočil z ministrom. In, tudi minister
               se je boril za svoj prostor pod soncem in zato smo bili pač priča tudi takim
               prestižnim bojem.</p>
               <p>V zadnjih letih tudi so bili problemi na področju kadrovske politike. Aktualno ostaja
               vprašanje materiala - tehničnih pogojev delovanja njenih služb. Še vedno so tukaj
               strukturni problemi, ki nastajajo že vrsto let. Tudi medijska podoba slovenske
               policije je taka, kot je, toda ni enostavno imeti dobro medijsko podobo. Tu bi rad
               poudaril, da je prav danes slovenski Amnesty International objavil zadnje poročilo
               mednarodnega Amnesty International za leto 2002. Tokrat v tem poročilu Slovenije ni;
               bila je lansko leto, za leto 2001 oziroma 2000. Tokrat ni omenjena. Je pa slovenska
               Amnesty International še vedno omenila vprašanje policijskega nasilja in pritožbenih
               postopkov in se potem osredotočila na zakon, o katerem danes govorimo.</p>
               <p>Kot so kolegi že povedali, motijo tudi zaznave neučinkovitega zunanjega nadzora nad
               delovanjem uslužbencev policije. Odražajo se tudi v poročilih nekaterih mednarodnih
               organizacij. Na tem mestu bi se lahko pridružili tudi mnenju Evropskega sodišča za
               človekove pravice in nekaterih nevladnih organizacij s področja varstva človekovih
               pravic, da je pač treba zagotoviti in zagotavljati stalen učinkovit zunanji nadzor
               nad delovanjem policije. Predvsem tako, da se vanj vključi tudi predstavnike
               strokovne javnosti in civilne družbe. Zato v naši poslanski skupini podpiramo
               spremembe pri reševanjupritožb. V komisijah bodo tako tudi osebe izven policije,
               predstavniki javnosti in sindikatov. Na ta način se zagotavlja večja nepristranskost
               in zanesljivost komisij za reševanje pritožb.</p>
               <p>Po našem mnenju bi kazalo uzakoniti tudi nekatera pooblastila, ki bi omogočala
               preverjanje poštenosti policistov pri izvajanju policijskih pooblastil, še posebej
               tako imenovanega testa integritete, ki se vedno bolj uveljavlja tudi v državah z
               bistveno nižjo stopnjo tovrstne korupcije, ki smo jo, žal, tudi pri nas že zaznali.</p>
               <p>Posebno želimo pozdraviti tiste določbe v predlogu zakona, ki omogočajo policiji
               preprečevanje nasilja v družini. Menimo, da je pooblastilo, da policija posameznim
               osebam onemogoči približevanje določenim osebam, kraju ali območju za določen čas,
               ustrezna podlaga za učinkovitejše preventivno ukrepanje na področju preprečevanja
               nasilja v družini. Sicer pa se pridružujemo tistim, ki menijo, da je treba to
               področje prepustiti predvsem drugim ustanovam in da načelno tu ne gre samo za
               odgovornost policije</p>
               <p>Omeniti moramo posebno področje, to je kadrovsko stanje v slovenski policiji. V naši
               stranki smo prepričani, da bi morali oceniti posledice prehitrega menjavanja
               policistov na najodgovornejših položajih in zakonsko zelo ustrezno in na občutljiv
               način urediti to področje. Nedopustno je po našem mnenju, da so posegi v strokovnost
               dela policije še vedno možni, in to na administrativen način, celo z množičnim
               upokojevanjem.</p>
               <p>V poslanski skupini pa pogrešamo določbe, ki bi na novo uredile odnose policije do
               gospodarskih družb in kar bi lahko resneje ogrozilo nepristranost izvajanja
               pooblastil policije. Na primer, zadnji primer, javno znan primer, ko se je vodstvo
               policijske uprave Ljubljana sestalo v prostorih zavarovalnice Triglav, kjer je takrat
               potekala preiskava zaradi suma storitve kaznivega dejanja. To kaže, da bo treba
               takšne odnose urediti, in to na novi osnovi. Nekatera, morda samoumevna razmerja iz
               preteklosti pa bodo morala dokončno zaiti v pozabo in morda bi kazalo takšna razmerja
               urediti s posebnimdoločilom o konfliktu interesov.</p>
               <p>Kot povedano, v poslanski skupini bomo v okviru druge in tretje obravnave aktivno
               sodelovali in upamo, da bo postopek tak, da bomo lahko na koncu soglasno podprli
               predloge zakona o spremembah in dopolnitvah zakona o policiji. Hvala lepa.</p>
            </sp>
            <sp xml:id="SDZ3-Redna-26-2003-05-28.sp145">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Valentin Pohorec je v pregledu, ki ga imamo, napačno naveden, da
               bo razpravljal v svojem imenu; poslanska skupina ga je prijavila pravilno. Torej mu
               dajem besedo za predstavitev stališča poslanske skupine Demokratične stranke
               upokojencev Slovenije. Izvolite.</p>
            </sp>
            <sp xml:id="SDZ3-Redna-26-2003-05-28.sp146">

               <speaker>VALENTIN POHOREC:</speaker>

               <p>Hvala za besedo. Spoštovani gospod minister in sodelavci! Naša poslanska skupina
               meni, da je po petih letih resnično čas, da se predložijo spremembe in dopolnitve
               zakona o policiji, kajti čas pač narekuje spremembe, praksa nakazuje potrebo, da se
               nekatere stvari spremenijo in dopolnijo, ker gredo tudi metode, način dela nasprotne
               strani policije, se pravi tistih, čemur je policija prvenstveno namenjena, v smer
               razvoja, žal na negativni plati. Novosti, ki jih ta zakon prinaša, smo seveda tudi v
               naši poslanski skupini pozorno proučili in jih sprejemamo. Mislimo, da bodo razprava
               in eventualni amandmaji dosedanje besedilo še izboljšali in da bona koncu zakon za
               sprejetje, bomo pri tem tudi aktivno sodelovali. Tako menimo, da je dobro
               pripravljeno določeno vprašanje pristojnosti oziroma uporabe pooblastil, tudi z
               vidika ministrstva za notranje zadeve nad delom policije, kar sedaj ni bilo rešeno v
               zakonu, ampak v nekem drugem podzakonskem aktu, predvsem kadar gre za eventualne
               kršitve torej domnevne kršitve, temeljnih človekovih pravic, svoboščin in spoštovanje
               zakonitosti in ustavnosti. Nadzor nad delom policije, torej s posebnimi policijskimi
               pooblastili, sprejemamo kot primerno obliko, da se jo v zakonu tako tudi opredeli.
               Pri tem mislimo na tisti del, ko zmanjka nekje prostora za kontrolo nad najvišjim
               organom policije, ker ta v bistvu sama sebe ne more v nekaterih delih kontrolirati.
               Nanovo se torej to razmerje med samim ministrstvom in policijo bolj ureja v tem
               zakonu, ne pa v drugem aktu.</p>
               <p>Pomembno vprašanje, ki se ga loteva novela zakona, je pri uporabi tajnih ukrepov, ki
               lahko bistveno poseže v zasebnost posameznika, zato temu večja pozornost v noveli
               zakona. Nanovo ureja razmerje med tožilstvom in policijo v predkazenskem postopku,
               kar je prav tako v številnih dosedanjih primerih iz prakse bilo nejasno, ali pa potem
               izgovor, kaj bi naj naredila policija, kaj pa tožilstvo. Zakon nanovo ureja vprašanja
               uporabe prisilnih sredstev ob različnih vrstah nasilja, še posebej nasilja v družini
               in vizvenzakonski skupnosti. Zadostuje splošne pogoje za uporabo prisilnih sredstev,
               še posebej strelnega orožja, kar je posebej sporno ob dogodkih, ker so v praksi
               zaznali pač nekatere primere, ko je prišlo do uporabe strelnega orožja, žal tudi s
               smrtnim izidom. Sedaj bo to ne več v podzakonskem aktu urejeno, ampak v samem
               zakonu.</p>
               <p>Urejeno in ureja se področje pritožb s sodelovanjem javnosti, kar tudi pozdravljamo,
               da bo to boljše urejeno, kot je danes, čeprav je tudi v neki obliki bilo prisotno
               sedaj. In zaradi spremenjenega zakona o vojaški dolžnosti postal problem je - ali pa
               bo postal v bodoče - popolnjevanje rezerve v policiji. Tudi to bo novi zakon uredil.
               Sodimo, da je z novim zakonom kar pregledno in dobro urejeno področje pristojnosti,
               naloge od policista, policijske postaje, policijske uprave do generalne policijske
               uprave in seveda tudi ministrstva za notranje zadeve. Zaradi pojavov vseh oblik
               ogrožanja varnosti državljanov, državnega in zasebnega premoženja, trgovine z mamili,
               z belim blagom, pranja denarja, terorizma in drugih negativnih pojavov so pred
               policijo vedno nove naloge in tudi novi izzivi in temu morajo slediti tudi možnosti v
               zakonu. Prisotni smo številnim pritožbam zoper dela policije, navaja jih tudi varuh
               človekovih pravic - jih ne odobravamo, če so dejansko tudi narejene, smo pa žal
               prisotni številnim poskusom in tudi dejanskim fizičnim napadom na policijo in celo
               poskusov uboja s strani tistih, ki pač zakone ne spoštujejo, kar je posebej še
               prisotno v cestnoprometnih zadevah, ko se obravnavajo prekrških, se uvajajo ukrepi
               zoper kršitelja in podobno. Posebne naloge - Schengen in drugi novi izzivi. Podpiramo
               torej predlog zakona in tudi nadalje bomo sodelovali. Hvala.</p>
            </sp>
            <sp xml:id="SDZ3-Redna-26-2003-05-28.sp147">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo stališča poslanskih skupin. Sledi razprava poslank in
               poslancev. Gospe Zupan ni, gospoda Kelemine tudi ne. Besedo ima gospod Potrč.
               Izvolite. Se odpovedujete. Gospod Lavrinc - ga tudi ni, gospod Podobnik. Hvala lepa.
               Gospoda Soka ni, gospoda Pukšiča tudi ne. Besedo ima gospod Kontič. Izvolite.</p>
            </sp>
            <sp xml:id="SDZ3-Redna-26-2003-05-28.sp148">

               <speaker>BOJAN KONTIČ:</speaker>

               <p>Hvala lepa, gospa podpredsednica. Spoštovane kolegice in kolegi, minister,
               sodelavci!</p>
               <p>Vedno, ko govorimo o zakonodaji, ki ureja pristojnosti represivnih organov, kar
               policija nedvomno je, se postavlja vprašanje, kje je tista meja, ko policist lahko
               uporabi prisilna sredstva. Hkrati je vedno prisotna dilema, kako naj policist deluje,
               če mu je njegov poseg pretirano omejen. Kot predlagatelj ugotavlja, je strelno orožje
               najhujša vrsta prisilnega sredstva, ki ga sme pri opravljanju policijskih nalog
               uporabiti policist in s tem poseči v človekove pravice in svoboščine, kamor sodi tudi
               ustavna pravica do življenja in osebne integritete. Kazniva dejanja, kjer bo
               dovoljena uporaba strelnega orožja kot skrajnega sredstva prisile, bi bilo potrebno
               zožiti na minimum. Tudi ta, sedaj predlagani, obseg je po mojem mnenju preobsežen.
               Strinjam se, da je policija organ v sestavi ministrstva, ne samo zaradi formalne
               ureditve razmerji gledena zakon o državni upravi, ampak tudi zaradi občutljivosti
               njenega dela, saj izvaja pooblastila, ki lahko pomembno posegajo v človekove pravice
               in njegove svoboščine. Zato morajo biti relacije in odgovornosti med ministrstvom,
               policijo oziroma generalno policijsko upravo zakonsko jasno urejene. Praksa je namreč
               pokazala, da se na primer vse nepravilnosti pri delu policije glede njenih pooblastil
               v javnosti naslavljajo direktno na ministrstvo in ministrstvo potem večkrat ob svojem
               pojasnjevanju nepravilnosti zveni sila neprepričljivo, ko razlaga, da je za določene
               spodrsljaje ali prekoračitve pooblastil policije odgovorna zgolj generalna policijska
               uprava in da je zaradi tega ministrstvo skoraj nemočno. Takšno stanje ne prispeva ne
               k ugledu ministrstva ne generalne policijske uprave oziroma policije, zato je
               potrebno transparentno opredeliti naloge, pristojnosti in odgovornosti ministrstva v
               relaciji do policije ter obratno.</p>
               <p>Prepričan sem, da take opredelitve lahko prispevajo k večji profesionalnosti dela
               policije in lahko pripomorejo tudi k njenemu večjemu ugledu ter zaupanju v javnosti,
               pa tudi na tej podlagi zgrajeni večji avtoriteti. S tega vidika bo verjetno potrebno
               še kdaj poseči v zakon o policiji. V tej smeri pa gredo tudi tokratne spremembe in
               dopolnitve, zato jih podpiram in menim, da je predlog zakona primerna podlaga za
               nadaljnjo obravnavo.</p>
            </sp>
            <sp xml:id="SDZ3-Redna-26-2003-05-28.sp149">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo ima gospa Potrata. Izvolite.</p>
            </sp>
            <sp xml:id="SDZ3-Redna-26-2003-05-28.sp150">

               <speaker>MAG. MAJDA POTRATA:</speaker>

               <p>Hvala za besedo, gospa podpredsednica. Želela bi samo še nekoliko podrobneje
               utemeljiti svojo podporo tistemu predlogu ali tistemu delu zakona, ki govori o
               uporabi posebnih pooblastil policije v zvezi s prepovedjo približevanja. Mislim, da
               je bilo potrebnega veliko časa, da smopriznali, da se nasilje v družini dogaja. Še
               več časa, da smo ugotovili po projekcijah, da je dom za ženske in otroke pogosto eno
               najbolj nevarnih okolji in zaradi tega presegli ustaljeno stališče, da kar se dogaja
               za štirimi zidovi, naj za njimi tudi ostane, ne glede na to, kako hude posledice so.
               Samo če pomislim na podatke, ki jih je mogoče prebirati v različnih statistikah za
               Evropo, zlasti pa za Rusijo, človek osupne, kaj vse lahko drug drugemu hudega
               storimo. Zato sem ena izmed tistih, ki to predlagano spremembo v zakonu o policiji
               sprejema kot izredno pogumno dejanje, tudi zaradi tega, ker ni bilo mogoče preslišati
               opozoril na to, da z vpeljavo tega represivnega ukrepa vendarle kratimo pravice
               drugih. Gre za pravico svobodnega gibanja in pravico do družinskega in zasebnega
               življenja. Vendar ko sta na tehtnici dve pravici, ki trčita druga ob drugo, mislim,
               da ima tu absolutno prednost pravica žrtve nasilnega dejanja.</p>
               <p>Ko sem kot članica odbora za notranjo politiko sodelovala na več zasedanjih mreže
               parlamentarnih odborov za enake možnosti in človekove pravice, sem imela priložnost
               spoznati avstrijsko rešitev, ki je tista, po kateri so se zgledovali tudi
               pripravljavci slovenskega zakona o policiji. Res, da je mogoče ugotavljati, da so
               nekatere rešitve v avstrijski zakonodaji nekoliko drugačne, kot so pravne okoliščine
               pri nas, vendar mislim, da je nekje treba začeti. In če bo policija dobila
               pooblastilo, da sme nasilneža za 72 ur odstraniti, pa to tudi ustrezno potem
               podaljšati, bo to vendarle dovolj dobra osnova za vse tiste ukrepe, ki morajo temu
               ukrepu slediti. To bo dovolj dobra spodbuda tudi za vsa druga ministrstva, ki morajo
               dopolniti ustrezne spremembe, pa mislim tudi na vse tiste postopke, ki bodo zadevali
               ne samo žrtve nasilja, ampak tudi nasilneža, ker menim, da mu je rehabilitacija nujno
               potrebna. To rešitev vidim kot ustrezno rešitev zaradi tega, ker menim, da žrtev ni
               tista, ki bi ji bilo naloženo, da mora v že tako nemogočih okoliščinah, v kakršnih se
               znajde zaradi nasilja, še iskati zase ustrezen prostor, kar je glede na število
               varnih hiš, materinskih domov ali drugih primernih zatočišč, kamor se ženske z otroki
               lahko zatečejo, tako maloštevilno, država pa po moje ne bi prenesla bremena
               postavljanja še več varnih hiš in tudi nesmiselno se mizdi, da bi se moral umikati
               tisti, ki je trpeč v tem primeru. Iz osebne izkušnje, pa ne svoje lastne, ampak iz
               tistih primerov, ki jih poznam iz svojega okolja, lahko rečem, da so posledice na
               doživljanje in življenje tistih, ki dalj časa trpijo različne oblike nasilja v
               družini, takšne, da je marsikdaj, ko se taka oseba odloči za odhod iz okolja nasilja
               in ponižanja, taka odločitev le kratkotrajna. In ker se žrtev znajde v začaranem
               krogu nerešljive situacije, se znova vrne v okolje, ki nasilje samo še stopnjuje, ne
               pa zmanjšuje. Prav zato se mi zdi predlagana sprememba v zakonu vredna podpore in se
               predlagateljem seveda še enkrat zahvaljujem za pogum, s katerim so jo vključili.
               Hvala.</p>
            </sp>
            <sp xml:id="SDZ3-Redna-26-2003-05-28.sp151">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo ima gospod Vučko. Izvolite.</p>
            </sp>
            <sp xml:id="SDZ3-Redna-26-2003-05-28.sp152">

               <speaker>DUŠAN VUČKO:</speaker>

               <p>Hvala za besedo, predsedujoča. Sam osebno menim, da je zakon o policiji dobra osnova
               za nadaljnjo obravnavo, čeprav menim, da en del tega zakona urejamo, zlasti tisti
               del, ki se, govorim o tem, ki se nanaša na razmerje med ministrom in generalnim
               direktorjem policije, ter vprašanje, ki se tiče nadzora, da v bistvu posegamo v ta
               del zakona zgolj zaradi problema, ki je personalne narave, na eni strani. Mislim, da
               se je v preteklosti v policiji, zlasti v njenem vrhu, prignalo razumevanje avtonomije
               policije do skrajnosti. To se kaže v tem, da bi policija rada sama odločala, pa naj
               gre za to, kakšen del pogače v proračunu bo imela, komu in na kakšen način, če sploh,
               naj za svoje delo odgovarja in kdo, če sploh,sme posegati v njeno organizacijo. Temu
               primerno je sledilo tudi delovanje generalnega direktorja policije, ki se je po moji
               oceni v javnosti kazalo v preteklosti bolj kot delovanje politika, ne pa visokega
               državnega uradnika. Zdi se mi, da je hierarhija obrnjena na glavo in da je policija
               bila v preteklosti nad ministrstvom, namesto ravno obratno. Šele v zadnjem času je
               minister na nek način ustvaril red in začel to policijo tudi usmerjati, ji dajati
               navodila in jo, upam da, tudi nadzirati.</p>
               <p>V zvezi s tem ne morem mimo izjavi bivšega visokega policijskega uradnika, ki je
               rekel, da se zdi, da je samostojnost policije nastala bolj zaradi tega, ker so
               nekateri računali na položaj generalnega direktorja in bi radi imeli čim bolj proste
               roke, kot pa zaradi argumenta strokovnosti, za kateremu se vedno skrivajo. Seveda
               ocenjujem, da tudi ni bilo dobro, da se je v preteklosti s strani ministrstva večkrat
               v javnosti poudarjalo, pa ne samo v obdobju sedanjega ministra, da se pač ministrstvo
               ne bo vtikalo v strokovno delo policije. To je voda na mlin že omenjenemu razumevanju
               avtonomnosti policije in mislim, da je to narobe. Zakonodaja se mi zdi že sedaj
               dovolj jasna. Policija si ne more in ne sme postavljati sama prioritete, okvire,
               neodvisno od politike. Ne more se obnašati tako, kot da živi svoje življenje in da je
               država v državi. Minister ima pravico in dolžnost usmerjati in nadzorovati delo
               policije kot organa v sestavi ministrstva, in to velja že po sedaj veljavnem zakonu.
               Generalni direktor policije pa mora ravnati v skladu z usmeritvami, obveznimi
               navodili in nalogami ministra ter mu redno poročati o izvrševanju nalog. Seveda pa to
               ne pomeni, da bi politika, če temu lahko tako rečem, usmerjala policijske preiskave.</p>
               <p>Vprašanja, ki se tičejo nadzora nad delovanjem policije, njenemu usmerjanju in
               razvoju varstva človekovih pravic in svoboščin v predkazenskem postopku, o
               kriminaliteti in strategiji boja proti različnim oblikam kriminala, so vprašanja, do
               katerih ima in mora imeti interes celotna družba, ne pa zgolj četica okrog
               generalnega direktorja policije. Tako menim, da novela bolj jasno določa razmerja,
               čeprav bi se dalo že v preteklosti bolj jasno vzpostaviti te relacije.</p>
               <p>Dotaknil bi se še vprašanj ali področja pritožbenega postopka. Menim, da bo potrebno
               ta pritožbeni postopek v nadaljevanju še dodelati, tako da bo dejansko, ne pa zgolj
               navidezno povečan vpliv javnosti, nepristranskost in objektivnost. Govorim o tem, da
               bo potrebno poseči v določbe, ki govorijo o sestavi senata, ki odloča o pritožbah, in
               sicerna ta način, da bi bili izločeni predstavniki sindikata. Mislim, da ni potrebno
               posebej poudarjati, kajti predstavnik sindikata je - tule me kolega opozarja -
               predstavnik sindikata ima drugo funkcijo. Bi bilo pa potrebno seveda več vpliva dati
               civilni družbi. Tudi glede pomirjevalnega postopka, ki ni sedaj urejen, bi bilo
               potrebno še nekaj doreči, zlasti glede vprašanja, ali uradni zaznamek, zapisnik in
               tako dalje.</p>
               <p>Na splošno še enkrat ponovim, zakon je primerna podlaga in upam, da ga bomo v drugi
               in tretji obravnavi dopolnili v smereh, o katerih sem govoril.</p>
            </sp>
            <sp xml:id="SDZ3-Redna-26-2003-05-28.sp153">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Drobniča ni, gospoda Petana tudi ne. V tem delu, ko so vnaprej
               priglašene poslanke in poslanci, dajem besedo še gospodu ministru, potem pa, glede na
               to, da imamo splošno razpravo in ker čas, tudi zaradi obstrukcije dveh poslanskih
               skupin, še ni potekel, bom ponovno povprašala, kdo bi želel še razpravljati. Potem,
               gospod Jaša, ko zaključimo ta del. Tako da v tem delu dajem besedo še gospodu
               ministru potem pa lahko gremo še en krog. Gospod minister, izvolite.</p>
            </sp>
            <sp xml:id="SDZ3-Redna-26-2003-05-28.sp154">

               <speaker>DR. RADO BOHINC:</speaker>

               <p>Hvala lepa, gospa podpredsednica, za besedo. Rekel bi, da se zahvaljujem za podporo
               glavnim smerem novelacije zakona, ki po mojem trdnem prepričanju izraža dobro
               poznavanje problematike v državnem zboru o vprašanjih, o katerih je govora, tako
               problematike razmerij med ministrstvom in policijo, fenomena samostojnosti, kot tudi
               drugih tovrstnih vprašanj.</p>
               <p>Napačno pa je prepričanje, da bi novela ne bila potrebna, kar zadeva razmerja med
               ministrstvom in policijo in nove pravne ureditve nadzorstvene funkcije, če na teh
               mestih ne bi bilo aktualnega ministra in aktualnega generalnega direktorja. Morda je
               v javnosti večkrat odmevalo to vprašanje, ampak ne glede na to bi v vsakem primeru
               bilo potrebno zakon v tem delu dopolniti.</p>
               <p>Treba je povedati, da je koncept policije kot organa v sestavi ministrstva zelo nov
               koncept, bistveno različen od prejšnjega. In potrebnih je bilo nekaj izkušenj - te
               izkušnje sedaj imamo -, da so se utrdila spoznanja, da bi se lahko pravno uredila
               razmerja, ki jih sedaj predlagamo. Ta pravna razmerja temeljijo na načelu, kolikor
               bolj je policija strokovno samostojna in strokovno samostojno operira, preiskuje,
               toliko močnejši mora biti nadzor nad njo. Zato so nadzorstvene funkcije, nadzorstveni
               mehanizmi, pristopi, ki jih uvajamo, izjemnega pomena za korektno pravno urejeno
               vzpostavitev odnosov med eno in drugo institucijo. Seveda smo se pri tem naslonili ne
               samo na izkušnje, temveč tudi na znanost, stroko in, če želite, judikaturo. Na nek
               način paradoksalno, pa vendarle je tudi ustavna pobuda prinesla nekaj koristi, ker je
               ustavno sodišče do teh vprašanj zavzelo zelo eksplicitna stališča, ki smo jih s
               pridom uporabili pri snovanju nadgradnje teh razmerij.</p>
               <p>In še to. Zapleti v zvezi s pristojnostmi na tem področju so privedli do tega, da smo
               naročili poglobljeno strokovno ekspertizo strokovnjakov pravne fakultete, iz katere
               smo pravzaprav črpali nadgradnjo te ureditve. Bistveni novosti sta pravzaprav dve -
               ta, da je jasno potegnjena ločnica, do katere lahko minister daje usmeritve in
               navodila policiji, kar zadeva preiskovalne postopke. Ta ločnica je časovno
               opredeljena s trenutkom, ko tožilec prevzame pregon. Seveda se pa to nanaša izključno
               na tisto policijsko delo, ki ima opraviti s kriminalom, s kazenskim postopkom. In
               druga zelo pomembna novost, ki ste jo opazili in ji tudi pritrdili, je, da mora biti
               nadzor te vrste, da je moč v posebej zapletenih primerih nadzornikom uporabiti tudi
               policijska pooblastila in po tej poti preiskati primer izvirno in ne zgolj angažirati
               policije za te namene. To se mi zdita dve zelo pomembni novosti, poleg tiste, seveda,
               ki je notorna in ki izhaja iz zakona o državni upravi, ko določa razmerja med
               ministrstvom in organom v sestavi, kar smo kot generalno ureditev prenesli na to
               področje.</p>
               <p>Povedal bi in pritrdil kolegu Vučku, da je že pričakovana še ena novost v zvezi s
               temi razmerji, to je novost, ki jo z 28. junijem uvaja zakon o javnih uslužbencih.
               Namreč, da ne bo več nikakršnih dvomov in možnega politiziranja v tej zvezi, ali je
               generalni direktor policije politični funkcionar ali je državni uradnik oziroma kot
               zakon o javnih uslužbencih pravi uradnik na položaju.Po 28. juliju stopi v veljavo ta
               ureditev in popolnoma jasno je, da je predstojnik organa v sestavi upravni menedžer,
               uradnik na položajih in ne politični funkcionar; za ministra pa nikoli ni bilo dvoma,
               da je politik in da mora tako ravnati. Kar pa seveda še zdaleč ne pomeni, da nadzor,
               ki ga ministrstvo izvaja prek ekspertne skupine, prek urada, pomeni kakršenkoli
               politični nadzor in je politično vtikanje. Prav zaradi tega je to tako občutljivo
               vprašanje, je prav, da se stopnja normiranosti poveča oziroma napravi to normiranje
               še bolj natančno.</p>
               <p>Še drugo vprašanje, mislim, da je razprava močno pritrdila nujnost nadzora v pogojih
               samostojnosti policije. Povedal bi, da se nadzor ne začenja sedaj ob novelacije
               zakona, ampak da vseskozi nadzor tako od leta 1998 kot tudi od vsega začetka našega
               mandata ministrstvo izvaja. Naj vam povem, da smo samo v lanskem letu oziroma doslej
               izvedli izredni in ponovni nadzor nad izvajanjem prikritih preiskovalnih ukrepov in
               uporabe sredstev za posebne namene; da smo izvedli nadzor nad strokovnostjo in
               zakonitostjo izvajanja policijskih pridržanj; nadzor nad spoštovanje in zakonodaje
               pri delitvi in odprodaji službenih stanovanj in osebnih oziroma službenih
               avtomobilov; da smo izvedli nadzor nad izvajanjem prikritega preiskovalnega ukrepa
               nadzora telekomunikacij s prisluškovanjem in snemanjem; da smo izvedli nadzor na
               področju delovnih razmerij in varstva pravic posameznika; da smo izvedli nadzor nad
               zakonitostjo obdelave osebnih podatkov v publacijskih evidencah, nadzor nad
               zakonitostjo in strokovnostjo izvajanja pooblastila zasega predmetov; da trenutno
               poteka redni nadzor nad uporabo prisilnih sredstev; v letu 2003 pa sta planirana še
               dva nadzora, in sicer nad policijskimi odvzemi prostosti in nad uresničevanjem
               priporočila odbora proti mučenju ter varuha človekovih pravic v centru za tujce v
               Postojni. Vsi ti nadzori imajo rdečo nit spoštovanja človekovih pravic in svoboščin
               pri uporabi policijskih pooblastil.</p>
               <p>Skratka, nadzor poteka, dobiva pa novo, še čvrstejšo in bolj natančno in jasnejšo
               pravno podlago.</p>
               <p>Še nekaj, kar zadeva pritožbe. Pritrjujem razpravi in se bomo tudi sami angažirali
               pri izpopolnitvi predlaganih določb tako tistih, ki ste jih tu omenjali v zvezi s
               tem, kakšen bo pravni akt o pomiritvi. Vsekakor mora biti takšen, da ga podpišeta obe
               stranki; pritožnik in policijski vodja, ali bo to zapisnik ali se bo to imenovalo
               kakorkoli drugače, verjetno ne bo to navaden uradni zaznamek.</p>
               <p>Prav tako pritrjujem razpravi, kar zadeva sestavo senata in pravzaprav
               neupravičenosti, da v senatu sodeluje sindikat kot zagovornik ene stranke in
               zavzemanju, da naj bo vendar to še predstavnik strokovne javnosti. Mislim, da je
               sugestija, ki smo jo slišali glede tega, da nastopi postopek senatnega obravnavanja,
               če se pritožnik ne odzove pomerjanju - je prav tako sprejemljiva. Skratka, marsikaj
               je tistega, kar lahko v razpravah še izpopolnimo.</p>
               <p>Povedal bi pa vendar, da današnje obravnavanje policijskih pritožb vendar poteka v
               relativno objektivnem postopku, sicer znotraj policije, pa vendar število utemeljenih
               pritožb narašča od 13,5% v letu 2001 do 15,5%, kolikor je bilo v preteklem letu. Na
               drugi strani število policijskih pritožb v absolutnem znesku upada od 1240 v 2001 na
               1222 v naslednjem, torej 2002 letu. Sicer je smer, ki jo ubiramo pri izpopolnitvi
               tega instituta, takšna, ki jo je večina razpravljavcev tudi podprla.</p>
               <p>In rad bi rekel še nekaj v oporo tistim zavzemanjem, to je za novo policijsko
               pooblastilo prepovedi približevanja. V letu 2001 je policija obravnavala številna
               kazniva dejanja, povezana z družino, in število teh kaznivih dejanj se je močno
               povečalo. Kar 23 kaznivih dejanj umora v primerjavi s 17 v letu poprej; kar 67
               kaznivih dejanj hude telesne poškodbe v primerjavi s 26 leto poprej; kar 218 kaznivih
               dejanj nasilništva v primerjavi s 141 kaznivimi dejanji - kar mnogo manj v letu
               poprej. In vse to kaže, samo pritrjuje argumentaciji o nujnosti ukrepanja družbe na
               tem področju, ukrepanje v smeri, za katero se je večina razpravljavcev tudi
               zavzemala. Še eden dodaten argument je za to: kar 10416 prekrškov ogrožanja varnosti
               zasebnih prostorov se stori mejno, zelo mejno pa je razmerje med prekrškom in
               kaznivim dejanjem. Pri prekršku policija takšnega pooblastila oziroma ukrepanja nima.
               Hvala lepa.</p>
            </sp>
            <sp xml:id="SDZ3-Redna-26-2003-05-28.sp155">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker smo izčrpali vrstni red prijavljenih poslank in poslancev,
               zaključujem razpravo. Ker pa določen čas za razpravo za to točko dnevnega reda še ni
               potekel, sprašujem, ali želi na podlagi prvega odstavka 71. člena poslovnika še kdo
               razpravljati. Gospod Jaša se je javil že prej. Bi želel še kdo besedo, ker bomo potem
               zaključili razpravo. Nihče več. Gospod Jaša, izvolite.</p>
            </sp>
            <sp xml:id="SDZ3-Redna-26-2003-05-28.sp156">

               <speaker>JAŠA ZLOBEC LUKIČ:</speaker>

               <p>Bom zelo kratek ...</p>
            </sp>
            <sp xml:id="SDZ3-Redna-26-2003-05-28.sp157">

               <speaker>PODPREDSEDNICA IRMA PAVLINIČ KREBS:</speaker>

               <p>Pet minut je na razpolago, gospod.</p>
            </sp>
            <sp xml:id="SDZ3-Redna-26-2003-05-28.sp158">

               <speaker>JAŠA ZLOBEC LUKIČ:</speaker>

               <p>Ja, saj bom še dosti precej krajši.</p>
               <p>Nekateri se še spominjate Matjaža Hanžka in njegovega poročila kot varuha človekovih
               pravic. Tam sta bili v njegovi knjigi dve grozljivi zgodbi. Ena grozljiva zgodba je
               bila, da se so policaji v Kopru imeli v sobi za zaslišanje na omari palico, ki je
               seveda delovala, ki so jo tudi uporabljali, in je potem Hanžek sam, potem ko mu je
               nekdo, ki je bil za eno noč tam zaprt, povedal, kje je tista palica, in je potemčez
               en teden še zmeraj tista palica bila tam in je ustrahovala vsakogar, ki je prišel na
               policijsko postajo.</p>
               <p>Druga stvar je bila, ki se je pa zgodila točno pred ministrstvom za notranje zadeve,
               kamor sem jaz tudi moral v svojih mlajših letih večkrat zahajati in ni bilo prijetno,
               moram reči. Tam je en narkoman, ki je bil popolnoma nepriseben, z avtomobilom divjal
               po Ljubljani in končal točno na Štefanovi ulici, kjer ga je nekje med 10 do 14
               poživinjenih policajev - drugega ne morem reči - mlatilo kot psa,mrtvega psa, da so
               bili vsi ti policaji krvavi od te krvi tega nesrečnega človeka. Drugi dan je bilo v
               Dnevniku barvna fotografija s tem človekom, popolnoma okrvavljenim, in s sadističnimi
               obrazi policajev, ki ga mlatijo s pendreki. 21 ljudi se je javilo kot priče in niti
               eden ni mogel pričati. To so bili ljudje, ki so znani v javnosti itn. Zaradi tega,
               jaz preprosto - nič se ni zgodilo in zato ne verjamem, da bo policija se spremenila.</p>
               <p>Kar se pa tiče senata in da tretji član senata ni v vlogi policista, ampak je v
               vlogi sindikata - mislim, to je pa res slab humor, da bi... Gospa, nimam besed o tem.
               Gre za to, da sta zmeraj dva policista proti tretjemu, in če je stokrat iz sindikata,
               je predvsem policist in šele na drugem mestu je član sindikata, in nihče me ne bo
               "farbal" s tem, da on ni policist, ampak je samo prebarvan sindikalist. Hvala.</p>
            </sp>
            <sp xml:id="SDZ3-Redna-26-2003-05-28.sp159">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zaključujem razpravo. O predlogu sklepa, da je predlog zakona primeren
               za nadaljno obravnavo, bomo v skladu s časovnim potekom seje odločali danes ob 18.25
               uri. S tem prekinjam to točko dnevnega reda in ob 18.25 uri vas vabim v dvorano, ko
               bomo prišli na glasovanje zbora o predlogih odločitev. Gospodu ministru in
               predstavnikoma ministrstva se za sodelovanje najlepše zahvaljujem. In nadaljujemo
               torej ob 18.25 uri. Hvala lepa.</p>
               <stage xml:id="SDZ3-Redna-26-2003-05-28.stage20">(Seja je bila prekinjena ob 17.07 uri in se je nadaljevala ob 18.28 uri.)</stage>
            </sp>
            <sp xml:id="SDZ3-Redna-26-2003-05-28.sp160">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke in spoštovani poslanci, predstavnice in predstavniki vlade, dober
               večer! Prehajamo na glasovanje zbora o predlogih odločitev.</p>
               <p>Nadaljujemo s prekinjeno <title xml:id="SDZ3-Redna-26-2003-05-28.title7">8. točko dnevnega reda - obravnavo predloga zakona o
                  spremembah in dopolnitvah zakona o pravniškem državnem izpitu, skrajšani postopek.</title>
               </p>
               <p>Nadaljujemo z <title xml:id="SDZ3-Redna-26-2003-05-28.title8">drugo obravnavo,</title> to je z odločanjem o vloženem amandmaju, in
               sicer glasujemo o amandmaju poslanske skupine Nove Slovenije k 7. členu. Obrazložitev
               glasu, gospa Majda Zupan. Izvolite.</p>
            </sp>
            <sp xml:id="SDZ3-Redna-26-2003-05-28.sp161">

               <speaker>MAJDA ZUPAN:</speaker>

               <p>Hvala lepa. Naša poslanska skupina je vložila amandma, in sicer k 7. členu, zaradi
               tega, da bi poskušali razjasniti nekatere za nas mogoče netočne opredelitve ali pa
               odgovore. In sicer, jasno je, da sodišče ima omejene kadrovske potrebe. Predlog pa
               določa obvezno sklenitev delovnega razmerja za kandidate, ki opravljajo
               pripravništvo, v delovno razmerje na sodišču. Pri tem pa se postavlja vprašanje, ali
               to velja tudi zakategorijo pripravniških kandidatov, ki bodo sklenili delovno
               razmerje na sodišču za eno leto, po katerih pa se ne kaže kadrovska potreba v
               pravosodju. To pa bi pomenilo oženje števila mest teh kandidatov. Zato se nam
               postavlja vprašanje, kaj bo s kandidati, ki so že prijavljeni na tej listi. Ali bi
               lahko gospod državni sekretar odgovoril? V tem smislu smo vložili tudi amandma, da bi
               natančneje opredelili to vprašanje.</p>
            </sp>
            <sp xml:id="SDZ3-Redna-26-2003-05-28.sp162">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Spoštovana gospa Zupan, razpravo smo v državnem zboru opravili v
               dopoldanskem delu ob redni točki. Žal vas moram seznaniti, da predstavniki vlade v
               točki glasovanja nimajo pravice do obrazložitve glasu. To je edino, kar pravzaprav
               poslanke in poslanci v tem večernem delu, ko odločamo o posameznih točkah in
               amandmajih, imajo. Tako da, če nihče več... Obrazložitev glasu, gospod Peče.
               Izvolite.</p>
            </sp>
            <sp xml:id="SDZ3-Redna-26-2003-05-28.sp163">

               <speaker>SAŠO PEČE:</speaker>

               <p>Hvala. Tekom dopoldanske razprave in predstavitve stališč in sodelovanja v razpravi v
               zvezi z omenjenim zakonom smo v Slovenski nacionalni stranki izpostavili predvsem
               dilemo glede obvezne oblike izobraževanja, ki bo podrobneje opredeljena v
               podzakonskem aktu, in sicer z nosilci stroškov le-tega. Glede na to, da nam ni uspelo
               te dileme razčistiti v okviru razprave, pač pa pozneje z državnim sekretarjem, ki je
               tudi povedal, da udeležencev v teh oblikah izobraževanja, ki bodo navedene v
               podzakonskih aktih, ne bodo finančno obremenjevali, zato bomo predlog zakona tudi
               podprli. Hvala.</p>
            </sp>
            <sp xml:id="SDZ3-Redna-26-2003-05-28.sp164">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo obrazložitve glasov.</p>
               <p>Prehajamo na glasovanje o amandmaju k 7. členu. Glasujemo. Navzočih nas je 64, za je
               glasovalo 14, proti 47.</p>
               <p><stage xml:id="SDZ3-Redna-26-2003-05-28.stage21">(Za je glasovalo 14.)</stage> <stage xml:id="SDZ3-Redna-26-2003-05-28.stage22">(Proti 47.)</stage></p>
               <p>Ugotavljam, da amandma ni bil sprejet.</p>
               <p>Končali smo z glasovanjem o amandmaju in s tem tudi drugo obravnavo predloga zakona v
               okviru skrajšanega postopka.</p>
               <p>In prehajamo na tretjo obravnavo. ...Ne dela naprava, je v redu. Hvala lepa.
               Prehajamo na tretjo obravnavo predloga zakona v okviru skrajšanega postopka. Ker k
               dopolnjenemu predlogu zakona ni bilo sprejetih amandmajev, v tretji obravnavi
               amandmajev ni možno vlagati, zato prehajamo na odločanje o zakonu. Obveščam vas tudi,
               da me vlada oziroma zakonodajno-pravna služba nista obvestili, da bi bil zakon
               neusklajen.</p>
               <p>Obrazložitev glasu, gospod Petan, izvolite.</p>
            </sp>
            <sp xml:id="SDZ3-Redna-26-2003-05-28.sp165">

               <speaker>RUDOLF PETAN:</speaker>

               <p>Hvala za besedo, gospa podpredsednica. Torej, ker glasujemo o tej spremembi zakona,
               bi dejal to, da ta zakon bi lahko opredelili v kategorijo malo boljše kot blažev
               žegen. Škodoval res ne bo, dosti stvari, ki so se nabrale na tem področju, pa tudi ne
               bo rešil. Kot vemo, osnovi problem področja, ki bi ga ta zakon naj pokrival, so
               čekalne dobe na sodiščih za mlade pripravnike ali za mlade pravnike in zadeva je
               toliko akutna, da bi bil verjetno za to področje potreben kompleksni zakon. In to
               skušamo sedaj nekako zasilno reševati s to spremembo, ker očitno še ni neke
               pripravljenosti, ni neke politične volje, da bi zarezali v to problematiko, kajti
               vemo, da v tem trenutku čaka na to pripravništvo prek tisoč mladih; to pa je že
               takšna številka, da bi k temu problemu morali pristopiti nekoliko bolj resno in najti
               politično voljo, da to uredimo. In kar je pa najhujše, ker je čakalna doba v
               povprečju 70 mesecev - povprečno, približno pa če bi dali primerjavo z zdravnikom, da
               bi 70 mesecev čakal na prakso v bolnici, potem se lahko zamislimo, kaj bi se na
               tistem področju zgodilo. Tu je pa popolno enako, tu pač zdravimo druge probleme kot
               pa na medicinskem področju in ker očitno je to že tretja sprememba, ni pa
               kompleksnega zakona, tudi ta sprememb ne bo v celoti ali pa zadostno rešila tega
               problema. Zato menim, da ne bo škodovala.</p>
               <p>V poslanski skupini smo prepričani, da v bistvu glasovati proti ne moremo, ker
               škodovala ne bo, reševala pa tudi ne bo, tako da se bo verjetno kar vsak odločil po
               svoji volji. Računamo pa v tem času, da bo vlada resno vzela to v zakup in pripravila
               kompleksen predlog, ki bo to res akutno problematiko rešil v celoti. Torej, bomo
               glasovali vsak po svoji vesti, ker vemo, da rešitve nemoremo pričakovati od tega.
               Hvala.</p>
            </sp>
            <sp xml:id="SDZ3-Redna-26-2003-05-28.sp166">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo obrazložitev glasu. Preidemo lahko torej na glasovanje o
               zakonu v celoti. Glasujemo. Navzočih nas je 66, za je glasovalo 53, proti eden.</p>
               <p><stage xml:id="SDZ3-Redna-26-2003-05-28.stage23">(Za je glasovalo 53.)</stage> <stage xml:id="SDZ3-Redna-26-2003-05-28.stage24">(Proti 1.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Nadaljujemo s <title xml:id="SDZ3-Redna-26-2003-05-28.title9">prekinjeno 9. točko dnevnega reda - z obravnavo predloga zakona o
                  spremembah in dopolnitvah zakona o priznanju republike Slovenije za poslovno
                  odličnos t, skrajšani postopek.</title>
               </p>
               <p>Prehajamo na tretjo obravnavo predloga zakona v okviru skrajšanega postopka. Ker k
               dopolnjenemu predlogu zakona ni bilo vloženih amandmajev, v tretji obravnavi
               amandmajev ni možno vlagati, zato prehajamo na odločanje o zakonu. Ob tem vas
               obveščam, da me ne vlada in tudi ne zakonodajno-pravna služba nista obvestili, da bi
               bil zakon neusklajen. Glasujemo torej o zakonu.</p>
               <p>Obrazložitev glasu, prekinjam glasovanje, se opravičujem. Gospod Peče, izvolite.</p>
            </sp>
            <sp xml:id="SDZ3-Redna-26-2003-05-28.sp167">

               <speaker>SAŠO PEČE:</speaker>

               <p>Hvala. Obrazložitev glasu v imenu Slovenske nacionalne stranke. Glede na zakon o
               javnih uslužbencih in njegov 1. člen, ki govori o sestavi javnega sektorja, med
               katere navaja javne agencije, javne sklade, javne zavode in javne gospodarske zavode,
               v Slovenski nacionalni stranki ocenjujemo namreč, da ta del javnega sektorja nosi
               največjidel krivde za netransparentno politiko države in pa za javno-finančno krizo,
               bomo seveda omenjenemu zakonu, torej zakonu o odličnosti, dali podporo. Kajti,
               ocenjujemo, da je to lahko eden izmed tistih argumentov in pa ukrepov, ki bo
               spodbudil ta sektor k temu, da bo njegovo delo veliko preglednejše, kar je nujno
               potrebno za razvoj tako tega sektorja kakor proračuna Republike Slovenije. Hvala.
           </p>
            </sp>
            <sp xml:id="SDZ3-Redna-26-2003-05-28.sp168">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želi še kdo obrazložiti glas? <stage xml:id="SDZ3-Redna-26-2003-05-28.stage25">(Ne.)</stage></p>
               <p>Prehajamo torej na glasovanje. Glasujemo.</p>
               <p>Navzočih nas je 66, za je glasovalo 63, proti nihče.</p>
               <p><stage xml:id="SDZ3-Redna-26-2003-05-28.stage26">(Za je glasovalo 63.)</stage> <stage xml:id="SDZ3-Redna-26-2003-05-28.stage27">(Proti nihče.)</stage></p>
               <p>Ugotavljam, da je zakon sprejet in s tem zaključujem to točko dnevnega reda.</p>
               <p>Nadaljujemo s <title xml:id="SDZ3-Redna-26-2003-05-28.title10">prekinjeno 10. točk o dnevnega reda - z obravnavo zakona o spremembah in dopolnitvah zakona o
                  strokovnih in znanstvenih nazivih, skrajšani postopek.</title>
               </p>
               <p>Nadaljujemo z drugo obravnavo - odločanjem o vloženem amandmaju, in sicer bomo
               glasovali o prvem amandmaju poslanskega kluba LDS in poslanskih skupin Združene liste
               socialnih demokratov, SLS in DeSUS k 3. členu. Glasujemo.</p>
               <p>Navzočih nas je 63, za je glasovalo 60, proti nihče.</p>
               <p><stage xml:id="SDZ3-Redna-26-2003-05-28.stage28">(Za je glasovalo 60.)</stage> <stage xml:id="SDZ3-Redna-26-2003-05-28.stage29">(Proti nihče.)</stage></p>
               <p>Ugotavljam, da je amandma sprejet.</p>
               <p>Končali smo z glasovanjem o amandmaju in s temtudi drugo obravnavo predloga zakona o
               okviru skrajšanega postopka.</p>
               <p>Prehajamo na <title xml:id="SDZ3-Redna-26-2003-05-28.title11">tretjo obravnavo</title> predloga zakona. Ugotavljam, da je zbor v
               drugi obravnavi sprejel amandma k 3. členu dopolnjenega predloga zakona, in sprašujem
               kvalificirane predlagatelje, ali nameravajo k temu členu vložiti amandma.
               Predstavnica vlade, izvolite.</p>
            </sp>
            <sp xml:id="SDZ3-Redna-26-2003-05-28.sp169">

               <speaker>DR. LUČKA LORBER:</speaker>

               <p>Torej, mi predlagamo, da želimo vložiti amandma k predlogu zakona o spremembah in
               dopolnitvah zakona o strokovnih in znanstvenih naslovih.</p>
            </sp>
            <sp xml:id="SDZ3-Redna-26-2003-05-28.sp170">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predstavnica vlade je predložila že amandma. V tem delu bom seveda
               prekinila obravnavo te točke dnevnega reda in prosila službe, da amandma razložijo,
               in potem bomo, ko bomo končali vse točke dnevnega reda, v kolikor bodo izpolnjeni
               poslovniški pogoji, opravili tudi ta del razprave.</p>
               <p>Prekinjam torej 10. točke dnevnega reda.</p>
               <p>Nadaljujemo s prekinjeno <title xml:id="SDZ3-Redna-26-2003-05-28.title12">11. točko dnevnega reda - za obravnavo predloga zakona
                  o spremembi zakona o nacionalnih poklicnih kvalifikacijah, skrajšani postopek.</title> Prehajamo na <title xml:id="SDZ3-Redna-26-2003-05-28.title13">tretjo obravnavo</title> predloga zakona v okviru skrajšanega
               postopka. Ker matično delovno telo k predlogu zakona ni sprejelo amandmajev, v tretji
               obravnavi amandmajev ni možno vlagati. Zato prehajamo na odločanje o zakonu.
               Obrazložitev glasu, najprej gospod Peče, potem gospod Drobnič. Gospod Peče, izvolite.
           </p>
            </sp>
            <sp xml:id="SDZ3-Redna-26-2003-05-28.sp171">

               <speaker>SAŠO PEČE:</speaker>

               <p>V Slovenski nacionalni stranki nismo nikoli verjeli v tiste zakone, ki so pisani
               izključno sami zaradi sebe ali pa zaradi vladne statistike. V primeru tega zakona pa
               lahko rečemo, da temu cilju, ki sem ga ravnokar omenil, sledi še en cilj, to je
               zaposlovanje novih ljudi v okviru sektorja države. V Slovenski nacionalni stranki
               ocenjujemo, da je zmotno početje in pa napačno početje vlade Republike Slovenije, ki
               skuša prek omenjenih zakonov izključno v okvir državne aparature uvesti nove
               zaposlitve. Ocenjujemo, da se brezposelnost na ta način ne da reševati in da s tem
               samo še poglabljate netransparentnost na področju državnega sektorja. V Nacionalni
               stranki bomo predlogu zakona nasprotovali. Hvala.</p>
            </sp>
            <sp xml:id="SDZ3-Redna-26-2003-05-28.sp172">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Drobnič.</p>
            </sp>
            <sp xml:id="SDZ3-Redna-26-2003-05-28.sp173">

               <speaker>MAG. JANEZ DROBNIČ:</speaker>

               <p>Hvala lepa za besedo. Že ob sprejemanju zakona o nacionalnih poklicnih
               kvalifikacijah se je postavljala dilema, kako umestiti to področje: ali na
               ministrstvo za šolstvo ali ministrstvo za delo. Odločitev je bila pač na ministrstvo
               za delo, ključni razlog jepa bil, da ministrstvo za šolstvo ne kaže zadosti
               fleksibilnosti na izzive, ki jih postavlja vseživljenjsko učenje in učenje v novih
               razmerah. Če prestavljamo torej inšpektorat, ki se po vsebini dotika vsebine
               izobraževanja, potem bi sodil, da gre na področje šolstva, čeprav se dejavnost
               nekoliko dotika ali se dotika področja za delo. Glede na to, da inšpektorat za delo
               je po svoji vlogi namenjen inšpeciranju delovnih razmerij, se sprašujemo, kako bo ta
               inšpektorat opravljal delo na področju standardov znanj. To seveda sodi v ministrstvo
               za šolstvi in inšpektorat, ki že opravlja takšna dela. Tukaj se pravzaprav dotikam
               soglašam s kolegom Pečetom, da bi to lahko opravilo ministrstvo za šolstvo.</p>
               <p>Sicer pa poteza, da ni potrebno ustanavljati še nekega posebnega inšpektorata, ta
               namera vlade je dobra, izpeljava pa seveda neprimerna. Zato bom temu zakonu
               nasprotoval. Hvala lepa.</p>
            </sp>
            <sp xml:id="SDZ3-Redna-26-2003-05-28.sp174">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospo Jelinčič Plemeniti. Izvolite.</p>
            </sp>
            <sp xml:id="SDZ3-Redna-26-2003-05-28.sp175">

               <speaker>ZMAGO JELINČIČ PLEMENITI:</speaker>

               <p>Hvala lepa gospa predsedujoča. V Slovenski nacionalni stranki smo že nekajkrat
               predlagali, kako bi se naj povečala zaposlenost slovenskih državljank in državljanov,
               vendar pa nikakor ne pristajamo na ta način, kot je to v tem predlogu zakona, kjer se
               uvajata dve novi zaposlitvi, in če se ne motim, gre za neke sorodstvene povezave, ki
               so bile trenutno brez urejenega statusa, sedaj bodo pa spet dobile dobro plačo,
               bistveno večjo od poslancev, verjetno tudi mobitele in prevozna sredstva. To se pravi
               državne avtomobile in tako naprej. Zato bom tudi jaz tako kot vsa Slovenska
               nacionalna stranka proti. Bi vas pa prosil še nekaj, gospa predsedujoča. Nas so v
               vrtcih, osnovni šoli, predvsem pa doma učili osnovne olike. Zato bi prosil, če
               določene predstavnike vlade opozorite, da ko se govori pred parlamentom, da se
               vstane, drugi določeni predstavniki vlade pa naj se med zasedanjem državnega zbora ne
               sprehajajo tukaj počez, ampak naj gredo tako, kot večina predstavnikov vlade, kjer
               ponavadi hodijo celo ministri. Hvala lepa.</p>
            </sp>
            <sp xml:id="SDZ3-Redna-26-2003-05-28.sp176">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospa Črnugelj. Izvolite.</p>
            </sp>
            <sp xml:id="SDZ3-Redna-26-2003-05-28.sp177">

               <speaker>SILVA ČRNUGELJ:</speaker>

               <p>Hvala lepa. Jaz bom pa ravno zaradi teh razlogov, ker mislim, da je ta sprememba
               zakona na en način pokazala, da vlada zna, meni se zdi, da je to mogoče tudi prvič
               pokazala, da zna varčevati in da se je skrajno racionalno tudi obnašala, ker je že
               obstoječi inšpektorat za delo na nek način uporabila in že obstoječe izobražene
               inšpektorje za delo <stage xml:id="SDZ3-Redna-26-2003-05-28.stage30">(teh je sto)</stage>, ki imajo visoko izobrazbo in strokovni izpit, in
               jih bo s to novelo zakona samo še dodatno usposobila za opravljanje tega dela, in je
               pokazala, dazna zrelo in zelo odgovorno ter racionalno razpolagati s sredstvi. Da pa
               so tu kakšna dodatna povečanja materialnih obveznosti za ministrstvo, zagotovo ne, in
               ne vem, od kod Slovenski nacionalni stranki take informacije. Hvala lepa.</p>
            </sp>
            <sp xml:id="SDZ3-Redna-26-2003-05-28.sp178">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo obrazložitve glasov.</p>
               <p>Prehajamo na glasovanje o zakonu. Glasujemo. Navzočih nas je 65, za je glasovalo 47,
               proti 7.</p>
               <p><stage xml:id="SDZ3-Redna-26-2003-05-28.stage31">(Za je glasovalo 47.)</stage> <stage xml:id="SDZ3-Redna-26-2003-05-28.stage32">(Proti 7.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title xml:id="SDZ3-Redna-26-2003-05-28.title14">12. točko dnevnega reda - obravnavo predloga zakona o
                  spremembah in dopolnitvah zakona o bančništvu, skrajšani postopek.</title>
               </p>
               <p>Nadaljujemo z <title xml:id="SDZ3-Redna-26-2003-05-28.title15">drugo obravnavo,</title> to je z odločanjem o vloženih amandmajih.</p>
               <p>Najprej bomo glasovali o amandmaju poslanskih skupin Nove Slovenije in
               Socialdemokratske stranke k 3. členu. Obrazložitev glasu, gospod Bajuk. Izvolite.</p>
            </sp>
            <sp xml:id="SDZ3-Redna-26-2003-05-28.sp179">

               <speaker>DR. ANDREJ BAJUK:</speaker>

               <p>Hvala za besedo. S to spremembo, ki je zdaj v 3. členu, tako kot je predlagana, za
               katero predlagamo, da se črta, se spreminja vsebina koncepta, kaj je posredna
               naložba, ki pa je veljavna v dosedanjem 10. členu zakona o bančništvu. Ta je pa
               povezan s četrtim in šestim odstavkom 3. člena in pa seveda s 462. členom zakona o
               gospodarskih družbah. Prek vsega tega pa predlagatelj želi doseči spremembe in
               dopolnitve kot posebno naložbo banke v drugi pravni osebi opredeliti ali zožiti le na
               obvladujoče naložbe, to je tiste, ki predstavljajo večinski lastniški delež. Vlada
               Republike Slovenije želi s tem omiliti pogoje za ugotavljanje povezanih oseb z banko
               ter tako omogočiti še močnejše kapitalske povezave med bankami in pravnimi osebami,
               se pravi, podjetji. Tak predlog za nadaljnji razvoj relativno majhne države Slovenije
               ni primeren. Njegov cilj je le še večja koncentracija kapitala. Predlagana sprememba
               namreč ni dejavnik, ki bi lahko vplival na večje zdravje bank in preglednost ter
               nadaljnji razvoj kapitalskega trga na Slovenskem, saj vodi ravno k nasprotnim
               učinkom. Povezanost podjetij z banko v ekonomski teoriji ni opredeljena kot dejavnik
               hitrejšega gospodarskega razvoja. Poznajo jo v Nemčiji, vendar ima Nemčija neko
               specifičnost, ki pa ni ravno tu pri nas na Slovenskem. V Združenih državah je takšna
               povezava skoraj prepovedana. Dosedanji razvoj pri nas, na Slovenskem, kar se tiče
               lastninjenja in privatizacije, pa je že omogočil relativno visoko stopnjo
               koncentracije kapitala in predlagane spremembe bi jo le še povečale. Zato je treba
               ohraniti dosedanjo ureditev v zakonu o bančništvu ter si prizadevati za čim manjšo
               kapitalsko povezanost posameznih bank s podjetji. Zato predlagamo, da ta amandma
               podprete in mi ga bomo seveda podprli.</p>
            </sp>
            <sp xml:id="SDZ3-Redna-26-2003-05-28.sp180">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Peče, izvolite.</p>
            </sp>
            <sp xml:id="SDZ3-Redna-26-2003-05-28.sp181">

               <speaker>SAŠO PEČE:</speaker>

               <p>Približno zaradi enakega razloga, kot ga je navedel govornik pred mano in v okviru
               podanih stališč v okviru razprave zakona o bančništvu, ker hočemo tudi v naši
               poslanski skupini pripomoči k temu, da bi bila čim manjša povezanost med bankami in
               podjetji v negativni obliki, torej tisti obliki, ki bo omogočala netransparentno in
               delno lahko tudi nekredibilno politiko, bomo podprli amandma k predlogu 3. člena.
               Hvala.</p>
            </sp>
            <sp xml:id="SDZ3-Redna-26-2003-05-28.sp182">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želi še kdo obrazložiti svoj glas? <stage xml:id="SDZ3-Redna-26-2003-05-28.stage33">(Ne.)</stage></p>
               <p>Zato lahko preidemo na glasovanje o amandmaju dveh poslanskih skupin k 3. členu.
               Glasujemo! Navzočih nas je 64, za je glasovalo 25, proti 36.</p>
               <p><stage xml:id="SDZ3-Redna-26-2003-05-28.stage34">(Za je glasovalo 25.)</stage> <stage xml:id="SDZ3-Redna-26-2003-05-28.stage35">(Proti 36.)</stage></p>
               <p>Ugotavljam, da amandma k 3. členu ni bil sprejet.</p>
               <p>Prehajamo na glasovanje o amandmaju istih poslanskih skupin k 9. členu.</p>
               <p>Obrazložitev glasu, dr. Bajuk, izvolite.</p>
            </sp>
            <sp xml:id="SDZ3-Redna-26-2003-05-28.sp183">

               <speaker>DR. ANDREJ BAJUK:</speaker>

               <p>Hvala lepa. S predlagano dopolnitvijo 21. člena vlada namerava omogočiti nepregledno
               koncentracijo kapitala v bančništvu na podoben način, kot je to omogočila v podjetjih
               z ureditvijo v zakonu o gospodarskih družbah oziroma z njegovimi določbami, ki
               urejajo nakup lastnih delnic. Ta je dovoljen v 240. členu zakona o gospodarskih
               družbah do višine 10% osnovnega kapitala. Vendar lahko družba ta delež tudi začasno
               preseže brez omejitev, pri tem pa jo doleti le ta sankcija, da mora presežek delnic
               odprodati oziroma odpraviti njihov umik v enem letu. Se spomnite, kolegi, BTC.
               Predlagana določba bi omogočila, da na primer delnice Nove Ljubljanske banke v lasti
               države po sprejemu sprememb teh dopolnitev je prav gotovo pričakovati njihovo
               kotacijo na borznem trgu, kratkoročno do enega leta pokupili na relativno plitkem
               slovenskem kapitalskem trgu začasni portafeljski imetniki, ki jih bodo po vstopu
               Slovenije v EU prodali z velikim kapitalskim dobičkom tistim, ki bodo izpolnjevali
               pogoje za pridobitev predhodnega dovoljenja Banke Slovenije. Državnemu proračunu pa
               bo ostalo še vrsto let odplačevanja državnih sanacijskih obveznosti, obresti in
               glavnic, ponovil. S tem se ustvarjajo isti pogoji, ki so omogočili primer Banke
               Koper. Ali se spomnite Banke Koper? Le, da v primerno večjem materialnem obsegu. Ta
               člen se mora črtati.</p>
            </sp>
            <sp xml:id="SDZ3-Redna-26-2003-05-28.sp184">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želi še kdo obrazložiti svoj glas? <stage xml:id="SDZ3-Redna-26-2003-05-28.stage36">(Ne.)</stage></p>
               <p>Prehajamo na glasovanje o amandmaju k 9. členu. Glasujemo! Navzočih je 65 poslank in
               poslancev. Za je glasovalo 24, proti 38.</p>
               <p><stage xml:id="SDZ3-Redna-26-2003-05-28.stage37">(Za je glasovalo 24.)</stage> <stage xml:id="SDZ3-Redna-26-2003-05-28.stage38">(Proti 38.)</stage></p>
               <p>Ugotavljam, da amandma ni sprejet.</p>
               <p>Prehajamo na glasovanje o amandmaju istih dveh poslanskih skupin k 14. členu.
               Obrazložitev glasu, gospod Bajuk, potem gospod Peče.</p>
            </sp>
            <sp xml:id="SDZ3-Redna-26-2003-05-28.sp185">

               <speaker>DR. ANDREJ BAJUK:</speaker>

               <p>Hvala lepa. Vlada sedanjo ureditev oziroma omejitve za člane nadzornega sveta banke v
               29. členu pojasnjuje kot nesmotrno omejujoče. To je vse, kar smo slišali. In smo tudi
               danes poslušali, da je nesmotrno omejujoče. S čimer pa se z vidika zavzemanja za
               pregledno in odgovorno oziroma zdravo upravljanje bank nikakor ni mogoče strinjati. S
               strani vlade predlagane spremembe nasprotno pomenijo z narodno-gospodarskega vidika
               nesmotrno omilitev pogojev za upravljanje bank. Zato z amandmajem k 14. členu
               predlagamo ureditev, ki še omogoča zaupanje v pregledno oziroma zdravo upravljanje
               bank.</p>
               <p>Ta člen smo sprejeli pred dvema letoma v imenu preglednosti in pa uskladitve z
               evropsko zakonodajo. Mi bomo ta amandma podprli ravno zaradi teh razlogov. Opozarjam
               pa vas, tiste, ki boste za to glasovali, da boste zaman iskali obrazložitve, ker jih
               ni.</p>
            </sp>
            <sp xml:id="SDZ3-Redna-26-2003-05-28.sp186">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu gospod Peče, izvolite.</p>
            </sp>
            <sp xml:id="SDZ3-Redna-26-2003-05-28.sp187">

               <speaker>SAŠO PEČE:</speaker>

               <p>Kar se tiče obrazložitve glasu in pa razlogov, zakaj bomo v Slovenski nacionalni
               stranki glasovali za predlog amandmaja k 14. členu, smo jih podali v okviru razprave.
               Mislim, da bi bilo smiselno in korektno s strani vodstva državnega zbora, da obvesti
               poslanke in pa poslance, ki niso bili prisotni ob obravnavi omenjenega zakona in
               amandmajev, da se je vlada Republike Slovenije med razpravo pozitivno opredelila do
               predloga amandmaja. Prosim, če to tudi storite gospa predsedujoča. Hvala.</p>
            </sp>
            <sp xml:id="SDZ3-Redna-26-2003-05-28.sp188">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. To, kar me opozarjate, samo v pojasnilo, ni moja dolžnost,
            poslanke in poslanci skrbno spremljajo razprave in so zagotovo v času razprave tudi
            zaznali. Obrazložitev glasu, gospod Podobnik izvolite.</p> 
            </sp>
            <sp xml:id="SDZ3-Redna-26-2003-05-28.sp189">

               <speaker>JANEZ PODOBNIK:</speaker>

               <p>Hvala za besedo, gospa podpredsednica. Jaz bom amandma podprl. Danes v okviru
               razprave smo nekateri poslanci z argumenti na nek način, lahko rečem, prepričali
               državnega sekretarja, da je ob svojem zadnjem nastopu povedal, po spominu, da nima
               nobenih argumentov, da bi nasprotoval predlaganemu amandmaju.</p>
               <p>Predlagani amandma pa govori o naslednjem: Število članov nadzornega sveta banke, ki
               so povezani s pravnimi osebami, do katerih neto izpostavljenost banke presega 1%
               kapitala banke, lahko doseže največ petino vseh članov nadzornega sveta banke. Če ste
               pozorno pogledali zakon, vlada predlaga pa tretjino. Jaz menim, da je tudi kompleten
               duh spremembe zakona tak, da preprosto nas poziva, da podpremo ta amandma in tudi,
               kot rečeno, predstavnik vlade ga je podprl. Tudi naša poslanska skupina ga bo. Hvala.
           </p>
            </sp>
            <sp xml:id="SDZ3-Redna-26-2003-05-28.sp190">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Jerovšek izvolite.</p>
            </sp>
            <sp xml:id="SDZ3-Redna-26-2003-05-28.sp191">

               <speaker>JOŽEF JEROVŠEK:</speaker>

               <p>Hvala lepa. Seveda bom podprl ta člen, ki na nek način skuša vsaj delno omejiti vpliv
               povezanih oseb, ki bi delovale preko nadzornega sveta banke. Jaz upam, da v tem
               trenutku ni nikogar med nami, ki se ne bi zavedal pošastnih možnih deformacij,
               slučajev, ko v nekem nadzornem svetu ali pri nekih odločitvah sedijo in odločajo
               zgolj povezane osebe. Mislim, da je primer SIB banke tako svež, da nas mora
               strezniti. Pri SIB banki je šlo zgolj za povezane osebe, ne samo kapitalsko tudi
               politično povezane osebe, vendar tu seveda se nanaša samo povezane osebe preko
               kapitala bank. In še enkrat pravim, če ta nauk SIB banke za poslance ni dovolj močan,
               potem se sprašujem, za kakšne odločitve in za kakšne rešitev se kolegi poslanci
               zavzemajo. Hvala lepa.</p>
            </sp>
            <sp xml:id="SDZ3-Redna-26-2003-05-28.sp192">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo obrazložitve glasov.</p>
               <p>Prehajamo na glasovanje o amandmaju dveh poslanskih skupin k 14. členu. Glasujemo.
               Navzočih nas je 66. za je glasovalo 29, proti 34.</p>
               <p><stage xml:id="SDZ3-Redna-26-2003-05-28.stage39">(Za je glasovalo 29.)</stage> <stage xml:id="SDZ3-Redna-26-2003-05-28.stage40">(Proti 34.)</stage></p>
               <p>Ugotavljam, da amandma ni bil sprejet.</p>
               <p>Prehajamo na glasovanje o amandmaju istih poslanskih skupin k 26. členu. Obrazložitev
               glasu gospod Bajuk, izvolite.</p>
            </sp>
            <sp xml:id="SDZ3-Redna-26-2003-05-28.sp193">

               <speaker>DR. ANDREJ BAJUK:</speaker>

               <p>Hvala lepa. 26. člen predlaganega zakona naj se črta, ker končno s predlaganimi
               spremembami v 4., 5., in 6. točki prvega odstavka 83. člena sedaj veljavnega zakona
               vlada kar 100% predlaga omilitev dosedanjih meril za ugotavljanje izpostavnosti bank
               do oseb v posebnem razmerju z banko. Pravne osebe kot imetnice delnicbi štele za
               izpostavljne osebe, ko bi presegale 10% glasovalnih pravic v banki, namesto
               dosedanjih 5%. S spremembo 4. točke prvega odstavka 83. člena pa vlada spreminja celo
               dosedanjo opredelitev, da za osebo v posebnem razmerju do banke ne šteje več pravna
               oseba, kajti član nadzornega sveta je hkrati član uprave banke, nadzornega sveta
               banke ali prokurist banke. Opustitev tega kriterija za opredelitev povezanih oseb
               vodi h kopičenju funkcij upravljanja slovenskega gospodarstva v enih in istih osebah,
               v podjetjih in bankah, in k s tem povezanim negativnim posledicam za gospodarski in
               družbeni razvoj države. Zato predloga za spremembo sedanje ureditve 83. člena ni
               mogoče sprejeti.</p>
               <p>Rad bi tudi opozoril, da v originalni obrazložitvi predloga o tej spremembi vlada
               sploh ni razlagala - ni argumentov. Danes smo jih tudi slišali v tej dvorani, poleg
               nekega mnenja, da je morda preveč obremenjujoče, strokovnega pa nič. Hvala.</p>
            </sp>
            <sp xml:id="SDZ3-Redna-26-2003-05-28.sp194">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želi še kdo obrazložiti svoj glas? <stage xml:id="SDZ3-Redna-26-2003-05-28.stage41">(Ne želi.)</stage></p>
               <p>Prehajamo na glasovanje o amandmaju k 26. členu. Glasujemo. Navzočih nas je 66, za
               je glasovalo 26, proti 38.</p>
               <p><stage xml:id="SDZ3-Redna-26-2003-05-28.stage42">(Za je glasovalo 26.)</stage> <stage xml:id="SDZ3-Redna-26-2003-05-28.stage43">(Proti 38.)</stage></p>
               <p>Ugotavljam, da amandma ni bil sprejet.</p>
               <p>Končali smo z glasovanjem o amandmajih in s tem tudi drugo obravnavo predloga zakona
               v okviru skrajšanega postopka.</p>
               <p>Prehajamo na <title xml:id="SDZ3-Redna-26-2003-05-28.title16">tretjo obravnavo</title> predloga zakona.</p>
               <p>Ker k dopolnjenemu predlogu zakona ni bilo sprejetih amandmajev, v tretji obravnavi
               amandmajev ni možno vlagati. Zato prehajamo na odločanje o zakonu. Vlada in
               zakonodajno-pravna služba me nista obvestili, da bi bil zakon neusklajen.
               Obrazložitev glasu, gospod Peče, o zakonu v celoti. Izvolite.</p>
            </sp>
            <sp xml:id="SDZ3-Redna-26-2003-05-28.sp195">

               <speaker>SAŠO PEČE:</speaker>

               <p>To, da zakon zamuja po oceni Slovenske nacionalne stranke, smo povedali že v
               razpravi. Prav tako našo oceno, da če bi bil predmetni zakon sprejet že leta 2000, bi
               slovenska država iztržila dosti več od prodaje Nove Ljubljanske banke. To je eden
               izmed razlogov, zakaj bomo zakon podprli, kajti v končni fazi bo sledila oziroma
               prihaja privatizacija Nove Kreditne banke Maribor.</p>
               <p>Po drugi strani pa zakon, ocenjujemo, prinaša kar nekaj novosti, in sicer konkretnih
               novosti. Prva je ta, da bo kupec soglasje moral dobiti v drugačnem časovnem tempu kot
               prej, torej pred samim nakupom banke. Nadalje, da bo tudi Banka Slovenije na podlagi
               8. člena novele zakona imela možnost zavrnitve izdaje dovoljenja zaradi pravnega in
               finančnega položaja, za kar iskreno upam, da bo Banka Slovenije uporabljala dikcijo,
               kadar bo prihajalo do neprijateljskih prevzemov s strani tujine. Poleg tega pa tudi
               ocenjujemo, da je v okviru zakona smiselno, da so postavljeni bolj strogi pogoji
               imenovanja članov uprave banke, kar ocenjujemo, da se bo pokazalo predvsem v
               kvaliteti dela in nadzoru nad poslovanjem bank. Istočasno paobžalujemo, da vlada
               Republike Slovenije in državni zbor v razpravi o amandmajih ni našel toliko modrosti
               in ni pristopil tudi k, po naši oceni, kvalitetni rešitvi na področju povezanih oseb.
               Kot rečeno, zakon prinaša nekaj novih lastnosti, ki se bodo pozitivno, po naši oceni,
               ob pravilnem tolmačenju zakona in ob pravilni uporabi zakona odvijale v obdobju
               bančnega življenja. Še enkrat pa poudarjam, žal nam je, da državni zbor ni izglasoval
               zaostritve in v narekovajih, "prepovedi" poslovanja in pa upravljanja bank s strani
               povezanih oseb. Zakon bomo podprli. Hvala.</p>
            </sp>
            <sp xml:id="SDZ3-Redna-26-2003-05-28.sp196">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospo Bajuk, izvolite.</p>
            </sp>
            <sp xml:id="SDZ3-Redna-26-2003-05-28.sp197">

               <speaker>DR. ANDREJ BAJUK:</speaker>

               <p>Hvala lepa. Vlada je v tem zakonu spremenila kar 50 členov. Predlagane spremembe se
               nanašajo na več vsebinskih sklopov. Teža sprememb pa niso spremembe in prilagajanje
               evropskim direktivam, temveč prilagajanje notranjim razmeram. Skupna značilnost
               sprememb je liberalizacija dosedanje ureditve, tako kot jo pojmuje liberalna
               demokracija Slovenije. V koaliciji Slovenija, Nova Slovenija in Socialdemokratska
               stranka, smo z našimi amandmaji skušali usmeriti našo pozornost predvsem tistim
               vladnim spremembam, ki jih ocenjujemo za škodljive z vidika razvoja slovenskega
               gospodarstva. Ker pomenijo prvič, prilagajanje zakona doseženi praksi v povečanju
               medsebojne kapitalske oziroma upravljalske povezanosti bank in podjetij oziroma
               drugih pravnih oseb, ter prilagajanje preseganja sedanjih kriterijev za ugotavljanje
               izpostavljenosti bank svojim dolžnikom. Zato smo z našimi amandmaji predlagali
               večinoma ohranitev dosedanje ureditve, dosedanjih določb, dosedanjega zakona.
               Razprava o naših predlaganih amandmajih na odboru za finance in monetarno politiko je
               pokazala, da so vsaj nekateri vladni predlogi za liberalizacijo bili za nekatere
               poslance vladajoče koalicije vendarle preveč. Zato so nekateri naši amandmaji bili
               sprejeti v celoti ali deloma oziroma s kompromisno rešitvijo kot amandmajiodbora.
               Kljub vsemu pa bo vlada oziroma vladajoča koalicija z vsemi ostalimi predlogi
               sprememb dosegla bistvo želenih vsebinskih sprememb, ki so ji potrebne za zaokrožitev
               realizacije tranzicijskih ciljev. Zato Nova Slovenija na te spremembe posebej
               opozarja, kot smo opozorili v debatah v odboru za monetarno politiko in tudi danes.</p>
               <p>Spoštovane kolegice in kolegi! Prav gotovo boste te spremembe sprejeli. Imate zadosti
               glasov. Prišel bo čas, ko bomo lahko tudi ta zakon spremenili in postavili stvari v
               pravo smer. Dejstvo je, da s svojimi glasovi pa prevzemate odgovornost od danes
               naprej za vse, kar se bo v bančništvu zgodilo v prihodnjih letih. Hvala.</p>
            </sp>
            <sp xml:id="SDZ3-Redna-26-2003-05-28.sp198">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dovolite, da vam obvestim o vrstnem redu, kakor ste se prijavljali k
               želji po obrazložitvi glasu: gospod Drobnič, gospod Kelemina, gospod Pucko, gospod
               Podobnik, gospod Jerovšek. In lepo prosim, če kdo govori v imenu poslanske skupine,
               da to pove, ker takrat ima na razpolago tri minute, če govori v svojem imenu ima dve
               minuti.</p>
               <p>Najprej gospod Drobnič.</p>
            </sp>
            <sp xml:id="SDZ3-Redna-26-2003-05-28.sp199">

               <speaker>MAG. JANEZ DROBNIČ:</speaker>

               <p>Hvala lepa. Dovolite, da tudi jaz obrazložim svoj glas. Ob sprejemanju zakona, ki
               sedaj velja, je bilo potrjeno, da ta zakon je v skladu z direktivami Evropske unije.
               Sedaj se sprašujem, zakaj so bile potrebne te spremembe. Spremembe so bile očitno
               zato, ker naše banke niso zdrave. Namesto da bi prilagajale banke zdravim kriterijem,
               ustreznim kriterijem, bomo kriterije nezdravju bank. S tem se bo povečala
               izpostavljenost in s tem tvegamo seveda še kakšne takšne dogodke in škandale, kot smo
               jim bili priča v Sloveniji.</p>
               <p>Drugi razlog je želja po monopoliziranju na tem področju. Znižanje kriterijev za
               zdravo poslovanje bank se s tem vzpostavlja s temi spremembami, kajti niste sprejeli
               potrebnih amandmajev.</p>
               <p>Večja povezanost med nadzornikom in nadzorovanim. To ni zdrav odnos in to pomeni tudi
               pojavljanje podobnih situacij, kot je Enron in še kaj drugega.</p>
               <p>Koncentracija kapitala in kopičenje funkcij in povezanosti. To ni potrebno. Naš trg
               res, da ni tako velik, vendar zaradi tega ni nobene potrebe, da bi tvegali takšne
               hude povezanosti, kot se bodo zgodile s sprejetjem zakona. Vse te spremembe bodo
               najboljša voda na mlin ponovnim novim SIB bankam. Takšnega zakona jaz ne morem
               podpreti, takšnih sprememb, zato mu odločno nasprotujem. Hvala lepa.</p>
            </sp>
            <sp xml:id="SDZ3-Redna-26-2003-05-28.sp200">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Kelemina. Izvolite.</p>
            </sp>
            <sp xml:id="SDZ3-Redna-26-2003-05-28.sp201">

               <speaker>BRANKO KELEMINA:</speaker>

               <p>Hvala lepa. V naši poslanski skupini smo se odločili, da predlaganih sprememb zakona
               o bančništvu ne bomo podprli. Bile so že predstavljene določene pripombe, ki smo jih
               skupaj v koaliciji Slovenija predstavili. Vse te pripombe enostavno koalicija zavrača
               in s tem prevzema tudi vso odgovornost za predlagane rešitve oziroma ureditve.</p>
               <p>Ocenjujemo, da so očitno pritiski centrov moči, kapitala in vseh ostalih političnih
               pritiskov preveliki in da vlada, ki je tudi zlita z vsemi temi centri moči, enostavno
               prilagaja stanje tistim, ki jim to najbolj odgovarja, in s tem ščiti tudi svoje
               lastne interese. Posebej ne mislim predstavljati, v katerih delih dejansko opažamo to
               nekonsistentnost oziroma rešitve, ki niso sprejemljive oziroma so v nasprotju s
               tistim, kar bi dejansko pričakovali. Zato, kot pravim, tega predloga zakona ne bomo
               podprli. Hvala.</p>
            </sp>
            <sp xml:id="SDZ3-Redna-26-2003-05-28.sp202">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Pucko. Izvolite.</p>
            </sp>
            <sp xml:id="SDZ3-Redna-26-2003-05-28.sp203">

               <speaker>CIRIL PUCKO:</speaker>

               <p>Hvala lepa, gospa podpredsednica. Spoštovane kolegice in spoštovani kolegi! Poslanska
               skupina Liberalne demokracije Slovenije bo zakon podprla predvsem iz naslednjih
               razlogov. Predvsem zato, ker ta zakon zaostruje način pridobitve kvalificiranega
               deleža v bankah, s tem da vnaša zahtevo, da mora oseba, ki je pridobila oziroma
               želela pridobiti kvalificiran delež, že pred samo transakcijo obvestiti oziroma
               zaprositi in pridobiti dovoljenje Banke Slovenije.</p>
               <p>Prav tako zaostruje sankcije v primeru nespoštovanja zakona pri pridobivanju
               kvalificiranega deleža v banki in s tem v zvezi uvedbo pozitivne domneve molka organa
               v primeru, če Banka Slovenije o zahtevi za izdajo dovoljenja ne odloča v roku, ki ga
               določa zakon.</p>
               <p>Zakon podpiramo tudi zato, ker zaostruje pogoje za kandidaturo za članstvo v upravah
               bank in zaostruje pogoje za pridobivanje deležev naših bank v tujini, predvsem izven
               Evropske unije, ker mora tudi tu v tem primeru predhodno obvestiti nadzornika, da bo
               banka o tovrstni transakciji predhodno seznanila Banko Slovenije. Podpiramo ga pa
               tudi zato, ker se nam zdi alternativa dobri lastniki, dobri komitenti boljša tako od
               alternative slabi lastniki, dobri komitenti, kot od alternative dobri lastniki, slabi
               komitenti. Hvala lepa.</p>
            </sp>
            <sp xml:id="SDZ3-Redna-26-2003-05-28.sp204">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Podobnik. Izvolite.</p>
            </sp>
            <sp xml:id="SDZ3-Redna-26-2003-05-28.sp205">

               <speaker>JANEZ PODOBNIK:</speaker>

               <p>Hvala, podpredsednica. Govorim v svojem imenu. Sam ne delim črnogledosti spoštovanih
               kolegov iz opozicije. Menim, da predlagana sprememba zakona, še posebej zaradi
               razlogov, o katerih je pravkar govoril kolega Pucko, pomeni pomemben korak naprej.
               Ampak te spremembe so posledica sklepov državnega zbora ob aferi SIB. To je potrebno
               povedati.</p>
               <p>Jaz sem danes pričakoval, da bodo vsaj nekateri amandmaji s strani opozicije
               sprejeti. Amandmaji so bili korektno pripravljeni, strokovno so neoporečni in
               pravnosistemsko zdržijo. Če bi jih sprejeli, bi sprejeli še boljši zakon. Ampak ne
               glede na to, menim, da je prav, da danes državni zbor s čim večjo večino ta zakon
               podpre in da tudi javnost zve, da je današnji sprejem zakona ena prvih reakcij
               državnega zbora na afero SIB, kajti to je tako. Veste, ni ključna zadeva samo
               izenačitev z evropskimi smernicami in direktivami. To je pomembno!Ključne pa so
               nekatere zadeve, ki so vezane na to tako neprijetno, za slovensko politiko trdo, za
               slovenski bančni prostor pa silno neprijetno afero SIB. To je prvi korak državnega
               zbora, da je to spremembo naredil in bila bi dobra poteza kolegov iz opozicije, da bi
               jo soglasno podprli. Imate pa prav, vaši amandmaji so bili dobri, obžalujem, da je
               zmanjkalo poguma, da bi jih podprli. Hvala lepa.</p>
            </sp>
            <sp xml:id="SDZ3-Redna-26-2003-05-28.sp206">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Še obrazložitev glasu, gospod Jerovšek, izvolite.</p>
            </sp>
            <sp xml:id="SDZ3-Redna-26-2003-05-28.sp207">

               <speaker>JOŽEF JEROVŠEK:</speaker>

               <p>Hvala lepa. Želel si bi, da bi bil odgovor parlamenta na afero SIB tudi skozi zakon o
               bančništvu odločnejši, jasnejši, ne pa tak, da kljub temu, da je mogoče nekaj
               pozitivnih rešitev, v katerih so govorili nekateri, to predhodno soglasje in tako
               naprej, vendar, zakon jasno kaže, da je vladna koalicija zopet popustila interesom
               finančnih lobijev in moči, katerih interesi so diametralno nasprotni od nacionalnih
               interesov naše države. V tem trenutku dejansko zaradi afere SIB bi pričakoval, da bo
               vlada skušala preprečiti te negativne katastrofalne posledice tega, da ni jasne meje
               med nadzorniki in nadzorovanimi. Pri aferi SIB so bili v obeh vlogah eni in isti.
               Takšne možnosti dajete, še bolj široko, odpirate vrata za to.</p>
               <p>Glejte, predsednik vlade Rop je rekel, da je vzrok za afero SIB, da je Liberalna
               demokracija tako katastrofalno koruptivno ravnala, v nekompetentnih svetovalcih
               županje. Ja, saj je bil svetovalec, beremo v Mladini, gospod Bandelj! Isti
               svetovalec, ki je njemu svetoval in je najbrž svetoval tudi ta zakon. Ali ima vlada
               potem nekompetentne svetovalce? Ali so ti nekompetentni svetovalci, ki imajo posebne
               interese, najmočnejši v tej državi? Obvladujejo vse nitke? In ta zakon daje možnost
               špekulativnih nakupov, kot je bilo omenjeno. Na enak način boste zapravili druge
               banke, kot ste zapravili Banko Koper, ki ste jo položili v roke iredentističnim
               silam, ki nimajo dobrih namenov s to državo. Če bi imeli namen zaščititi interese
               Republike Slovenije, bi sprejeli naše amandmaje, ki so šli v pozitivno smer. Ne!
               Ječite in ste, kot pred belouško reagira žaba, pred finančno oligarhijo si ne upate
               jasno izraziti nacionalnih interesov! Hvala lepa.</p>
            </sp>
            <sp xml:id="SDZ3-Redna-26-2003-05-28.sp208">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Cukjati, izvolite.</p>
            </sp>
            <sp xml:id="SDZ3-Redna-26-2003-05-28.sp209">

               <speaker>FRANCE CUKJATI:</speaker>

               <p>Hvala za besedo. Glasoval bom proti iz naslednjih razlogov. Če upoštevamo, da je to
               prvi odgovor na afero SIB, in če upoštevamo nekatere izjave, da je to korak naprej,
               potem je treba upoštevati, da so ob tem koraku naprej prisotni tudi trije koraki
               nazaj. V čem je bil problem SIB, vsi vemo. Problem je bil v povezanosti kapitala v
               gospodarstvu s kapitalom v bančništvu in potem seveda vemo, kam banka pride. Pri tem
               se posamezniki okoristijo, družba pa čuti, družba kot prebivalci, posamezni mali
               varčevalci pa čutijo to na svojih plečih. Bojim se, da bo to, kar smo sedaj oziroma
               boste sprejeli v tem zakonu, omogočilo še večjo koncentracijo, večjo povezanost oseb,
               ozek sloj ljudi, ki bodo tako rekoč še naprej lahko po svoje ukrepali in po svoje
               obravnavali bančništvo. Rezultat bo pa takšen, kot je bil pri SIB, samo bojim se, da
               ne bo več možnosti vedno znova sanirati bank z javnim dolgom.</p>
               <p>Ker je to res korak naprej, ampak obenem trije koraki nazaj, bom glasoval proti.
           </p>
            </sp>
            <sp xml:id="SDZ3-Redna-26-2003-05-28.sp210">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. V svojem imenu bo glas obrazložil tudi gospod Bajuk. Izvolite.</p>
            </sp>
            <sp xml:id="SDZ3-Redna-26-2003-05-28.sp211">

               <speaker>DR. ANDREJ BAJUK:</speaker>

               <p>Hvala lepa. Sedaj v lastnem imenu, prej v imenu poslanske skupine.</p>
               <p>Rad bi omenil, da mi ni ušlo v svoji presoji, da je to prvi zakon ali pa kakšen
               ukrep tega državnega zbora v obdobju po tem, ko je slovenska javnost bila seznanjena
               z afero SIB. Če je to odgovor, je to silno žalosten odgovor. Če smo se česa naučili
               in se bomo še naučili, tisti, ki se še niste, da je ravno afera SIB pokazala, kaj se
               zgodi, ko se v bančništvu igrajo poslovneži s tveganjem. Končno plačajo ne tisti, ki
               banko vodijo, ampak končno plačajo davkoplačevalci, in zelo močno plačajo
               davkoplačevalci.</p>
               <p>Dejstvo je, kot sem omenil, ko sem govoril v imenu poslanske skupine, da so nekateri
               amandmaji, ki smo jih predlagali, bili sprejeti in zato smo bili veselo presenečeni.
               A za te ključne amandmaje, ki smo jih že predlagali odboru za finance in monetarno
               politiko in danes tudi tukaj obrazložili, pa niste imeli zadostnega posluha. Ker je
               kolega Cukjati pravilno ocenil, da je en korak naprej, ampak tri je nazaj, bom
               glasoval proti temu zakonu in se zavzel za to, da bo čimprej spremenjen. Hvala.</p>
            </sp>
            <sp xml:id="SDZ3-Redna-26-2003-05-28.sp212">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu v svojem imenu tudi gospod Pucko. Izvolite.</p>
            </sp>
            <sp xml:id="SDZ3-Redna-26-2003-05-28.sp213">

               <speaker>CIRIL PUCKO:</speaker>

               <p>Hvala lepa. Kolegice in kolegi, spoštovana podpredsednica. Glasoval bom za ta zakon
               predvsem iz razloga, ker v tistem delu, ko govori o povezanosti pravnih oseb,
               izključno ščiti osebe, banke, ki so v slovenski lasti, oziroma katerih lastniki so
               slovenske pravne osebe. Ne ščiti ne Nove Ljubljanske banke, ne KBM, ne Poštne banke,
               kjer je država v večinski lasti. Ampak predvsem te. To je tisti korak, ki lahko
               zaščiti banke, ki so v primeru, da takšnega določila ne sprejmemo, v veliki
               nevarnosti. Samo iz teh razlogov. Hvala lepa.</p>
            </sp>
            <sp xml:id="SDZ3-Redna-26-2003-05-28.sp214">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo obrazložitve glasov. Prehajamo torej na odločanje o
               zakonu.</p>
               <p>Glasujemo. Navzočih nas je 62. Za je glasovalo 45, proti 14.</p>
               <p><stage xml:id="SDZ3-Redna-26-2003-05-28.stage44">(Za je glasovalo 45.)</stage> <stage xml:id="SDZ3-Redna-26-2003-05-28.stage45">(Proti 14.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>In prehajamo na <title xml:id="SDZ3-Redna-26-2003-05-28.title17">13. TOČKO DNEVNEGA REDA - TRETJA OBRAVNAVA PREDLOGA ZAKONA O
                  SPREMEMBAH IN DOPOLNITVAH ZAKONA O VRAČANJU VLAGANJ V JAVNO TELEKOMUNIKACIJSKO
                  OMREŽJE.</title> Državni zbor je na 25. seji 23.4.2003 opravil drugo obravnavo
               predloga zakona. Ker k predlogu zakona matično delovno telo ni sprejelo nobenega
               amandmaja, amandmajev v tretji obravnavi ni možno vlagati. Tako v skladu s 139.
               členim poslovnika prehajamo na odločanje o zakonu. Obrazložitev glasu, gospod Sok.
               Izvolite.</p>
            </sp>
            <sp xml:id="SDZ3-Redna-26-2003-05-28.sp215">

               <speaker>ALOJZ SOK:</speaker>

               <p>Hvala za besedo, gospa predsedujoča. Jaz bom z veseljem danes glasoval za ta zakon.
               Še bolj me pa seveda veseli, da boste danes morali glasovati za ta zakon tudi tisti,
               ki ste dve leti nasprotovali in zavirali, da bi se tisto, kar je naše podeželje
               vložilo za razvoj telekomunikacij, tudi po pošteni poti vrnilo. Da smo do tega
               prišli, smo morali imeti referendum in zapraviti 600 milijonov tolarjev. To sta si
               sicer dva ministra, minister Gantar in pa minister Presečnik nekako razdelila na
               polovico, ampak kljub temu. Na formalno pravni ravni bomo sicer danes zakon sprejeli
               in na nek način zadostili pravici in pa poštenosti. Vendar pa ne verjamem, da bo ta
               vlada ta zakon tudi dejansko uresničila. Upam si celo 100% napovedati, da ga ne bo.
               Tako kot ne upošteva in ne izvršuje nekaterih drugih zakonov, tako tudi najverjetneje
               ali pa z veliko verjetnostjo tudi tega zakona ne bo izpolnila. Še dalje, upam si celo
               napovedati, da bo tako, kot je rekel minister Ganter, da sicer vlada ne bo sprožila
               ustavnega spora, ampak bo verjetno to sprožil nekdo drug. Jaz predvidevam, da
               Telekom. In sicer je on povedal, da je zanj sporen 3. člen, kljub temu da je na
               referendumu bilo odločeno drugače, bo verjetno ustavno sodišče, ki zadnje čase
               sprejema čudne ustavne odločbe, o tem razpravljalo. Če bo Telekom problematiziral,
               gre za obdobje od leta 1995 pa do leta 1997, ko minister nasprotuje, da bi tisti, ki
               so takrat vlagali, dobili vrnjena ta sredstva, bo potem verjetno prišlo do odstavitve
               izvrševanja tega zakona. Bom pa zelo zadovoljen, če se to ne bo zgodilo. Iz
               preventivnih razlogov sem danes to tukaj moral povedati. Hvala lepa.</p>
            </sp>
            <sp xml:id="SDZ3-Redna-26-2003-05-28.sp216">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Izvolite. Obrazložitev glasu, gospod Sušnik. Izvolite.</p>
            </sp>
            <sp xml:id="SDZ3-Redna-26-2003-05-28.sp217">

               <speaker>FRANC SUŠNIK:</speaker>

               <p>Hvala lepa. Današnjo sprejemanje oziroma potrjevanje zakona o vračanju prekomernih
               vložkov v javno telekomunikacijsko omrežje jasno kaže odnos tega državnega zbora,
               odnos vlade in pa nenazadnje odnos centra do razvoja podeželja do obrobij. Žalostno
               je, da je bilo treba narediti toliko korakov, da smo do tega zakona prišli, da je
               bilo potrebno zbrati preko 70 tisoč podpisov, dobesedno izsiliti referendum in z
               referendumsko odločitvijo vplivati na sprejem zakona, ki v neki meri popravlja
               krivice, ki so se v obdobju od 1974 leta naprej, pa tja do leta 1995 in še nekaj,
               dogajale našim državljanom pri pridobivanju čisto normalne civilizacijske dobrine,
               kar nenazadnje telefonski priključek je.</p>
               <p>Iz vseh aktivnosti, ki so se okrog tega zakona odvijale, je jasno razviden, še enkrat
               poudarjam, tisti negativni, izključujoč, odrivajoč odnos do ljudi z obrobja, do ljudi
               s podeželja in to ni dobra popotnica za samo izvajanje zakona. Upam si trditi oziroma
               delim mnenje z mojim predhodnikom, da se težave, povezane z vračanjem prekomernih
               vložkov, s tem sprejetjem tega zakona ne zaključujejo. Mislim celo, da se težave,
               povezane z vračili prekomernih vložkov, šele začenjajo. Jaz sicer upam, da temu ni
               tako, vendar praksa žal kaže drugače. Jaz sam bom zakon podprl. Hvala lepa.</p>
            </sp>
            <sp xml:id="SDZ3-Redna-26-2003-05-28.sp218">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu gospod Peče. Izvolite.</p>
            </sp>
            <sp xml:id="SDZ3-Redna-26-2003-05-28.sp219">

               <speaker>SAŠO PEČE:</speaker>

               <p>Spoštovani! Celotna procedura okoli predloga zakona o spremembah in dopolnitvah
               zakona o vračanju vlaganj v javno telekomunikacijsko omrežje nakazuje oziroma
               prikazuje celotno ignoranco slovenske vlade in dela slovenske politike tako do
               vsebine predloga zakona kakor tudi do referendumske odločitve.</p>
               <p>V Nacionalni stranki nismo ne v okviru druge obravnave 23. aprila 2003 nasprotovali
               predlogu zakona in zato mu seveda poleg vsebine in poleg referendumske odločitve ne
               bomo nasprotovali niti danes. Iskreno upamo, da bo zakon sprejet. Hvala.</p>
            </sp>
            <sp xml:id="SDZ3-Redna-26-2003-05-28.sp220">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jerovšek obrazložitev glasu, izvolite.</p>
            </sp>
            <sp xml:id="SDZ3-Redna-26-2003-05-28.sp221">

               <speaker>JOŽEF JEROVŠEK:</speaker>

               <p>Hvala lepa. Današnje odločanje o tem zakonu, in upam odločitev, sprejem tega zakona,
               pomeni prekinitev prizadevanj slovenske vlade, vladajoče koalicije, po razlastitvi
               vlagateljev v telekomunikacijsko omrežje. Ta prizadevanja, da bi se negirale zakonite
               pravice teh vlagateljev so šla preko vseh meja. In prav gotovo se pridružujem svojim
               predgovornikom, da je dosežena etapna zmaga, da pa še ni dosežena končna zmaga, ker
               so ti apetiti o lastinjenju Telekoma izraziti. Jaz upam, da bo slovensko javno mnenje
               pripomoglo k temu, da oblast ne mogla tako eklatantno negirati jasno izraženega čuta
               za pravičnost na referendumu in da bo začenjala udejanjati ta zakon in tudi rezultate
               referenduma. Hvala lepa.</p>
            </sp>
            <sp xml:id="SDZ3-Redna-26-2003-05-28.sp222">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo obrazložitve glasov.</p>
               <p>Prehajamo na glasovanje o zakonu. Glasujemo. Navzočih nas je 57, za je glasovalo 49,
               proti 4.</p>
               <p><stage xml:id="SDZ3-Redna-26-2003-05-28.stage46">(Za je glasovalo 49.)</stage> <stage xml:id="SDZ3-Redna-26-2003-05-28.stage47">(Proti 4.)</stage></p>
               <p>Ugotavljam, da je predlagani zakon sprejet. S tem zaključujem to točko dnevnega
               reda.</p>
               <p>Nadaljujemo s <title xml:id="SDZ3-Redna-26-2003-05-28.title18">prekinjeno 14. točko dnevnega reda,</title> to je <title xml:id="SDZ3-Redna-26-2003-05-28.title19">s prvo
                  obravnavo predloga zakona o spremembah in dopolnitvah zakona o policiji.</title> Prehajamo na odločanje o naslednjem predlogu sklepa: Predlog zakona o spremembah
               in dopolnitvah zakona o policiji, prva obravnava, je primeren za nadaljnjo obravnavo.
               Obrazložitev glasu gospod Petan, izvolite.</p>
            </sp>
            <sp xml:id="SDZ3-Redna-26-2003-05-28.sp223">

               <speaker>RUDOLF PETAN:</speaker>

               <p>Hvala za besedo. Naša poslanska skupina tega predloga ne more sprejeti, in to iz več
               razlogov. Najprej bi želel poudariti, da se zavedamo, da nekatere stvari je potrebno
               urediti, predvsem tisti del, ko gre za pritožbe. To je prav gotovo tematika, ki jo je
               potrebno resno proučiti in najti neke rešitve. Vendar vse to, kar je pa sedaj nastalo
               iz tega, je pa popolnoma v neskladju in nas nekako spominja na stare čase. Če gremo
               po vrsti. Ta rešitev lahko in tudi verjetno bi pripeljala do popolne politizacije
               policije. Dejstvo je, da bi minister lahko, in verjetno, če se bo to dalo, bo to
               izkoristil, imel svoje "špiclje" v policiji.</p>
               <p>Zdaj pa poglejmo sledeče. Minister in ministrstvo je političen organ, policija je
               strokovni. In sedaj bo politični organ lahko nastavil svoje ljudi v strukturo
               policije, kar pomeni, da bo politika nadzirala stroko. To je nesprejemljivo. Ti
               ljudje bodo imeli pooblastila policije, se pravi, da bodo imeli vpogled v vse spise,
               v vse akte in direktno bodo lahko tudi politično vplivali, istočasno pa tudi
               nadzirali delo policije. Po drugi strani bo pa ministrstvo v okviru ministrstva imelo
               tudi kot pritožbeni organ pač nek senat ali kakorkoli se bo to imenovalo. Se pravi,
               isti organ bo najprej imel svoje ljudi po politični plati, da bodo nadzirali delo
               stroke, istočasno bodo pa opravljali tudi pritožbe, kot neka instanca ki bo reševala
               delo, ki ga na stroki niso pravilno opravili. Se pravi, to je popolnoma
               nesprejemljivo in lahko pride zopet do politične policije. Da je to res, 56. člen
               govori, da minister, se pravi, politika lahko odstavi policista, to se pravi,
               odstavistroko. Ta pritožbeni organ, ki pa je mogoče v tem pogledu še najboljša
               zadeva, bi pa moral biti vsekakor bolj neodvisen, kot je sedaj. Ravno zaradi takšne
               možnosti, govorim o možnosti zlorabe, ta stvar za nas ni sprejemljiva in je tudi ne
               bomo podprli. Hvala.</p>
            </sp>
            <sp xml:id="SDZ3-Redna-26-2003-05-28.sp224">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Peče, izvolite.</p>
            </sp>
            <sp xml:id="SDZ3-Redna-26-2003-05-28.sp225">

               <speaker>SAŠO PEČE:</speaker>

               <p>Spoštovani! Prenos nadzora, usmeritve obveznih navodil, izvrševanje določenih nalog,
               ukrepov in usmerjanje postopkov v pristojnost ministrstva za notranje zadeve se nam
               zdi v Slovenski nacionalni stranki popolnoma brezpredmetno. Ocenjujemo, da policija
               ne bi smela biti podvržena interesom dnevne politike. Policija bi po naši oceni
               morala ostati tista institucija, ki ni na dosegu in to na zelo kratkem dosegu
               kateregakoli ministra ali katerekoli politične stranke. Ocenjujemo, da če hočemo
               zagotoviti neodvisno policijo od politike, kar mislim, da bi moralo biti, tudi tega
               zakona ne bi smeli sprejeti. Težnja, vsaj mi tako ocenjujemo ministrstva oziroma
               predlagatelja zakona je izključno ena, to je, prilastiti si policijo in njihove
               aktivnosti v njihovem življenju, kar pa ocenjujemo, da je napačno. Zato bomo predlogu
               zakona o policiji tudi nasprotovali. Hvala.</p>
            </sp>
            <sp xml:id="SDZ3-Redna-26-2003-05-28.sp226">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospa Zupan, izvolite.</p>
            </sp>
            <sp xml:id="SDZ3-Redna-26-2003-05-28.sp227">

               <speaker>MAJDA ZUPAN:</speaker>

               <p>Hvala lepa, gospa podpredsednica. Strinjam se, da smo se v petletnem izvajanju zakona
               tako tisti, ki delajo na policiji, kot državljani marsičesa naučili in pridobili
               izkušnje. Zato sem prepričana, da te predstavljajo tudi osnovo za spremembe. In prav
               izkušnje državljanov s primeri nasilja v družini, sem prepričana, da so pripeljale do
               tega, da imamo v samem predlogu tudi možnost pooblastila policistov, da prepovejo
               približevanje določeni osebi v primeru nasilja v družini oziroma prepoved
               približevanja v določenem roku. To se mi zdi vsekakor pohvalno in zelo spodbudno.</p>
               <p>Na drugi strani tudi oblika reševanja pritožb. Okoli tega je bilo prav med državljani
               veliko govora in ponudba, ki jo imamo v noveli, kaže na to, da bi bilo vredno
               prisluhniti. Vsekakor pa tisti sklop sprememb, ki govori o pristojnosti ministra v
               odnosu do policije in pa dolžnosti generalnega direktorja do ministra, posebej pa še
               učinkovit in strog nadzor nad policijo, pa se zdi, da ne bo ravno tako, kot bi si
               želeli. Sam minister je dejal, da čim bolj je strokovna, samostojna policija, tem
               večji mora biti nadzor nad njo. Bojim pa se, iz teh sprememb, ki so pred nami, da bo
               prav ta nadzorna funkcija takšna in tolikšna, da bo zaradi tega manj strokovna
               samostojnost policije.</p>
               <p>Prav zaradi tega predloga ne podpiram. Hvala lepa.</p>
            </sp>
            <sp xml:id="SDZ3-Redna-26-2003-05-28.sp228">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Sok. Izvolite. Lepo prosim za mir v
               dvorani.</p>
            </sp>
            <sp xml:id="SDZ3-Redna-26-2003-05-28.sp229">

               <speaker>ALOJZ SOK:</speaker>

               <p>Hvala lepa za besedo. Samo tri stavke bi rad povedal. Zadnjič sem imel na komisiji,
               ki se ukvarja s primerom Petek, možnost poslušati generalnega direktorja policije.
               Moram reči, da je argumentirano povedal, zakaj na nekatere stvari gleda drugače.
               Moram reči, da me je tudi prepričal, ko je razkril, kako policija dejansko v
               nekaterih primerih deluje. Tudi meni se zdi vprašljiv takšen strog nadzor ministra
               kot politične osebnosti nad samo policijo, ki predstavlja določeno institucijo v
               vsaki državi s posebnimi pooblastili. Tisto, kar pa me je zmotilo, ko sem danes
               poslušal razpravo tukaj v parlamentu, pa je seveda to, da so nekateri kolegi poslanci
               govorili, da se je dosedanji direktorpolicije namesto s stroko ukvarjal s politiko.
               Mislim, da so te besede bile izrečene zelo na lahko in ni seveda sedaj prilika, da bi
               to pojasnjevali, kaj so s tem mislili, ampak v marsičem, ne vem, kako bi lahko na
               takšen način to utemeljili. Hvala lepa.</p>
            </sp>
            <sp xml:id="SDZ3-Redna-26-2003-05-28.sp230">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Lavrinc izvolite.</p>
            </sp>
            <sp xml:id="SDZ3-Redna-26-2003-05-28.sp231">

               <speaker>MAKSIMILJAN LAVRINC:</speaker>

               <p>Hvala lepa za besedo. Zakon je vreden podpore, ker prinaša precej novosti, ki so po
               mojem mnenju kvaliteten korak naprej. Jaz se ne strinjam s tistimi, ki govorijo, da
               bo prišlo do prestrogega nadzora nad delom policije. Kdor je bral poročilo varuha
               človekovih pravic in posamezne primere, ki so tam odstopali, se je moral zamisliti
               nad tem, da je treba policijo na nek način spraviti pod civilni nadzor. To je prvo.</p>
               <p>Drugo. Mislim, da je škoda, ker smo zamudili priložnost oziroma je predlagatelj
               zamudil priložnost, da bi uredil tudi pomse. Treba je vedeti, da je ustavno sodišče
               prav v tem času, ko smo mi to obravnavali, odločilo, da je treba cel tisti razdelek
               popraviti - gre za posebne metode in sredstva - popraviti torej, je škoda in to že
               kliče po neki novi spremembi, seveda če bomo to urejali v tem zakonu.</p>
               <p>In naslednje, kar bi rad rekel in spomnil kolegice in kolege je, da 47 poslancev tega
               državnega zbora iz vseh strank in vseh poslanskih skupin je podpisalo sklep, da naj
               policija ne počne tega, kar počne v prometu, torej naj ne kontrolira zato, da nabira
               denar za fiskus temveč naj kontrolira tam, kjer so res nevarne točke. Nič ni bilo iz
               tistega, nič. Še vedno lahko tam pri istem sidru, kjer so stali po trije, štirje ali
               pet policistov, dobite, kako lovijo ljudi predvsem na nekih malih prekrških. Zato
               mislim, da je prav da ima minister možnost, mi pa seveda potem možnost ministra, da
               odredi oziroma da napiše neka splošna pravila, kako naj policija v teh zadevah
               ukrepa. Me ni strah, glede na to, da so mediji zelo pozorni, me ni strah, da bi lahko
               prihajalo kar tako do zlorab, kot se je namigovalo v nekaterih diskusijah. Hvala
               lepa.</p>
            </sp>
            <sp xml:id="SDZ3-Redna-26-2003-05-28.sp232">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu gospod Pohorec. Izvolite.</p>
            </sp>
            <sp xml:id="SDZ3-Redna-26-2003-05-28.sp233">

               <speaker>VALENTIN POHOREC:</speaker>

               <p>Hvala. Slovenija potrebuje dobro policijo. Mislim, da jo tudi ima. Posamezni primeri
               ne morejo biti tisti, ki bi kazali s prstom na njo, da je vse slabo. Potrebuje pa
               seveda policija in mi vsi skupaj dober zakon o policiji. Predlagane spremembe in
               dopolnitve, mislim, da to prinašajo, zato smo na dobri poti, da ga v nadaljevanju
               razprave v drugem in tretjem branju še z amandmaji izboljšamo in dobimo kvaliteten
               nov zakon o policiji. Menimo, da so vse predlagane rešitve sprejemljive, in da jih
               kaže še tu in tam samo prediskutirati, izboljšati in bomo na poti, da bo zakon
               resnično tudi v praksi uresničljiv.</p>
               <p>Mi bomo ta sklep, da je zakon primeren za nadaljno obravnavo, podprli. Hvala.</p>
            </sp>
            <sp xml:id="SDZ3-Redna-26-2003-05-28.sp234">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Lepo prosim za mir v dvorani! Dolžna sem zagotoviti govornikom potrebno
               tišino, da lahko koncentrirano izražajo svoje misli, če se lahko tako izrazim. Gospod
               Diaci, obrazložitev glasu. Izvolite.</p>
            </sp>
            <sp xml:id="SDZ3-Redna-26-2003-05-28.sp235">

               <speaker>MARKO DIACI:</speaker>

               <p>Hvala za besedo. V naši poslanski skupini smo že prej pri povzemanju stališč
               povedali, da bomo ta zakon podprli. Podprli ga bomo v prvi obravnavi, kar je bistvena
               razlika, kot podpreti zakon v tretji obravnavi. Tudi prej smo omenili določene
               pomanjkljivosti, ki jih vidimov tem zakonu. Upamo, da bodo vnesene in da bo zakon s
               tem postal boljši. V tem času vsi opažamo eno izmed stvari, ki jih je omenil tudi
               gospod Lavrinc - določene stvari, ki so se dogajale. Stanje, tako kot je sedaj, ni
               dobro. Upamo, da bo po sprejetju zakona tudi v naslednjih obravnavah, seveda s
               pripombami, ki smo jih podali, zadeva boljša, predvsem za državljane, predvsem za
               tiste državljane, ki so v teh okoliščinah na nek način doživeli tudi krivico, in
               takih ni malo. Odnos med ministrom in generalnim direktorjem pa mora biti tudi jasen.
               In sam tudi nimam nobene bojazni, da bi šlo za ne vem kakšne politične pritiske.
               Hvala.</p>
            </sp>
            <sp xml:id="SDZ3-Redna-26-2003-05-28.sp236">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo obrazložitve glasov.</p>
               <p>Tako lahko preidemo na glasovanje o predlogu sklepa, da je predlog zakona, prva
               obravnava, primeren za nadaljnjo obravnavo. Glasujemo. Navzočih nas je 56, za je
               glasovalo 42, proti 12.</p>
               <p><stage xml:id="SDZ3-Redna-26-2003-05-28.stage48">(Za je glasovalo 42.)</stage> <stage xml:id="SDZ3-Redna-26-2003-05-28.stage49">(Proti 12.)</stage></p>
               <p>Ugotavljam, da je zbor predlagani sklep sprejel, zato bo zakon dodeljen v obravnavo
               matičnemu delovnemu telesu.</p>
               <p>Zdaj pa se vračamo na prekinjeno <title xml:id="SDZ3-Redna-26-2003-05-28.title20">10. točko dnevnega reda.</title>
               </p>
               <p>Na klopeh imamo amandma vlade k 3. členu, v tretji obravnavi. O predlogu zakona v
               celoti je možna predstavitev stališč poslanskih skupin in poslancev ter vlade kot
               predlagateljice zakona. Želi v zvezi s tem kdo besedo? <stage xml:id="SDZ3-Redna-26-2003-05-28.stage50">(Ne želi.)</stage></p>
               <p>Prehajamo torej na razpravo o 3. členu in amandmaju k temu členu. Želi kdo besedo?
               <stage xml:id="SDZ3-Redna-26-2003-05-28.stage51">(Ne želi.)</stage> Zaključujem razpravo.</p>
               <p>Prehajamo na odločanje o amandmaju k 3. členu. Glasujemo. Navzočih nas je 54, za je
               glasovalo 45, proti 1.</p>
               <p><stage xml:id="SDZ3-Redna-26-2003-05-28.stage52">(Za je glasovalo 45.)</stage> <stage xml:id="SDZ3-Redna-26-2003-05-28.stage53">(Proti 1.)</stage></p>
               <p>Ugotavljam, da je amandma sprejet.</p>
               <p>Končali smo z odločanjem o amandmajih. Na podlagi petega odstavka 140. člena
               poslovnika sprašujem zakonodajno-pravno službo in vlado, ali je zakon zaradi
               sprejetih amandmajev neusklajen? <stage xml:id="SDZ3-Redna-26-2003-05-28.stage54">(Ni.)</stage> Najlepša hvala.</p>
               <p>Prehajamo torej na glasovanje o zakonu v celoti. Glasujemo. Prekinjam glasovanje,
               obrazložitev glasu gospa Ana Marija Tisovic. Izvolite.</p>
            </sp>
            <sp xml:id="SDZ3-Redna-26-2003-05-28.sp237">

               <speaker>ANA MARIJA TISOVIC:</speaker>

               <p>Hvala lepa za besedo. Jaz bom podprla ta zakon, ker je potreben. Opozorila bi pa
               vlado oziroma ministrstvo za šolstvo, da je še eno odprto vprašanje, ki ostaja v
               Sloveniji. Doktor dentalne medicine v Evropski uniji pomeni oziroma dobi naslov vsak,
               ki ima petletno fakultetno izobrazbo. Pri nas pa imamo dvojne doktorje stomatologije
               sedaj. Prve, ki imajo petletno, in druge, ki imajo šestletno fakultetno izobrazbo. Na
               tem področju, mislim, da bi moralo ministrstvo oziroma vlada kaj narediti skupaj z
               medicinsko fakulteto oddelka za stomatologijo. Hvala lepa. Drugače bom pa podprla ta
               zakon.</p>
            </sp>
            <sp xml:id="SDZ3-Redna-26-2003-05-28.sp238">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa.</p>
               <p>Prehajamo torej na glasovanje o zakonu v celoti. Glasujemo. Navzočih nas je 54. Za
               je glasovalo 54 poslank in poslancev.</p>
               <p><stage xml:id="SDZ3-Redna-26-2003-05-28.stage55">(Za je glasovalo 54.)</stage> <stage xml:id="SDZ3-Redna-26-2003-05-28.stage56">(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda in tudi
               prekinjam 26. sejo državnega zbora, ki jo bomo nadaljevali jutri ob 10. uri. Vsem
               najlepša hvala za sodelovanje in lahko noč. <stage xml:id="SDZ3-Redna-26-2003-05-28.stage57">(SEJA JE BILA PREKINJENA 28. MAJA
                  2003 OB 19.46 URI.)</stage>
               </p>
            </sp>
         </div>
      </body>
   </text>
</TEI>
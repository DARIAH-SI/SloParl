<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Redna-24-2003-03-27">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|076312A01385BBF2C1256CFC003A2648</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=076312A01385BBF2C1256CFC003A2648</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-24-2003-03-27.DZ" n="24">
               <name>Redna</name>
               <date when="2003-03-27"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-24-2003-03-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">nadaljevanje 24. redne seje</stage>
            <stage type="date">(27. marec 2003)</stage>
            <stage type="chairman">Sejo je vodila Irma Pavlinič Krebs, podpredsednica zbora.</stage>
            <stage type="time">Seja se je pričela ob 10.04 uri.</stage>


            <sp xml:id="SDZ3-Redna-24-2003-03-27.sp1">

               <speaker>PODPREDSEDNICA IRMA PAVLINIČ KREBS:</speaker>

               <p>Kolegi poslanci, gospod minister, državna sekretarka, lep dober dan vam želim.
               Pričenjam nadaljevanje 24. seje državnega zbora Republike Slovenije.</p>
               <p>Obveščena sem, da so zadržani in se današnje seje ne morejo udeležiti naslednji
               poslanci: Jože Avšič, Samo Bevk od 14.30 ure dalje, Ivan Božič, Stanislav Brenčič,
               Franc Čebulj, Marko Diaci, Dorijan Maršič, Geza Džuban, Zoran Gračner od 15. ure
               dalje, Ivan Kebrič, Jurij Malovrh, Rudolf Petan, Alojz Peterle, Valentin Pohorec,
               Igor Štemberger od 15. ure dalje in Vili Trofenik.</p>
               <p>Prehajamo na <title>12. TOČKO DNEVNEG A REDA - TO JE NA OBRAVNAVO PREDLOGA ODLOKA O SPREMEMBAH ODLOKA O PREOBLIKOVANJU
                  UNIVERZE V LJUBLJANI.</title> Predlog odloka je v obravnavo zboru, predložila vlada
               Republike Slovenije. Besedo dajem predstavniku vlade za dodatno obrazložitev predloga
               odloka, minister za šolstvo, znanost in šport, dr. Slavko Gaber. Izvolite.</p>
            </sp>
            <sp xml:id="SDZ3-Redna-24-2003-03-27.sp2">

               <speaker>DR. SLAVKO GABER:</speaker>

               <p>Spoštovana gospa podpredsednica, gospe in gospodje. Vlada predlaga parlamentu sprejem
               odlok o spremembah odloka o preoblikovanju Univerze v Ljubljani. Sprememba je
               relativno enostavna, seveda, pa zelo pomembna za dve instituciji, dve visoki šoli, ki
               postajata fakulteti, in sicer dobivamo fakulteto za socialno delo in pa fakulteto za
               upravo. Predlagam, da to spremembo potrdimo. Hvala.</p>
            </sp>
            <sp xml:id="SDZ3-Redna-24-2003-03-27.sp3">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog odloka je obravnaval odbor za kulturo, šolstvo, mladino, znanost
               in šport kot matično delovno telo. Prosim podpredsednika odbora, gospoda Petra
               Leviča, da predstavi poročilo odbora. Izvolite.</p>
            </sp>
            <sp xml:id="SDZ3-Redna-24-2003-03-27.sp4">

               <speaker>PETER LEVIČ:</speaker>

               <p>Hvala lepa, gospa podpredsedujoča. Poročilo odbora za kulturo, šolstvo, mladino,
               znanost in šport k predlogu odloka o spremembah odloka o preoblikovanju univerze v
               Ljubljani.</p>
               <p>Na odboru za kulturo, šolstvo, mladino, znanost in šport smo opravili razpravo o
               predlogu odloka o spremembi odloka. Poleg predstavnikov vlade Republike Slovenije in
               zakonodajne službe, zakonodajno-pravne službe državnega zbora, so bili na sejo
               vabljeni tudi Univerza v Ljubljani, Univerza v Mariboru, Univerza na Primorskem ter
               Svet za visoko šolstvo v Republiki Sloveniji.</p>
               <p>Zakonodajno-pravna služba je v svojem mnenju z dne 13.2.2003 opozorila na neustrezna
               določila določb 5., 8. in 9. člena. Na sami seji je predstavnica ugotovila, da
               predlagani amandmaji odpravljajo te pomanjkljivosti. Predstavnik predlagatelja odloka
               ministrstva za šolstvo, znanost in šport, gospod dr. Slavko Gaber, je pojasnil, da je
               namen sprememb odloka o preoblikovanju dveh visokih šol, članic Univerze v Ljubljani,
               fakulteti, spremembe nekaterih študijskih področij ter nekaterih naslovov. V razpravi
               o vloženih amandmajih je odbor podprl amandmaje poslanske skupine kluba LDS,
               poslanske skupine Združene liste in poslanske skupine DeSUS k naslovu, k 1., 8. in 9.
               členu. Odbor je oblikoval in sprejel naslednji amandma k 5. členu: <q>"Z dnem
               uveljavitve tega odloka se dosedanje članice Univerze v Ljubljani, Visoka šola za
               socialno delo in Visoka upravna šola preoblikujeta v Fakulteto za socialno delo in
               Fakulteto za upravo."</q></p>
               <p>Po zaključeni razpravi in glasovanju o amandmajih je odbor z večino opredeljenih
               sprejel naslednji sklep: <q>"Odbor za kulturo, šolstvo, mladino, znanost in šport
               predlaga Državnemu zboru Republike Slovenije, da predlog odloka o spremembah odloka o
               preoblikovanju Univerze v Ljubljani sprejme skupaj z amandmaji, ki jih odbor podpira
               oziroma predlaga."</q> Hvala lepa.</p>
            </sp>
            <sp xml:id="SDZ3-Redna-24-2003-03-27.sp5">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. O predlogu odloka dajem besedo predstavnikom poslanskih skupin. Stališče
               poslanske skupine Slovenske nacionalne stranke bo predstavil gospod Bogdan Barovič.
               Izvolite.</p>
            </sp>
            <sp xml:id="SDZ3-Redna-24-2003-03-27.sp6">

               <speaker>BOGDAN BAROVIČ:</speaker>

               <p>Hvala lepa, gospa predsedujoča. V imenu Slovenske nacionalne stranke moram pohvaliti
               ta predlog zakona o spremembah odloka o preoblikovanju Univerze v Ljubljani, ki ga v
               celoti podpiramo. Hvala.</p>
            </sp>
            <sp xml:id="SDZ3-Redna-24-2003-03-27.sp7">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Stališče poslanske skupine Nove Slovenije - ni
            gospe Ane Marije Tisovic. Stališče poslanske skupine Stranke mladih Slovenije bo
            predstavil gospod Peter Levič. Izvolite.</p> 
            </sp>
            <sp xml:id="SDZ3-Redna-24-2003-03-27.sp8">

               <speaker>PETER LEVIČ:</speaker>

               <p>Hvala lepa. V naši stranki pozdravljamo predlog odloka o preoblikovanju Univerze v
               Ljubljani, s katerim je predvidena ustanovitev dveh novih fakultet: Fakultete za
               socialno delo in Fakultete za upravo. Tako bomo lahko vsaj za naprej, v šolskem letu
               2004 in 2005, prenehali delati krivico diplomantkam in diplomantom Visoke šole za
               socialno delo, ki jim sedanji študijski program zapoveduje izobraževanje za
               pridobitev visokošolske izobrazbe 4 leta in absolventski staž, čeprav je za
               pridobitev take izobrazbe po zakonu o visokem šolstvu predviden le 3-letni
               program.</p>
               <p>Študentke in študente socialnega dela so poslušali obljube, da se bo začel izvajati
               univerzitetni program že v prvi polovici devetdesetih let. Tudi v tem zboru je bilo
               že v nacionalnem programu visokega šolstva Republike Slovenije iz leta 1997 zapisano,
               da traja izjemoma, in dokler se ne izvaja soroden študijski program za pridobitev
               univerzitetne izobrazbe, študijski program za pridobitev visoke strokovne izobrazbe
               socialno delo 4 leta ali 8 semestrov. To je iz Poročevalca, številka 58, 11. december
               1997.</p>
               <p>Letošnji razpis za študij, je kot tak že objavljen. Sedaj me v bistvu zanima, ali
               bodo lahko diplomantke in diplomanti visokošolskega študija socialnega dela že v
               prihajajočem šolskem delu opravljali diferencialni program za 4. letnik za pridobitev
               univerzitetne izobrazbe za socialno delo. Zato predlagam gospodu Gabru, da se
               omogoči, da bodo lahko diplomantke in diplomanti visoke šole za socialno delo že v
               šolskem letu 2003/2004 opravljali diferencialni program za pridobitev univerzitetnega
               naziva. Visoka šola za socialno delo že od leta 1939 izvaja visokošolski program, ki
               je popolnoma enak danes predlaganemu univerzitetnemu, tako po vsebini kot tudi po
               času trajanja - 4 leta plus absolventski staž. Ne smemo pozabiti niti tega, da s tem
               onemogočamo velikemu številu diplomantk in diplomantov, da bi lahko nemoteno
               nadaljevali podiplomski študij - magistrski in doktorski. To jim je sedaj, razen ene
               izjeme, onemogočeno. Tako znanost o sociali kmalu ne bo imela več kadra iz lastnih
               vrst, ampak bo podrejena predavateljem ostalih družboslovnih programov. Res me
               zanima, ali se po vsem tem, diplomantkam in diplomantom omogočilo, da bodo v
               prihajajočem šolskem letu pridobili naziv univerzitetnega diplomiranega socialnega
               delavca, saj ne bi bilo primerno, da bi izgubili še eno leto, preden bodo lahko
               postali univerzitetno izobraženi, čeprav so praktično ta program že opravili. In to
               samo zaradi tega, ker mi o odloku odločamo danes, ne pa pred izidom razpisa za vpis
               na visokošolske zavode. Hvala lepa.</p>
            </sp>
            <sp xml:id="SDZ3-Redna-24-2003-03-27.sp9">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Liberalne demokracije Slovenije bo predstavil
               gospod Ljubo Germič. Izvolite.</p>
            </sp>
            <sp xml:id="SDZ3-Redna-24-2003-03-27.sp10">

               <speaker>LJUBO GERMIČ:</speaker>

               <p>Hvala za besedo. Spoštovani gospod minister, spoštovane kolegice in kolegi. Torej, v
               Liberalni demokraciji Slovenije bomo odlok o spremembi odloka o preoblikovanju
               Univerze v Ljubljani podprli. Menimo, da mednarodna konkurenca zahteva vrhunsko
               znanje in usposobljenost, kateri pa se lahko zagotovita le v inovativnem okolju.
               Povečanje deleža državljank in državljanov z univerzitetno izobrazbo je prednostna
               naloga, ki smo jo definirali v razvojnih dokumentih Slovenije. Tukaj gre za prehod v
               na znanju temelječo družbo v strateških dokumentih, pri čemer opozarjamo predvsem na
               nacionalni program visokega šolstva in zakon o raziskovalni in razvojni dejavnosti,
               strategijo gospodarskega razvoja in nacionalni razvojni program, ki se podpirajo v
               naslednjih mehanizmih: politika razvoja človeških virov, politika trga delovne sile
               in zaposlovanja v povezavi z migracijsko politiko, izgradnjo informacijsko -
               komunikacijske infrastrukture in razvoj novih storitev in raziskovalna razvojna
               politika in tehnološki razvoj.</p>
               <p>Želene cilje moramo doseči z nekaterimi razvojno naravnanimi spremembami zakonodaje,
               ki so se na visokem šolstvu dogodile pretežno v preteklem desetletju. Tako je bil
               leta 1993 v državnem zboru sprejet zakon o visokem šolstvu in leto dni kasneje
               sprejeta tudi odloka o preoblikovanju Univerze v Ljubljani in Univerze v Mariboru.
               Hkrati s spremembami visokošolske zakonodaje poteka tudi preoblikovanje študijskih
               programov. Tej poti sledi tudi odlok o spremembah odloka o preoblikovanju Univerze v
               Ljubljani. Odlok predvideva preoblikovanje Visoke strokovne šole za socialno delo v
               Fakulteto za socialno delo in Visoke upravne šole v Fakulteto za upravo.</p>
               <p>Nadalje predlog sprememb odloka usklajuje besedilo s finančnimi predpisi, ureja
               prehod študentov obeh višjih šol na fakulteti ter naloge dekanov in drugih organov po
               preoblikovanju. Amandmaje, ki so jih vložile tri poslanske skupine koalicije, v
               besedilovnašajo: spremembo naslova visoke šole za socialno delo v 1. členu,
               redakcijske popravke in redakcijske popravke na podlagi mnenja zakonodajno-pravne
               službe v 9. členu in amandmaje k 8. in 9. členu, v katerih se z vsebino amandmaja
               določa, da se vsi organi oblikujejo v treh mesecih po uveljavitvi tega odloka v
               skladu z zakonom, odlokom in statutom, po predpostavki, da do njihovega oblikovanja
               vse naloge opravljajo dosedanji organi, razen sprejemanja univerzitetnih, magistrskih
               in doktorskih študijskih programov.</p>
               <p>V poslanskem klubu Liberalne demokracije Slovenije bomo podprli predlog odloka
               skupaj z amandmaji, ki jih je oblikovalo matično delovno telo oziroma jih le-to
               podpira. Hvala lepa.</p>
            </sp>
            <sp xml:id="SDZ3-Redna-24-2003-03-27.sp11">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Janez Podobnik je bil priglašen, da bo predstavil stališče poslanske
               skupine SLS, pa ga ni med nami. Poslanke in poslanci, ki so se priglasili k besedi -
               jih tudi ni. Želi mogoče predstavnik vlade besedo? Tudi ne. Zaključujem torej splošno
               razpravo o predlogu odloka.</p>
               <p>Prehajamo na razpravo o členih in vloženih amandmajih, ki jo bomo vodili na podlagi
               pregleda amandmajev z dne 26.3.2003. V razpravo dajem 1. člen in amandma poslanskega
               kluba LDS ter poslanskih skupin Združene liste socialnih demokratov in DeSUS. Želi
               kdo razpravljati? <stage>(Ne.)</stage> Zaključujem razpravo. Prehajamo na razpravo o 5. členu in
               amandmaju odbora za kulturo, šolstvo, mladino, znanost in šport. Želi kdo besedo?
               Tudi ne. Zaključujem razpravo. V razpravo dajem 8. člen in amandma treh poslanskih
               skupin pozicije. Želi kdo besedo? Ne. V razpravo dajem 9. člen in amandma istih treh
               poslanskih skupin. Zaključujem razpravo. In še amandma o naslovu. V razpravo dajem
               naslov in amandma dveh poslanskih skupin k naslovu. Želi kdo besedo? Tudi ne.
               Zaključujem torej razpravo. O amandmajih in predlogu odloka v celoti bomo v skladu s
               časovnim potekom seje zbora glasovali danes ob 16.00 uri. S tem prekinjam to točko
               dnevnega reda. Gospodu ministru in gospe državni podsekretarki se najlepše
               zahvaljujem za sodelovanje.</p>
               <p>Prekinjam sejo do 10.35 ure, ko bomo prešli na obravnavo 14. točke dnevnega reda, to
               je na razpravo o odgovoru ministra za finance dr. Dušana Mramorja na poslansko
               vprašanje Ivana Kebriča o prikazovanju gibanja plač s strani Statističnega urada
               Republike Slovenije. Ob 10.35 torej nadaljevanje seje. Hvala lepa.</p>
               <stage type="time">(Seja je bila prekinjena ob 10.17 uri in se je nadaljevala ob 10.36 uri.)</stage>
            </sp>
            <sp xml:id="SDZ3-Redna-24-2003-03-27.sp12">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke in spoštovani poslanci!</p>
               <p>Prehajamo na <title>14. TOČKO DNEVNEGA REDA - RAZPRAVO O ODGOVORU MINISTRA ZA FINANCE
                  DR. DUŠANA MRAMORJA NA POSLANSKO VPRAŠANJE IVANA KEBRIČA O PRIKAZOVANJU GIBANJA
                  PLAČ S STRANI STATISTIČNEGA URADA REPUBLIKE SLOVENIJE.</title>
               </p>
               <p>Gospoda ministra s sodelavci prav lepo pozdravljam! Državni zbor je na 23. seji
               sklenil, da opravi razpravo o odgovoru, ki ga je minister za finance dr. Dušan Mramor
               podal na poslansko vprašanje Ivana Kebriča o prikazovanju gibanja plač s strani
               statističnega urada Republike Slovenije.</p>
               <p>Najprej dajem besedo gospodu Ivanu Kebriču. Izvolite.</p>
            </sp>
            <sp xml:id="SDZ3-Redna-24-2003-03-27.sp13">

               <speaker>IVAN KEBRIČ:</speaker>

               <p>Dober dan! Hvala, gospa predsedujoča, za besedo. Spoštovani gospod minister, vaši
               sodelavki, pa tudi gospod Kuhelj z zavoda za pokojninsko in invalidsko zavarovanje,
               spoštovane kolegice in kolegi! Dokaz, da vaši odgovori, spoštovani gospod minister,
               niso bili zadovoljivi in da je vprašanje plač ne le zanimivo, pač pa tudi zelo
               aktualno, je dokaz glasovanje o mojem predlogu, da opravimo razpravo na seji
               državnega zbora, saj je za ta predlog od 58 prisotnih poslank in poslancev glasovalo
               kar 51, proti pa stabila le 2. Tako imamo sedaj razpravo o plačah in bom uvodoma
               nakazal probleme le-teh z različnih vidikov.</p>
               <p>Definicija plače iz Slovarja slovenskega knjižnega jezika je naslednja: <q>"plača je
               vsota, ki jo za določena razdobja dobi zaposleni za svoje delo."</q> Tako imamo mesečno
               plačo, zasluženo v preteklem mesecu, ki se v tekočem mesecu izplačuje. Seveda je to
               zelo pomembno, saj prihaja do zamika, da si delo opravil, dobiš pa šele po
               opravljenem delu, v naslednjem mesecu ali pa celo nikoli. Možna so tudi izplačila v
               krajših obdobjih, tedensko ali štirinajstdnevno, to poznajo določena podjetja
               predvsem v tujini, mi smo pa to poznali, ko smo bili še aktivni, pred drugo svetovno
               vojno. Poseben problem pa so tudi neustrezna daljša obdobja, kot sem že omenil, da
               nekdo oziroma zaposleni, ki je pridno delal, zaslužil svojo plačo, le-te ne dobi ali
               jo dobi z velikim ali večtedenskim, večmesečnim zamikom ali pa, kot že rečeno,
               nikoli, če gre podjetje v stečaj. Pojem <q>"zaslužek"</q> pa pove, kar si zaslužil z
               opravljanjem kakega dela, službe, ki se izplačuje v denarju. Tudi tu je možno, da je
               del izplačila tega zaslužka v naravi, čeprav je ravno ta zaslužek zelo širok pojem,
               saj se govori tudi in poznamo postranske zaslužke, priložnostne zaslužke in tako
               dalje.</p>
               <p>Prehajam na jedro problema. Urad za statistiko zajema bruto plače, ki vsebujejo -
               priskrbel sem si originalne obrazce, na katerih osnovi urad za statistiko Republike
               Slovenije zajema in prikazuje, ne samo bruto in neto plače, ampak tudi njihovo
               kumulativo in njihovo gibanje Urad za statistiko pošilja obrazce vsak mesec in
               poročevalci morajo te obrazce izpolniti. Plače po tem obrazcu pa so: za poročevalski
               mesec, za delo v polnem delovnem času in v delovnem času, krajšem ali daljšem od
               polnega, nadomestila bruto plač iz sredstev podjetja, družbe oz. organizacije,
               nadomestilo za letni dopust, bolniško odsotnost do 30 dni, zastoje pri delu brez
               krivde zaposlenih, plačane odsotnosti in podobno, zaostala izplačila in nadomestila
               za predhodne mesece, če niso bila izplačana, prejemke za minulo delo, stimulativne
               dodatke, nagrade, premije, bruto plače po periodičnem obračunu in zaključnem računu.
               Ker mi je čas osnovne predstavitve žal potekel, bom pa v preostalih 20 minutah vam
               prikazal, gospod minister, le ali samo 8 načinov, kako se izigravajo bruto plače in
               kako bi jih morali zajemati in predpostavljam, da bomo rade volje sprejeli spremembe
               zakonov ali pa nova določila, ki jih boste predložili, ko boste slišali teh 8
               primerov.</p>
            </sp>
            <sp xml:id="SDZ3-Redna-24-2003-03-27.sp14">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa, predlagatelj. Sledi predstavitev stališč poslanskih skupin. Gospod Peče
               ne želi, gospod Drobnič ga ni. Gospod Ivan Kebrič. Ste na vrsti, lahko bi kar
               nadaljevali za predstavitev stališča poslanske skupine. Izvolite.</p>
            </sp>
            <sp xml:id="SDZ3-Redna-24-2003-03-27.sp15">

               <speaker>IVAN KEBRIČ:</speaker>

               <p>Še kratko o prispevku. Prispevek je denarna vsota ali kakšna stvar, ki se za kaj da.
               V našem primeru pa bomo obravnavali prispevke na plači, ki so zakonsko predpisani v
               stopnjah za različne namene, kot je to za zavod za zdravstveno zavarovanje, za
               pokojninsko, invalidsko zavarovanje intako naprej. Tu bom navedel, kako in zakaj
               včasih ostane zelo malo v stečajni masi, po končanem stečaju, za plače. Morda bo kdo
               oporekal, da to nima zveze s tem problemom plač, kar pa bom sedaj ravno nasprotno
               dokazal, in to z naslednjimi primeri. Gospod minister, kako je mogoče - ali so vam
               poznani naslednji primeri, ko en stečajni upravitelj vodi 36 stečajnih postopkov, 21
               stečajnih upraviteljev je sočasno vodilo 33 procentov ali okoli 3000 stečajev
               istočasno. Zavlačevanje stečajnih postopkov, z ozirom na plačilo stečajnega
               upravitelja, ki seveda ni majhno, požira stečajno maso in zato ostane, ko je stečaj
               končan, zelo malo za bruto plače tistim zaposlenim, ki so zanje v polnem znesku bili
               prikrajšani in dobijo le nekaj. In to je neposredno vezano s plačami, saj iz tega
               doplačila takrat so plačani tako davki kot prispevki, o katerih sem govoril.</p>
               <p>Zakon o delovnih razmerjih zapoveduje, da morajo zaposleni dobiti za svoje delo
               plačilo v denarju - 126. člen veljavnega zakona. To pa se mnogokrat izigrava in se
               tudi del plače izplačuje v naravi na razne načine, kot so na primer boni, brezplačno
               stanovanje, prehrana in razne druge bonitete, ki bi vsi morali iti v bruto plačo.
               Statistični urad zajema bruto plače na osnovi reprezentativnega vzorca, ki znaša
               okoli 23.000 enot opazovanja podjetij. Vsak mesec pošljejo posebne obrazce, mesečno
               poročilo o plačah in zaposlenih osebah v podjetjih, družbah in organizacijah, ki jih
               morajo podjetja na podlagi zakona o državni statistiki, Uradni list št. 45/95 in
               9/2001, v določenem roku vrniti izpolnjene. S tem pa zajamejo, pozor, samo 600.000
               zaposlenih iz statističnega pregleda zavoda za pokojninsko in invalidsko zavarovanje
               pa šteje zavarovancev ob koncu leta 2002 kar 815.240 oseb. Tako dobljeni podatki
               služijo za njihovo mesečno statistično poročilo o gibanju bruto in neto plač, ki jo
               posredujejo do 15. v mesecu. S tem vzorcem niso zajeti samostojni podjetniki in
               ostali samozaposleni, na primer notarji, odvetniki, samostojni svetovalci, arhitekti
               in tako naprej.</p>
               <p>V vzorcu urada za statistiko so zajeti naslednji podatki: bruto izplačana plača,
               neto izplačana plača, nadure, bruto izplačana 13. plača in tudi eventualna 14.,
               število zaposlenih oseb, ki prejemajo plačilo in plačilo za nadure, število vseh
               plačanih ur ter nadur, število vseh zaposlenih. Po novem je urad za statistiko s 1.
               januarjem letos začel opravljati dvojni izračun. V prvega so vključene povprečne
               plače Republike Slovenije kot doslej, torej brez malih podjetnikov, v drugega pa so
               vključeni indeksi povprečnih plač v zasebnih podjetjih z enim ali dvema zaposlenima
               osebama pri samozaposlenih subjektih. Tu moram poudariti, da skorja v vseh državah EU
               ne zajemajo takih podjetij v statistiko gibanja plač. Nekatere države celo do 5 ne,
               nekatere do 10 in Anglija celo do 11. Edino Portugalska in Holandija zajemata vsa
               podjetja. Zakaj to govorim?</p>
               <p>Vključitev teh malih podjetij v skupno evidenco gibanja plač bi pomenilo kar,
               izračunano okroglo, 5% padec povprečja bruto plač. To nikakor ne more biti
               sprejemljivo in si vas dovolim že sedaj, spoštovani gospod minister, opozoriti, da ne
               razmišljajte v tej smeri. Navedel bom 8 načinov, kako je možno in kako se je moč
               izogniti davku na plače, istočasno pa tudi prispevkom, ker vse bi drugače moralo
               predstavljati bruto plač. Zaradi tega izkazana bruto plača iz poročila urada za
               statistiko ni pravi izraz ali prava številka te bruto plače, ki je v Sloveniji
               povprečje.</p>
               <p>Prvič, plačilo z boni. Obelodanjam tisto plačilo v bonih, ki bi moralo biti po vseh
               predpisih del bruto plače, ne mislim, pa na tiste bone, ki so plačilo v naravi,
               bodisi za malico in podobno. Določeno podjetja, ki se iz takšnih in drugačnih
               razlogov izognejo plačilu davka in prispevkov na ta način, enostavno izplačujejo del
               plače v gotovini, del plače v bonih. Resnici na ljubo so nekatera slabo stoječa
               podjetja k temu pod narekovajem <q>"celo prisiljena"</q>, saj bi drugače imela velike težave
               ali pa bi celo morala iti v stečaj, in se tako rešujejo najhujšega. Izplačilo v bonih
               je pa seveda, v škodo zaposlenih in vseh tistih državljanov institucionalnega
               sektorja, pa seveda tudi upokojencev, ki so vezani na gibanje, to je rast bruto plač,
               ki je osnovna za določeno usklajevanje in zviševanje teh pokojnin, socialnih dajatev
               in tako naprej.</p>
               <p>Če bi v določenih primerih preprečili izplačilo v bonih, bi seveda bruto plača
               porasla, zaposlenim pa bi to vsekakor koristilo, ko jim bi bila bruto plača osnovna,
               na primer, za čas dopusta, bolniške, nenazadnje pa tudi za pokojninsko osnovo, kjer
               jim bone ne štejejo v bruto plače in tako ni prave slike o višini bruto plač.</p>
               <p>Božičnice. Božičnice niso del bruto plače, saj od njih ni bil plačan niti davek niti
               prispevki in tako ne štejejo v znesek bruto plače ter jih urad za statistiko
               Republike Slovenije ne zajema v svojih podatkih o gibanju plač, niti kot bruto niti
               kot neto. Sicer je pa res, da urad za statistiko razpolaga s temi podatki, saj jih
               posebej zajema v drugih statističnih podatkih in raziskavah pod rubriko <q>"stroški
               dela"</q>.</p>
               <p>Tretjič. Vplačila v drugi steber, dodatno pokojninsko zavarovanje. Poseben problem,
               ki znižuje bruto plače, so vplačila v drugi steber, to je dodatno prostovoljno
               pokojninsko zavarovanje, saj se ta vplačila tako delodajalca kot delojemalca za
               njegov prispevek ne štejejo v bruto plačo. Žal mi čas ne dopušča, da bi to zadevo
               obširneje obrazložil, je pa izredno zanimiva tudi za zaposlene, saj je vprašanje,
               koliko jim bo to dejansko prineslo po tolikih letih vplačil za dodatno zavarovanje
               glede na znesek, ki bo z ozirom na izračun pokojninske osnove za te dodatke vsekakor
               nižji, ker niso upoštevani. To pa predstavlja po nekaterih izračunih nič več in nič
               manj kot 2%. Sedaj bi se bruto plače, če bi se to prištevalo na ta ali drug način,
               zvišale, v perspektivi bo pa to še več, saj je trenutno v dodatnem pokojninskem
               zavarovanju šele nekaj izpod 200.000 zavarovancev, na drugi strani pa se računa, da
               bi bilo vse to rentabilno za drugi steber, če bi bilo za dodatno pokojninsko in
               invalidsko zavarovanje udeležencev oziroma plačnikov vsaj okoli 400.000, to je
               polovica aktivnih oziroma zaposlenih. Vplačila v drugi steber, ponovno poudarjam, so
               za usklajevanje vseh socialnih in tudi pokojnin izredno pomembna.</p>
               <p>Avtorski honorarji. Gospe in gospodje, tisti, ki boste poslušali, boste slišali, kaj
               se s temi vse dogaja. Le-ti predstavljajo poseben način, kako se lahko nadomesti
               čisto legalno del bruto plače. Določena dela v podjetjih, pa tudi v ustanovah naj bi
               zaposleni opravljali drugače v nadurah, pa se podjetje tako izogne plačilu davka in
               prispevkov in se enostavno sklepajo avtorske pogodbe, ki so minimalno obdavčene in
               tako ne gredo v bruto plačo - oziroma se enostavno raje sklene, kot sem dejal,
               avtorska pogodba in ta pogodba prinaša izvrševalcu velike ugodnosti, korist pa, kot
               sem dejal, tudi podjetju.</p>
               <p>Podjemne pogodbe. Prejšnji zakon o delovnih razmerjih je poznal pogodbo za dodatno
               delo, sedaj veljavni zakon tega ne pozna več, pač pa pozna podjemne pogodbe, ki
               pomenijo, da se določeno delo izvrši po tej pogodbi, bodisi za fizično ali umsko delo
               oziroma storitev in pri teh prav tako ne moremo govoriti o bruto plačah, ampak je
               način, kako se bruto plače oziroma plače izigravajo. Samostojni podjetniki - ker
               govorimo o plačah, ne govorimo samo o tem, ampak bistveno je naslednje: teh je po
               določenih podatkih kar prek 20 tisoč, ki zaposlujejo od enega do dveh zaposlenih,
               obračunavajo jim minimalne plače, dodatno pa jih plačujejo kar v gotovini - kot temu
               pravimo, pod mizo ali pod roko - ali pa na druge razne načine, bodisi na račun
               dnevnic, kilometrine, reprezentančnih stroškov, razne naročilnice ali pa računi do 20
               tisoč, ki ga izstavijo in lahko dvignejo iz blagajne gotovino. Seveda je skupni
               znesek za takega zaposlenega trenutno navidezno morda celo ugodnejši, kaj pa bo s
               takim v času dopusta, bolniške ali ob upokojitvi, na to pa še, žal, mladi ne mislijo.</p>
               <p>Kako je možno ustvariti gotovino, vam je, gospod, minister v veliki meri prav gotovo
               poznano. Da obstojajo posebne blagajne, ki ti izdajo sicer račun, takšen, kakršen bi
               moral biti, na znotraj v računalniku pa izkažejo čisto druge zneske in zvečer, ko
               podjetnik dela obračun, ima znatno nižji znesek registriran, kot pa je bil dejansko
               vnovčen oziroma kasiran, po domače. Kaj to pomeni? To pomeni ustvarjanje tiste
               gotovine, ki potem služi za plačilo, kot sem dejal, pod roko. Bistveno pritem je še
               naslednje: kako se na raznih veselicah pa tudi drugih prireditvah obračunava, recimo,
               nižje število vstopnic, ostali denar do tistega na račun kavcije pa se koristi za
               plačilo tistim, ki pač na takih prireditvah opravljajo določena dela, kot so
               redarstvo ali tudi posluževanje gostom. Prav gotovo vam je gospod minister poznano,
               vendar davčna uprava nima dovolj inšpektorjev, nima dovolj svojih usposobljenih
               ljudi, da bi lahko vse to ustrezno kontrolirala in seveda tudi na licu mesta
               sankcionirala. Kako je možno, gospod minister, da imajo samostojni podjetniki več 100
               milijonski promet, pa tudi milijardo, ob tem pa nimajo niti enega redno zaposlenega?
               Vprašajmo se, na kakšen način delajo. Povedal pa sem, da so tu avtorski honorarji, da
               so tu druge pogodbe in da so tu razni načini, kako se temu vsemu izogniti, in da ga
               pač plača, kot se po domače temu reče - s kešem. Tudi nenazadnje, gospod minister,
               svobodni umetniki in drugi samostojni poklici, notarji , advokati, razni svetovalci
               in tako naprej. Le-ti služijo kar lepe denarce, plače pa si obračunavajo minimalne in
               s tem se izognejo plačilu pravšnjih prispevkov in davkov na plače. Zakaj govorim o
               pravšnjih prispevkih? Ali ne bi bilo možno sprejeti zakonsko določilo, da bi si
               morali takšni izplačevati tudi temu primerno bruto plačo, in sicer na osnovi
               ustvarjenega dohodka oziroma prijavljene dohodnine. Tu se izigrava sistem, saj bodo
               zadnjih 18 let, če se jim bo to ljubilo ali izplačalo, si obračunavali višje plače in
               zaslužili višjo pokojninsko osnovo.Vendar, tudi mnogi drugi bi imeli in morali
               plačevati tisto, kar se drugače za davke posebej izkazuje in davčna uprava na osnovi
               preteklega prometa, preteklega leta predpisuje določeno davčno stopnjo, vendar bi,
               kot sem dejal, morali razmisliti, da bi take prisilili tudi k temu, da bi si
               izplačevali bruto plače in od teh bi država dobila davek in seveda oba zavoda tudi
               ustrezne prispevke.</p>
               <p>Nenazadnje bom povedal še kaj o študentskih servisih. Pa naj načelno povem, da ne
               bom napak razumljen ali da mi bo kdo kaj podtaknil. Nimam nič proti delu prek
               študentskih servisov, ker so vključeni tudi že dijaki, ki so dopolnili 15 let. Sedaj
               sem prebral v časopisu, da se je minister za delo, družino in socialne zadeve
               dogovarjal in upamo, dogovoril za določene načine, da ne bo več toliko možnih
               manipulacij in izigravanj na ta ali drugi način.</p>
               <p>Ker bom imel še na to nekaj minut časa, bom tu navedel, ker mi čas poteka, samo to,
               da študentski servisi opravijo promet 35 milijard. Če bi to delili z urami, ko je
               povprečna vrednost ure, recimo, 800 tolarjev, znaša to kar 43.000 ur. Koliko bi bilo
               možno drugih ljudi, če bi samo za 25% znižali tista dela, ki se opravljajo, ko se
               izigravajo, da gre nekdo na porodniški dopust, pa se najame namesto za določen čas
               enega leta ali kolikor pač porodniški dopust za to osebo traja, se izigrava z
               nadomestilom, kot je študentski servis, kar bom pa v nadaljevanju še posebej
               obrazložil. Zaenkrat lepa hvala.</p>
            </sp>
            <sp xml:id="SDZ3-Redna-24-2003-03-27.sp16">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Stranke mladih Slovenije bo predstavil gospod
               Igor Štemberger. Izvolite.</p>
            </sp>
            <sp xml:id="SDZ3-Redna-24-2003-03-27.sp17">

               <speaker>IGOR ŠTEMBERGER:</speaker>

               <p>Hvala za besedo. Z razvojem podjetništva v Sloveniji je prišlo ne samo do premikov
               na boljše v smislu liberalizacije trga, ampak tudi do raznih finančnih malverzacij,
               tako novonastalih malih podjetij, samo z nekaj zaposlenimi, kot tudi velikih, že
               obstoječih podjetij z velikim številom zaposlenih. Zmanjšanje stroškov delovne sile,
               ki je eden od najpomembnejših stroškov, še posebej v delovno intenzivnih panogah, je
               postal pogojza preživetje podjetij. Iskanje drugačnih zakonskih rešitev v izogib
               večjim davčnim obremenitvam podjetij je postalo že skoraj nuja. Zaposlovanje delavcev
               za določen čas prek raznih pogodb o delu, izplačevanje plač prek potnih stroškov,
               denar na roko in ostale finančne malverzacije so postale tako dobro znane vsem
               podjetnikom, da je redna zaposlitev in redno izplačevanje plač že skoraj izjema.</p>
               <p>Država s spreminjanjem zakonodaje poskuša vedno znova prepovedati in preprečiti taka
               ravnanja delodajalcev. Eden takih zakonov je tudi nov zakon o delovnih razmerjih.
               Pripravlja se tudi sprememba davčne zakonodaje. Kot je že na prejšnji seji omenil
               minister, je v pripravi tudi nov zakon o dohodnini. Po drugi strani pa država nalaga
               delodajalcem izplačilo davkov, kot je na primer davek na izplačane plače, ki ga ne
               poznajo v nobeni evropski državi in le povečuje stroške delovne sile.</p>
               <p>Gospod Kebrič je v svojem vprašanju posebej izpostavil izplačevanje plač delavcem v
               obliki bonov, ki jih zaposleni lahko uporabijo za nakup osnovnih potrebščin. Le-ti
               seveda niso zajeti v statistično obračunavanje plač, so pa v dohodnino. Ne vem, kako
               bo nov zakon o dohodnini to nepravilnost spremenil, vsaj sam sem ministrov odgovor na
               prejšnji seji tako razumel. Zavedati pa se moramo, da bo vsako spreminjanje
               zakonodaje prisililo podjetja v iskanje novih in novih načinov, da se izognejo
               dodatnim davčnim obremenitvam in povečanju stroškov, kar pa se na žalost vedno konča
               na škodo delavcev, tudi pri plačevanju prispevkov in dajatev za pokojninsko
               zavarovanje.</p>
               <p>V Stranki mladih že od začetka opozarjamo na velike pomanjkljivosti pokojninske
               reforme. Zaradi nedodelanega pokojninskega sistema, ki omogoča velikemu številu
               podjetnikov prikazovanje manjše uradne plače, kot so njihovi dejanski prejemki, in s
               tem manjše pokojninske dajatve, škodijo predvsem delavcem, država pa je pasivna. Pred
               dnevi smo v časopisih lahko prebrali zanimiv članek o dohodkih prebivalcev ene od
               menda najbolj revnih občin, po uradnih podatkih, v resničnem življenju pa je videti
               vse kaj drugega kot revščino. Vendar kljub temu nihče ne reagira. Takšnih primerov je
               še več.</p>
               <p>Rešitev za te nepravilnosti je po našem mnenju sprememba zakonodaje in nato dosledno
               izvrševanje predpisov in pregon ter kaznovanje kršiteljev. To pa je naloga vlade.
               Vladi je bilo tudi namenjeno to poslansko vprašanje, in verjetno ne brez razloga.
               Hvala.</p>
            </sp>
            <sp xml:id="SDZ3-Redna-24-2003-03-27.sp18">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Združene liste socialnih demokratov bo
               predstavil gospod Bojan Kontič. Izvolite.</p>
            </sp>
            <sp xml:id="SDZ3-Redna-24-2003-03-27.sp19">

               <speaker>BOJAN KONTIČ:</speaker>

               <p>Hvala lepa, gospa podpredsednica. Spoštovani gospod minister! V poslanski skupini
               Združene liste socialnih demokratov ocenjujemo, da je odgovor na vprašanje, kako urad
               za statistiko Republike Slovenije zajema plače oziroma izplačila in kako ugotavlja
               povprečno bruto in neto plačo, od katerih je odvisna tudi valorizacija pokojnin, zelo
               pomemben. To vprašanje se izpostavlja v zadnjem času še pogosteje, ker ni bilo, do
               sklepa pred dnevi, povečanja pokojnin več kot leto dni. Nič čudnega torej, da
               upokojenci opozarjajo, da plače rastejo in če plače rastejo, bi morale naraščati tudi
               pokojnine, pa se to ne dogaja oziroma se ni dogajalo.</p>
               <p>Minister Mramor je v odgovoru kolegu Kebriču podal kar nekaj pojasnil, kako urad za
               statistiko Republike Slovenije zajema podatke o plačah. Opozoril je, da metodologija
               statističnega spremljanja plač omogoča zajemanje plač v podjetjih, družbah in
               organizacijah, razen zasebnih podjetjih z enim ali dvema zaposlenima, pa tudi ta
               podjetja je urad za statistiko začel zajemati z novembrom leta 2002.</p>
               <p>V podatek o plačah so zajeti vsi izplačani prejemki zaposlenih oseb v polnem
               delovnem času, delovnem času, krajšem ali daljšem od polnega, nadomestila za letni
               dopust, plačani dopusti, nadomestila za državne praznike, bolniške odsotnosti do 30
               dni, nadomestila za strokovno izobraževanje, zastoje pri delu brez krivde zaposlenih
               in druge oblike plačanih odsotnosti, prejemki za minulo delo, dodatki, nagrade,
               premije ter prejemki po periodičnem obračunu in zaključnem računu. Vse to se sešteva
               v izračun povprečne plače oziroma vse to zajema statistika o povprečni plači. V to
               maso pa niso všteta povračila materialnih stroškov, nadomestila za prevoz in
               prehrano, dnevnice, kilometrine, pa tudi regres za letni dopust do 70% povprečne
               plače. Statistika pa še ločeno spremlja tudi izplačilo trinajstih plač ali božičnic,
               ki se uveljavljajo v zadnjih letih, vendar nam tudi zadnji statistični podatki
               kažejo, da prejema božično plačo oziroma trinajsto plačo v povprečju še vedno manj
               kot 10%zaposlenih v Sloveniji, pa tudi zneski samih izplačil, ki so v povprečju nekaj
               prek 11.000 tolarjev na zaposlenega, ne morejo bistveno vplivati na višino povprečne
               plače. Kaj je torej narobe med občutkom, da aktivna populacija vedno več zasluži, kar
               se vidi tudi pri trošenju, statistični podatki o povprečni plači pa ne kažejo dovolj
               velikega porasta, da bi se povečale tudi pokojnine. Urad za statistiko po
               metodologiji pri zajemanju plač upošteva vse razpoložljive podatke in dohodke, pri
               upokojencih pa vendar obstaja občutek, da statistika pomeni mešanico številnih
               podatkov, iz katerih lahko zainteresirani izbere njemu primerne za dnevno uporabo.
               Država naj bi torej pri izračunavanju valorizacije pokojnin izbirala take podatke, ki
               povzročajo zaostajanje pokojnin za plačami.</p>
               <p>V Združeni listi socialnih demokratov tega mnenja ne delimo, vendar menimo, da je
               poleg vprašanja samega statističnega zajemanja podatkov o plačah oziroma ostalih
               prihodkih aktivne populacije, iz katerih naj bi se zbirali prispevki za pokojninsko
               blagajno, v zadnjem času tudi izjemno pomembno vprašanje odnosa zaposlenih in
               delodajalcev do plačevanja prispevkov za pokojninsko in invalidsko zavarovanje.
               Opažamo namreč, na kar je opozoril tudi finančni minister v svojem odgovoru, da se
               zavezanci za plačilo prispevkov oziroma davkov vedno v večji meri selijo iz davčno
               bolj obremenjenih kategorij dohodkov v davčno manj obremenjene kategorije dohodkov.
               Pri tem je posebej zaskrbljujoč vedno bolj vsakdanji odklonilni odnos do
               pokojninskega zavarovanja v prvem pokojninskem stebru, ki je grajen na
               medgeneracijski solidarnosti. Nedvoumno se spreminja odnos mladih do redne zaposlitve
               in do prejemkov, od katerih se plačujejo prispevki za pokojninsko-invalidsko
               zavarovanje, saj si mladi, še posebno bolje izobraženi, velikokrat ne belijo glave s
               svojo pokojnino, ampak so predvsem zainteresirani za čim večje dohodke danes in to
               dohodke, od katerih se plačuje kar najmanj dajatev. Zato niso redki primeri, da mladi
               po končanem šolanju delajo še vedno prek študentskega servisa ali pa mimo redne
               zaposlitve, pri kateri jim delodajalci obračunavajo minimalne plače, dejansko pa
               izplačujejo višje dohodke kar v gotovini in mimo obračunanih davkov in prispevkov.
               Res je, da v takem primeru zaposleni izgublja tudi možnostprimerno visoke pokojnine
               za svojo starost, a očitno to pri mlajših generacijah ni več prioritetni interes.
               Nadaljevanje takega trenda bo v prihodnosti povzročilo še večje probleme v javnih
               financah, saj bo treba manjkajoča sredstva v pokojninski blagajninadomeščati iz
               proračuna, kar pa ob zmanjševanju števila plačnikov prispevkov za invalidsko in
               pokojninsko zavarovanje in naraščanju števila upokojencev lahko pomeni izjemno visok
               delež proračuna v te namene. Vsekakor bo treba ta položaj, ki nastopa v spremembi
               odnosa do pokojninskega in invalidskega zavarovanja pri mlajših generacijah in še
               posebej pri tistem sloju zaposlenih, ki imajo velike kapitalske in druge dohodke in
               jim niso toliko pomembni vidiki solidarnosti pri redni pokojnini, ker imajo
               zagotovljeno socialno varnost za starost v svojem obilnem premoženju, temeljito
               preučiti in pripraviti ustrezne strokovne in politične odgovore na ta zahtevna
               vprašanja. Če ne bomo uspeli zaustaviti teh trendov obnašanja, bo ogrožena socialna
               povezanost družbe v prihodnjih desetletjih, ko kapitalsko-pokojninsko zavarovanje
               drugega in tretjega stebra še ne bosta nudila zadostne socialne varnosti številnim
               novim upokojencem po sedanjem zaklonu o pokojninskem in invalidskem zavarovanju.</p>
               <p>V Združeni listi socialnih demokratov torej podpiramo vse razprave, ki dodatno
               pojasnjujejo zajemanje statističnih podatkov o povprečnih plačah, na katere se vežejo
               tudi povprečne pokojnine, ob tem pa menimo, da bo treba proučiti tudi družbena
               gibanja, ki jih zasledujemo v odnosu do plačevanja davčnih obremenitev zaposlenih in
               drugih zavezancev. Zastavljena vprašanja, ki jih poslanke in poslanci postavljamo,
               terjajo odgovore in v poslanski skupini Združene liste socialnih demokratov jih
               seveda pričakujemo.</p>
            </sp>
            <sp xml:id="SDZ3-Redna-24-2003-03-27.sp20">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In še stališče poslanske skupine Slovenske ljudske stranke, ki ga bo
               predstavil gospod Stanislav Brenčič. Izvolite.</p>
            </sp>
            <sp xml:id="SDZ3-Redna-24-2003-03-27.sp21">

               <speaker>STANISLAV BRENČIČ:</speaker>

               <p>Hvala lepa za besedo, gospa podpredsednica. V poslanski skupini Slovenske ljudske
               stranke je bil odgovor gospoda ministra na zastavljeno poslansko vprašanje razumljen
               kot povsem zadosten, povsem takšen, kot je lahko. Ta razprava je nastala logično;
               kdorkoli pač spremlja prizadevanja ali velike apetite in tudi pričakovanja
               upokojencev, da je treba z utečenim sistemom usklajevanja, kar je bila indeksacija na
               vsak rok, ki je bil predviden z zakonom, z usklajevanjem tudi nadaljevati. Z zakonom
               smo se odločili, metodologijo vzpostavili, in ni mogoče, da bi pokojnine rasle
               hitreje kot plače. Bog ne daj, da bise to zgodilo! Že zdajšnji pritisk potrebnega
               denarja iz državnega proračuna za zagotavljanje vzpostavljenega obsega pravic je
               takšen, da ga naša nacionalna ekonomija praviloma ne zmore, zmoremo ga na račun
               drugih zadev. Zato mislim, da je povsem primerno bilo opravljeno usklajevanje
               pokojnin s plačami v nekaj zadnjih obdobjih, ko se pokojnine niso povišale, ker za to
               ni bilo vzpostavljenega pogoja, povsem primerno in normalno, povsem.</p>
               <p>Sam podpiram namen predlagatelja te razprave, da se ugotovi, navsezadnje, ali je
               zajemanje statističnih podatkov dejansko glede na pričakovane podatke, ki vplivajo na
               rast plač, in mislim, da to mora biti, saj ne more drugače biti. Če temu ni tako, je
               na potezi tisti organ, ki mora pri tem napraviti red.</p>
               <p>Drugače bi pa povedal naslednje. V celi vrsti delovno intenzivnih panog je v zadnjih
               letih rast plač nikakršna. Rast pokojnin je v skladu s povprečjem pokojnin in krepko
               zaostajajo plače na nekem poklicnem delovnem mestu, plače sedanjega aktivno
               zaposlenega za pokojnino tistega, ki je včeraj s tega delovnega mesta stopil v
               pokojnino. To je edinstven primer skoraj v svetu. Zato je treba na tem področju in
               vprašanju stanja v pokojninskem sistemu še vedno kaj doreči. Pa nočem reči, da so
               pokojnine prenizke, ampak sistem kot tak je krut do aktivno zaposlenega, ki mora od
               svoje manjše plače, kot je pokojnina tistega, ki ga je nadomestil tam, plačevati
               krepak del plače v skupni fond.</p>
               <p>Zato neprizadeto gledamo v poslanski skupini na to, da se po pričakovanjih
               upokojencev pokojnine niso trikrat uskladile - ko je nastal pogoj, so se uskladile,
               in nič drugače ne more biti tudi naprej. Zelo slabo za to družbo bi bilo, če bi se
               zgodilo, da bi pokojnine kjerkoli rasle hitreje od plač. In tudi zajemanja pogojev
               osnove za pokojnine v izračunu razmerij glede na plače v povprečju za današnji čas ni
               fer. Povprečje plač krepko dviguje vedno, bolj pestra poklicana struktura
               visokoizobraženega zaposlitvenega kadra, ki vplivajo krepko na povprečje, medtem ko
               je ves srednji kader in pa predvsem proizvodni delavci v mnogo, kot sem povedal,
               panogah krepko na stanju - ko že drugo, tretje leto niti regresa ne prejemajo. Nikdar
               se še ni zgodilo, da kdo od upokojencev regresa ne bi dobil. Tako mi je ta razprava,
               vsaj osebno meni, pa tudi večini v poslanski skupini nekako povsem nepotrebna, povsem
               nepotrebna. Zato, ker so pričakovanja in apetiti v tem primeru upokojencev bili
               preveliki. To sem tudi številnim povedal, ki so se name obračali. Mi smo se odločili
               za metodologijo in ta metodologija je bila izvedena skladno s predpisom. Hvala.</p>
            </sp>
            <sp xml:id="SDZ3-Redna-24-2003-03-27.sp22">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo stališča poslanskih skupin. Temu sledi razprava poslank in
               poslancev po vrstnem redu, kot so se priglasili - gospod Drobnič, ki ga ni, gospod
               Kebrič, vam je žal zmanjkalo časa, ki ste ga preglasili, vendar bom na koncu razprave
               očitno ugotovila, da bo še ostal na razpolago čas, pa mislim, da boste takrat še
               lahko povedali to, kar želite. Gospod Miran Potrč? Ne želite. Gospod Moge?
               Izvolite.</p>
            </sp>
            <sp xml:id="SDZ3-Redna-24-2003-03-27.sp23">

               <speaker>RUDOLF MOGE:</speaker>

               <p>Hvala lepa. Vesel sem, da je do te razprave prišlo, predvsem zaradi tega, če nekoliko
               parafriziram, včasih si bil sumljiv, če si kaj imel, v današnjih časih so se časi
               spremenili, si pa sumljiv, če nič nimaš. In v tem smislu bo tudi dopolnitev tega, kar
               je kolega Kebrič načel, v mojem govoru.</p>
               <p>Razprave o plačah, obdavčenih in neobdavčenih zaslužkih potrebujejo poleg
               statističnega poglobljenega obravnavanja samih plač, ki jih je minister zadnjič že
               predstavil, tudi možnost povezanega spremljanja in drugih prihodkov ali celote
               premoženja slovenskih gospodinjstev. V to pa spada vrednosti premičnih in nepremičnih
               ter finančnih premoženj gospodinjstev. Problematiko spremljanja je na svoji zadnjih
               seji marca 2003 obravnaval tudi statistični svet Republike Slovenije - iz parlamenta
               ste tja izvolili kolegico Veliščkovo in mene. Svet se je seznanil s celotno
               problematiko na tem področju, vključno s potekom projekta, ki ga financira svetovna
               banka in katerega naloga je vzpostavitev predvsem ustreznega evidenčnega okolja, ki
               je predpogoj za kakovostne statistike. Predvsem so nekatere naloge, kot na primer
               masovno vrednotenje nepremičnin, odmikajo v leto 2005. Statistični svet je ocenil, da
               bo po podatkih, vsaj na ravni ocen, treba še pred tem letom in bo zato predlagal
               vladi Republike Slovenije, da v okviru posebne medresorske skupine pospeši delo na
               pripravi ustreznih podatkov za potrebe razprav v EU in tudi predvsem za podporo
               politikam doma. Statistični svet zato priporoča, da se statistični urad aktivno
               vključi v to delo, in da je tudi ta razprava ena izmed teh aktivnosti.</p>
               <p>Zakaj omenjam premoženja in njihovo vrednotenje? Ko razpravljamo o plačah in drugih
               prihodkih, moram upoštevati, da posamezniki in gospodinjstva nimajo samo merljivih
               ali ocenjenih denarnih prihodkov, temveč še finančna in druga premična in nepremična
               premoženja. Opozoriti predvsem velja na tri sklope.</p>
               <p>Prvi sklop gospodinjske kapitalske naložbe, kot so delnice, obveznice, finančna
               premoženja v bankah in zavarovalnicah in še kje, vključno s krediti, ki so jih
               gospodinjstva dala ali jih odplačujejo.</p>
               <p>Drugič: lastnine in vrednost njihovega skupnega premičnega premoženja, kot so
               avtomobili, umetniške slike, umetnine, druge zbirke in podobno. In tretjič: lastnine
               in uporaba nepremičnin, kot so stanovanja, zemljišča in podobno. Pri tem se poleg
               tržnih vrednosti nepremičnin <stage>(najpomembnejša so stanovanja in stanovanjske stavbe)</stage>
               pomembni še statistični indeksi prometne ali tržne vrednosti nepremičnin, ki naj bi
               bili zaradi značaja in uporabe tudi časovno urejeni na četrtletja in ustrezno
               teritorializirani, glede na regije in glede na mesta. Naloga je pomembna zaradi
               potrebe socialne pravičnosti ob napovedanih davkih na nepremičnine v letu 2005. Po že
               omenjeni razpravi na statističnem svetu Republike Slovenije se bodo zadeve verjetno
               študijsko premaknile, vendar je dobro določiti tudi ustrezne politike v vladi in med
               ministri in pa koordinirati delo na reformi celotne davčne zakonodaje. Mislim, da je
               statistika tisti temeljni kamen, ki je osnova za reformo davčne zakonodaje in
               predpogoj za to, da se nekako taka davčna zakonodaja uredi tako, da bo tudi pregledna
               oziroma da bo viden njen cilj na koncu.</p>
               <p>Priporočila OECD in Organizacije združenih narodov so znana. Davčno obveznost, ki
               temelji na prometni vrednosti na nepremičnino, je treba uporabiti kot podlago za
               možne odškodnine; za avtoceste pa vseeno kupujemo po dnevnih ali izsiljenih cenah.
               Imamo torej več vrednosti nepremičnin, dejansko, davčno, zemljiškoknjižno,
               katastrsko, kvalitativno in tako naprej, samo prometne ali tržne vrednosti še
               nimamo.</p>
               <p>Zaradi tega, spoštovane gospe in gospodje, je razprava, ki jo je sprožil kolega
               Kebrič, dobra v toliko, da ko smo obravnavali politiko spremljanja plač na
               statističnem svetu Republike Slovenije, smo ugotovili naslednje: če bi upoštevali v
               tej statistiki še plače tistih, ki imajo enega ali dva zaposlena, bi se zgodilo to,
               da bi se povprečna raven plač znižala, kar pomeni, da je politika tistih, ki imajo
               enega ali pa dva zaposlena, taka, <q>"daj državi čim manj, tem bolje nam bo šlo"</q>.</p>
               <p>V tem smislu, spoštovane kolegice in kolegi, če bo v državnem zboru potreba po tem
               oziroma če boste hoteli, smo pripravljeni v statističnem svetu, da po potrebi
               predstavimo metodološke rešitve tudi v državnem zboru in da enkrat o državni
               statistiki kot posebni točki spregovorimo širše. Sama obravnava, kar je sprožil
               kolega Kebrič, nam pa ne daje dovolj možnosti, da bi imeli o tem celovit pogled,
               sprožil je samo nek drobec. Hvala lepa.</p>
            </sp>
            <sp xml:id="SDZ3-Redna-24-2003-03-27.sp24">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Rokavec, želite še enkrat besedo? Pardon, se opravičujem, gospoda
               Rokavca ni med nami, prav tako ni gospoda Bajuka, gospoda Pohorca, gospoda Podobnika.
               Gospod Sok, gospod Lenko - žal, se boste javili potem, poslanska skupina je že
               prekoračila prijavljeni čas.</p>
               <p>Sprašujem gospoda ministra, ali želi besedo? Izvolite, gospod minister.</p>
            </sp>
            <sp xml:id="SDZ3-Redna-24-2003-03-27.sp25">

               <speaker>DR. DUŠAN MRAMOR:</speaker>

               <p>Hvala lepa. Zadnjič sem poskušal biti čimbolj natančen v tem odgovoru, vendar bi še
               enkrat želel poudariti. Vse odločitve, predpisi, zakoni imajo finančne posledice.
               Kljub temu pa finančno ministrstvo nima pristojnosti na vseh področjih. Tako bi vas
               še enkrat prosil, kadar imate kakšne teme, kot so plače, to ni pristojnost
               ministrstva za finance. To je pristojnost ministrstva za delo, družino in socialne
               zadeve in ministrstva za notranje zadeve, kar se tiče plač v javnem sektorju. Tudi
               urad za statistiko ni v sestavi ministrstva za finance in ravno tako velja za
               stečajni postopek, o katerem ste povedali svoje pridržke. To je v okviru zakona, ki
               je v pristojnosti ministrstva za pravosodje.</p>
               <p>Na ta področja se jaz ne bi želel spuščati, ker niso v moji pristojnosti. Zadnjič
               sem pač želel odgovoriti, da bi bil odgovor čimbolj celovit.</p>
               <p>Področje ministrstva za finance pa so davki in delni prispevki, se popolnoma
               strinjam. V povezavi s tem zajemanjem davkov in prispevkov sem zadnjič poskušal dati
               odgovor, kaj vse je zajeto in mogoče še enkrat samo ponovim.</p>
               <p>Tisto, kar je, čeprav bi moralo biti določeno v drugih zakoni, pa so zaradi razmerij,
               ki so takrat bila, dali v zakon o prispevkih za socialno varnost, ki je v
               pristojnosti ministrstva za finance, je tudi ta odstavek v 3. členu, ki se glasi: <q>"Ne
               glede na prvi in drugi odstavek tega člena in ne glede na to, če je z zakonom
               določeno, plačujejo..."</q> - in tukaj je pomembno - <q>"zavezanci prispevke za socialno
               varnosti tudi od vseh drugih prejemkov iz delovnega razmerja, vključno s
               stimulacijami in bonitetami ter povračili stroškov v zvezi z delom, izplačanem v
               denarju, v bonih ali v naravi, razen"</q><gap n="..."/> potem so pa našteli tisti, ki so izključeni,
               to so odpravnine, izplačane zaradi prenehanja delovnega razmerja, iz operativnih
               razlogov in seveda tisto, kar je bilo danes tudi že rečeno.</p>
               <p>Kaj je poskušalo ministrstvo za finance narediti pred menoj, ko ste ta zakon v
               parlamentu tudi sprejemali, da se vključi čimbolj celovito v plačevanje prispevkov
               vse tisto, kar iz delovnega razmerja sledi.</p>
               <p>Glede ostalih elementov, ki ste jih našteli, glede avtorskih honorarjev, pogodb o
               delu. Na to se je nanašalo tudi tisto, kar sem zadnjič dejal, da opažamo, da se
               poskušajo seliti, kar je tudi predstavnik mladih dejal, da se poskušajo seliti
               davkoplačevalci v tiste oblike, kjer so davki čim manjši.</p>
               <p>Glede tega bi samo, povedal, da pripravljamo novo zakonodajo, ki bo celovita in bo
               poskušala v bistvu ta tok zajeti. Vendar vas pa vseeno opozarjam, tega je relativno
               malo - avtorskih honorarjev 2.2%, pogodbenega dela pa 1.4%, skupnih prihodkov od dela
               in avtorskih honorarjev in pogodbe o delu, tudi ostale bonitete so, samo boni so samo
               0.03% vsega, kar je v naravi itd.,</p>
               <p>Imam premalo časa, da bi vse pojasnil, vendar mi bomo poskušali to s spremembo davčne
               zakonodaje zajeti. Hvala lepa.</p>
            </sp>
            <sp xml:id="SDZ3-Redna-24-2003-03-27.sp26">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa, gospod Kebrič kot predlagatelj imate o tem delu še 5 minut na razpolago,
               potem pa bomo zaključila razpravo in povprašala, kdo bi o nadaljevanju še želel.</p>
            </sp>
            <sp xml:id="SDZ3-Redna-24-2003-03-27.sp27">

               <speaker>IVAN KEBRIČ:</speaker>

               <p>Hvala za besedo. Gospod minister, strinjam se delno z vami. Drugi del pa je pomemben,
               če ste me poslušali, saj se zavedam da ni možna razprava z izjavami ali nastopom
               poslanske skupine. Vendar ta današnja razprava ni stvar pokojnin. Ta današnja
               razprava je stvar plač in to plač zaposlenih. Pokojnina ni plača, da si razčistimo
               pojme.</p>
               <p>Z vami se pa v nečem ne strinjam in poudarjam, zakaj smo sprožili to vprašanje ravno
               za vas. Ravno za vas iz tistih razlogov treh primerov, ki ste jih navedli, da
               govorimo o tem, ne kaj je zajeto v tem, kar smo izvajali, ampak kaj bi moralo biti
               zajeto, pa ni zajeto. In ker davčna uprava tudi spada v vaše področje, zato so mnoge
               poante iztega mojega izvajanja ravno za ta primer o gibanju plač. Z ozirom na mnenja,
               kakršna so bila izražena, in nihče od razpravljalcev, tudi vi niste niti enega
               elementa ali protiargumenta navedli na mojih 8 izvajanj primerov, to se pravi, vsi so
               bili samo na plače. Nobeden od mojih elementov ni govoril o pokojninah, o
               usklajevanju pokojnin. Jaz sem samo povedal, da je od gibanja plač, od njihove rasti,
               odvisen ves socialni sektor, ki je vezan na določene prihodke iz tega naslova, med
               temi pa tudi pokojnine. Toso bile edine moje besede iz tega segmenta in si ne
               dovolim, da mi kdo podtika in na drug način spelje mojo razpravo, ki je bila sprožena
               in odmev je bil ustrezen za plače in nič drugega. Tudi kolega Moge to smem povedati,
               ker je govoril v lastnem imenu, se popolnoma strinjam, da je to samo en segment
               celotne statistike. Ta segment je pa pomemben in zato sem sprožil ti razpravo in so
               se tudi kolegice, kolegi poslanci strinjali, da govorimo o plačah tistih, ki so
               zaposleni in o tistih, ki niso zaposleni pa bi morali dobiti plačo, ker delajo nekaj,
               ampak dobijo denar, <q>"keš"</q>, na roko, pa so žal tiho, kajti zakon, ki govori, gospod
               minister o delovnih razmerjih pravi, da mora biti plača izplačana v denarju. Povedal
               sem, zakaj so določena podjetja na ta ali drugi način bila, po narekovajem,
               <q>"prisiljena"</q> plačati v bonih, da so bile dajatve iz tega naslova nižje. Kako pa je
               možno, da obstojajo podjetja s 100 milijonskim prometom brez enega zaposlenega? Tu je
               problem. Zakaj ne znamo prisiliti tega, da mora imeti zaposlene, če pa dela tak
               promet, saj mu jih ne dela, nočem koga imenovati, od tam gori ali tam doli. Ampak
               bistveni problem je, da ta naša zakonodaja omogoča še take in drugačne načine, da se
               to izplačuje. Povedal sem enega od načinov oziroma dva sem navedel kako se ustvarja
               denar, da se lahko izplačuje na roko, na vse davke, na vse prispevke in na vse tisto,
               kar bi moralo v urejeni državi tudi izterjano ali drugače sankcionirano. Mislim, da
               je čas potekel. Hvala.</p>
            </sp>
            <sp xml:id="SDZ3-Redna-24-2003-03-27.sp28">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zaključujem prvi del, se pravi razpravo v okviru priglašenih poslank in
               poslancev. Ker pa določen čas za to točko in razpravo še ni potekel, v skladu z 71.
               členom poslovnika sprašujem, kdo bi še želel razpravljati. Prosim, da ta trenutek
               dvignete roko. Gospod Lenko, gospod Moge. Še kdo? Gospod minister morebiti vi? Bi
               želeli? <stage>(Da.)</stage> Hvala lepa. Trije so se priglasili. Najprej gospod Lenko, potem gospod
               Moge in gospod minister na koncu. Izvolite gospod Lenko.</p>
            </sp>
            <sp xml:id="SDZ3-Redna-24-2003-03-27.sp29">

               <speaker>FRANC LENKO:</speaker>

               <p>Hvala lepa, gospa podpredsednica za besedo. Spoštovani minister s svojo ekipo,
               kolegice in kolegi poslanci.</p>
               <p>Nisem se mislil potem več javiti k razpravi, ker mislim, da je bilo s strani
               poslanskega kolega Kebriča poslansko vprašanje pred enim mesecem jasno postavljeno in
               tudi danes dovolj močno utemeljeno. Vendar me je razprava gospoda Brenčiča,
               poslanskega kolega, ki je govoril v imenu poslanske skupine, spodbudila, da se moram
               oglasiti. Poslanski kolega, ki je govoril v imenu poslanske skupine Slovenske ljudske
               stranke, je pravzaprav temo razprave zgrešil. Ni bilo ne zadnjič, ko je bilo
               poslansko vprašanje postavljeno, pokojnine, ampak je bilo, kaj se zajema v plače,
               kako statistika pride do plač, ki posledično potem vplivajo tudi na pokojnine. Tudi
               danes naslov teme oziroma točke dnevnega reda nikjer ne govori o pokojninah. Mislim,
               da taka razprava potem ni bila primerna z oziroma na vsebino dnevnega reda in tudi
               poslanskega vprašanja. Hvala lepa.</p>
            </sp>
            <sp xml:id="SDZ3-Redna-24-2003-03-27.sp30">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replika na izvajanje gospoda Lenka. Gospod Brenčič. Izvolite</p>
            </sp>
            <sp xml:id="SDZ3-Redna-24-2003-03-27.sp31">

               <speaker>STANISLAV BRENČIČ:</speaker>

               <p>Hvala lepa. Samo pojasnilo. Moja razprava v imenu poslanske skupine je bila še kako
               umestna. S svojo razpravo sem zadel ob namen oziroma srce, zakaj je sploh do te
               razprave prišlo. To, kar bi bil temelj te razprave, je sprenevedanje.</p>
               <p>Ker se pokojnine niso uskladile, so ugotovili, da se v plače, v skladu z zakonom, v
               skladu pravila igre, so bili nekateri mnenja, da se uskladijo zato, ker se v plače ne
               zajemajo pravilni podatki. Samo temu ni tako. Na to je že odgovoril minister za
               finance takoj ob vprašanju. Zato je bila moja razprava še kako umestna. Ne samo
               umestna, moja razprava je zadela v temelje tega, zaradi česar danes razprava je.
               Hvala.</p>
            </sp>
            <sp xml:id="SDZ3-Redna-24-2003-03-27.sp32">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ni replike na repliko, gospod Kebrič. Gospod Moge ima besedo.
               Izvolite.</p>
            </sp>
            <sp xml:id="SDZ3-Redna-24-2003-03-27.sp33">

               <speaker>RUDOLF MOGE:</speaker>

               <p>Hvala lepa. Izgleda, da sem zadel žebljico na glavico, ker v današnjem sistemu voditi
               politiko sistema plač samo na davku, ki se bistveno zajema oziroma je osnova vsega
               samo na plačah, je zgrešena stvar. Zato bo imel minister za finance, ki danes tu
               sedi, še ogromno, ogromno dela, da bo dal tak finančni model, po katerem bo zajel
               tudi druge stvari, v katere je tudi nevede kolega Kebrič danes zašel, ko je rekel,
               podjetja skoraj plač ne prikazujejo, imajo pa ogromne dobičke, kapitalske naložbe,
               delnice, ne vem kakšne reči. To je tista stvar, o kateri sem danes govoril.</p>
               <p>Če koga zanima, bi mu zelo priporočil, da prebere članek v <q>"Spieglu"</q> številka 11, z
               dne 10.3.2003, naslov je pa <q>"Abschied von Bissmarck"</q> ali <q>"Slovo od Bissmarcka"</q>. Ravno
               v tem članku kot srčiko zajema vprašanja, ki smo jih v današnji razpravi izpostavili.</p>
               <p>Kolegu Kebriču pa moram reči, da statistični urad Republike Slovenije dokaj
               kvalitetno dela na tem področju in je primerljiv tudi z evropskimi uradi. Pričakoval
               sem, da se bomo v današnji razpravi dotaknili namena statističnega raziskovanja, kaj
               je <q>"enota opazovanja"</q>, kaj so <q>"viri"</q>, kaj je <q>"zajetje"</q>, kaj je <q>"način zbiranja
               podatkov"</q>, lahko bi se spustili v definicijo, kaj je <q>"neto plača"</q>, kaj so <q>"zaostala
               izplačila in nadomestila"</q>, kaj je <q>"trinajsta plača"</q>, kaj je <q>"bruto plača za nadure"</q>,
               kaj je <q>"število plačanih ur"</q>, kaj je <q>"povprečna mesečna plača"</q>, <q>"indeks nominalnih
               plač"</q>, kaj je <q>"indeks realnih plač"</q>, kaj je <q>"pokojnina"</q>, kaj je <q>"povprečna mesečna
               pokojnina"</q>, kaj je <q>"pokojnina z varstvenim dodatkom"</q>, kaj je <q>"neto pokojnina"</q> in kaj
               so <q>"zajamčeni osebni dohodki"</q> ter kako je z <q>"objavljenim rezultatom"</q>. Vendar o tem
               nismo govorili. Na teh osnovnih rečeh, ki sem jih zdajle navedel, temelji zajemanje
               SURS-a za izračunavanje povprečnih plač. Že s tem, kar sem tudi uvodoma povedal, da
               bo SURS začel zajemati tudi plače pri podjetjih, ki imajo enega ali dva zaposlena,
               kaže pa tudi na anomalije, ki jih je kolega Kebrič prej povedal, namreč da verjetno v
               teh podjetjih v smislu, pod narekovaji rečeno, <q>"dobivanja najboljšega profita"</q>, se
               tudi plače mogoče ne izplačujejo v takšnem namenu oziroma obliki, kot v nekem velikem
               podjetju. Zaradi tega bo potem, če bodo plače v teh majhnih podjetjihbistveno pod
               nivojem plač v vseh ostalih podjetjih, pomeni, da bo treba napraviti analizo, zakaj
               je temu tako oziroma kje se izgublja, kar je kolega Kebriča skrbelo, masa, ki bi
               mogoče šla v plače. Mogoče se prikazuje kjerkoli drugje in zaradi tega je povprečna
               plača verjetno nižja in ker je nižja, so tudi vsi socialni transferji, ki se
               obračunavajo od povprečnih plač, potem nižji. To se pozna tem, ki živijo od socialnih
               transferjev in drugih prejemkov, pri višini, ki jo potem dobijo kot izplačilo za
               svojeminulo delo ali pa za uveljavljanje določenih pravic.</p>
               <p>Zdi se mi, spoštovane kolegice in kolegi, glede na to razpravo in glede na to, da se
               pripravlja tudi reforma davčne zakonodaje, da se bomo s temi problemi še večkrat
               ukvarjali. Nikakor pa ne bi bil za to, da bi v državnem zboru začeli govoriti, da je
               namesto določenih ministrstev ali pa uradov urad Republike Slovenije za statistiko
               tisti, ki bi moral potem, ko zajema te plače, iskati nepravilnosti v podjetjih,
               iskati nepravilnosti v določenih programih ali pa v projektih, ki se izvajajo, kot
               imajo navsezadnje osnovo v izplačanih plačah.</p>
               <p>Tako bi na tem mestu jaz apeliral na to, če želite, lahko enkrat o tej problematiki,
               kot o določeni točki v državnem zboru odgovorimo. Statistika je menda osnova vseh
               razprav tukaj v državnem zboru, ko se ljudje naslanjajo na te reči, in bi lahko v
               kaki točki tudi predstavljali delo statističnega sveta in delo statističnega urada
               Republike Slovenije. To sem pa jaz v uvodu že povedal in se mi zdi da ta stvar, če že
               ne bibila na plenarni seji, bi lahko bila vsaj v okviru nekega predavanja za poslance
               v državnem zboru. Zato tudi vodstvo državnega zbora nekako naprošam, da bi poskušalo
               to stvar organizirati.</p>
            </sp>
            <sp xml:id="SDZ3-Redna-24-2003-03-27.sp34">

               <speaker>PODPREDSEDNICA IRMA PAVLINIČ KREBS:</speaker>

               <p>Ali pa replika, gospod Kebrič izvolite.</p>
            </sp>
            <sp xml:id="SDZ3-Redna-24-2003-03-27.sp35">

               <speaker>IVAN KEBRIČ:</speaker>

               <p>Hvala za besedo. Spoštovani kolega Moge, strinjam se s tabo v vsem, kar si povedal,
               kar se kvalitete dela tiče urada za statistiko. Vendar ni bilo dovolj časa, da bi te
               stvari, ki sem jih imel v vidu in pričakoval, da jih bodo drugi kolegi iz drugih
               poslanskih skupin, če bi se temu problemu, kakršen je bil nakazan na prejšnji seji
               pod vprašanjem ministrom, hočem povedati naslednje dodati.</p>
               <p>Gospod minister, Slovenija je na vrhu obdavčitve plač. Zato sem jaz sprožil to
               razpravo, da bi našli načine, kako plače razbremeniti, da ne bi ljudje toliko iskali
               drugih načinov, kako obiti ta način oziroma plačila plač. Najvišji razred, 6., 5.,
               dohodkovni, sploh ni zainteresiran na visokih plačah. Če pogledate, koliko
               pridobivajo iz davka od plač, koliko iz drugih, pri davčnih napovedih dohodnine, je
               vsakemu jasno. Bistvo problema je in ostaja problem plač, njihovega zajemanja,
               predvsem to je korektno, to zajamejo na tem vzorcu. Res bi se lahko vprašali, ali je
               vzorec 23 tisoč podjetij realen, da se zajame 600 tisoč zaposlenih. To je eno od
               vprašanja, ki bi ga lahko razčiščevali.</p>
               <p>Drugo vprašanje je, kako rešiti, da bodo plače realno tistim izplačane, ki si jih
               zaslužijo, in da ne bo več plačil, kot se reče, <q>"na roko"</q>, izigravanja, da jim ne
               šteje v nič. In so enostavno, ali brezposelni ali kakšen drugačni, ki niso
               prijavljeni kot brezposelni, pa opravljajo. Jaz bi vam rad navedel, če bi imel še pol
               ure časa, 20 primerov, kako se to izigrava. Kdo vozi tistih 10 kamionov, ki jih ima
               prijavljene, pa nobenega zaposlenega? To so problemi tudi finančnega ministra. Ne
               samo to obremenjevati plače. To je najlažje. Tisti, ki dobi plačo, mora pač tiste
               davke pa prispevke plačati, ampak poiskati, obremeniti bolj kapital kot pa plače, to
               je moto tega mojega predloga razprave o plačah. Hvala.</p>
            </sp>
            <sp xml:id="SDZ3-Redna-24-2003-03-27.sp36">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In na koncu še gospod minister. Izvolite.</p>
            </sp>
            <sp xml:id="SDZ3-Redna-24-2003-03-27.sp37">

               <speaker>DR. DUŠAN MRAMOR:</speaker>

               <p>Hvala lepa. Jaz se strinjam, v bistvu se je izkristaliziralo to, da je problem v
               Sloveniji, da je davčni sistem, tako kot je sedaj narejen, v bistvu nepravilno
               narejen, glede na razvoj, ki ga je Slovenije naredila od leta 1994, ko je bil davčni
               sistem postavljen.</p>
               <p>Jasno, mi smo spremenili ekonomski sistem, v bistvu vedno več je dohodkov na
               premoženje. Mi imamo pa še vedno predvsem obremenjeno delo. Se pravi, potrebna je ta
               sprememba. To spremembo sem jaz tudi napovedal, da jo bomo naredili. Zdaj
               pripravljamo, ampak ne samo en zakon, ampak tukaj gre za paket davčnih zakonov, kjer
               bomo poskušali na vse te izzive, kijih zdaj pač postavlja drugačen tok dohodkov, ki
               jih imajo fizične in pravne osebe, zajeti v obdavčenje, da bo to obdavčenje bolj
               primerljivo temu obdavčenju, ki je v Evropski uniji.</p>
               <p>Seveda se popolnoma strinjam, da sedaj imamo določene elemente obdavčenja, kot je na
               primer davek na izplačane plače, ki jih drugi ne poznajo. Vendar moramo pa vedeti, da
               če ne gremo v celovito spremembo davčne zakonodaje, in to v paketu vseh teh zakonov,
               ki se na to vežejo, mi takega davka danes ne moremo odpraviti. Mi plačujemo iz
               proračuna v pokojninsko blagajno. Za letošnje leto je napoved nekje med 218, nova
               napoved je celo do 230 milijard tolarjev. Toliko je zdaj iz proračuna, kar pokrijemo,
               kar s prispevki ne dobimo. Po drugi strani je prihodek od tega davka na izplačane
               plače-107 milijard je približno ocena za letošnje leto.</p>
               <p>To se pravi, ta davek ne nadomešča prispevkov, tako kot bi jih moral. Zato moramo
               zdaj zajemati nekje drugje, če želimo ta davek počasi odpraviti. To je zdaj v bistvu
               tisto, kar poskušamo narediti: pripraviti celovito reformo in priti pred parlament s
               paketom. Najprej bo paket treh zakonov - dohodnina, nepremičnine in pa davek na
               dobiček oziroma dohodek pravnih oseb. Potem pa še nadalje tako, da bi letošnje leto 9
               teh zakonov, ki so ključni za spremembo davčne zakonodaje, poskušali spraviti pod
               streho in s tem te probleme, o katerih smo danes govorili, tudi rešiti. Hvala lepa.
           </p>
            </sp>
            <sp xml:id="SDZ3-Redna-24-2003-03-27.sp38">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Spoštovane poslanke, spoštovani poslanci in predstavniki vlade,
               zaključujem razpravo in s tem to točko dnevnega reda. Predstavnikom in predstavnicam
               vlade se za sodelovanje najlepše zahvaljujem.</p>
               <p>Še obvestilo, ob 12.45 uri bomo prešli na 13. točko dnevnega reda - to je na razpravo
               o odgovoru predsednika vlade Republike Slovenije mag. Antona Ropa na poslansko
               vprašanje dr. Andreja Bajuka o vlogi vlade Republike Slovenije pri upravljanju
               javnega lastninskega deleža v SIB banki.</p>
               <p>Najlepša hvala vsem. Ob 12.45 nadaljujemo.</p>
               <stage type="time">(Seja je bila prekinjena ob 11.50 uri in se je nadaljevala ob 12.48 uri.)</stage>
            </sp>
            <sp xml:id="SDZ3-Redna-24-2003-03-27.sp39">

               <speaker>PREDSEDNIK BORUT PAHOR:</speaker>

               <p>Smo pri <title>13. TOČKI DNEVNEGA REDA, TO JE PRI RAZPRAVI O ODGOVORU PREDSEDNIKA VLADE
                  REPUBLIKE SLOVENIJE MAGISTRA ANTONA ROPA NA POSLANSKO VPRAŠANJE DOKTORJA ANDREJA
                  BAJUKA O VLOGI VLADE REPUBLIKE SLOVENIJE PRI OPRAVLJANJU JAVNEGA LASTNINSKEGA
                  DELEŽA V SLOVENSKI INVESTICIJSKI BANKI.</title>
               </p>
               <p>Državni zbor je na 23. seji sklenil, da opravi razpravo o odgovoru, ki ga je
               predsednik vlade mag. Rop podal na poslansko vprašanje kolega dr. Bajuka o vlogi
               vlade Republike Slovenije pri opravljanju javnega lastninskega deleža v SIB banki.
               Tako najprej dajem besedo dr. Andreju Bajuku kot predlagatelju za to razpravo.
               Prosim.</p>
            </sp>
            <sp xml:id="SDZ3-Redna-24-2003-03-27.sp40">

               <speaker>DR. ANDREJ BAJUK:</speaker>

               <p>Hvala za besedo. Spoštovani gospod predsednik! Spoštovane kolegice in kolegi! Ob
               začetku seje tega spoštovanega državnega zbora v mesecu februarju sem v skladu s
               poslovnikom nekaj dni pred sejo naznanil vprašanje gospodu predsedniku vlade o tej
               žalostni zgodbi o nakupu SIB banke s strani javnega podjetja Elektroenergetika, ki je
               v 100% lasti mestneobčine Ljubljana.</p>
               <p>Že ob uvodu sem omenil, da na podlagi podatkov, ki so se nenadoma, in sicer šele v
               povolilnem obdobju, pojavili v javnosti, na podlagi odgovorov, ki jih je vlada
               Republike Slovenije poslala 24. aprila leta 2002 na poslansko vprašanje kolega Janeza
               Janša o tej zadevi tri mesece prej, to se pravi, januarja leta 2002, da bi na podlagi
               vseh teh stvari že lahko začeli izredno sejo, ki bi imela naslov Obravnava politične
               in posledično materialne in kazenske odgovornosti za nepregledno poslovanje in
               spreminjanje lastništva banke SIB najpomembnejših inštitucij slovenske države,
               ministrstva za finance, pod vodstvom mag. Mitje Gasparija in Antona Ropa, celotne
               vlade Republike Slovenije in nenazadnje tudi Banke Slovenije.</p>
               <p>Sedaj vse kaže, da bomo takšno izredno sejo le imeli, saj je zadostno število
               poslancev to že zahtevalo. Seveda pričakujemo, da bo predsednik odbora za finance in
               monetarno politiko uvrstil v skladu z zahtevami poslanske skupine Nove Slovenije in
               Socialdemokratske stranke na dnevni red tega odbora obravnavo poročil Agencije trga
               vrednostnih papirjev, Slovenskega inštituta za revizijo ter da se bo v najkrajšem
               času tudi nadaljevala prekinjena seje tega odbora za finance, na kateri smo začeli
               obravnavati poročilo Banke Slovenije o nadzoru bank in hranilnic na Slovenskem v letu
               2001 in prvi polovici leta 2002, ki se je že pričela, in sicer na pobudo druge
               poslanske skupine, a vendar je pa tudi del zahtev naših dveh poslanskih skupin.</p>
               <p>Danes je namen dnevnega reda, da razpravljamo o odgovoru, po naši oceni
               nezadovoljivem odgovoru, gospoda predsednika vlade na zastavljeno vprašanje na prvi
               dan seje meseca februarja.</p>
               <p>Naj osvežim spomin spoštovanih kolegic in kolegov o bistvu mojega vprašanja. V tem
               smislu bi rad pričel z obrazložitvijo naše temeljne ocene, in to je, da je zadeva
               banke SIB najprej in predvsem odgovornost vlade Republike Slovenije. Zakaj? Leta 1990
               je bila banka SIB ustanovljena z večinskim lastniškim deležem države, in sicer 19.
               aprila leta 1990. To je med prvim in drugim krogov prvih demokratičnih volitev, na
               katerih je zmagala koalicija Demos. Leta 1997 je imela banka SIB kot ena najmanjših
               bank, s tržnim deležem pod 1%, kar 548 milijonov tolarjev izgube. Ne vemo, ali je
               vlada tedaj že razpravljala ali je sploh razpravljala o poslanstvu in uspešnosti te
               banke na dolgi rok. Sicer je bila glavna lastnica.</p>
               <p>Da nadaljujemo. Uprava banke, sicer gospod direktor Klemenčič je po informaciji vlade
               Republike Slovenije v odgovoru na vprašanje gospoda kolega Janeza Janša, višina
               lastništva države leta 1998, to se pravi, uprava banke SIB je ugovarjala višini
               lastništva. Leta 1998 je vlada Republike Slovenije sklenila z njo sporazum, s katerim
               je Republika Slovenija opredelila svoj večinski delež v višini 36,9, 37%, a vendar je
               sprejela le 20% glasovalno pravico. Aprila 2000, nekaj dni pred spremembo vlade, je
               vlada z menjalno pogodbo del svojega deleža prenesla na Kad in Sod, a vendar vladi je
               še vedno ostal delež 21,6%. V letu 2001, to je v času nakupa večinskega dela banke
               SIB s strani Energetike, je bila država, to se pravi vlada Republike Slovenije še
               vedno največji posamezni lastnik z deležem 21,6%, kar je ostala tudi po nakupu banke
               SIB s strani Energetike. Ta delež vlade Republike Slovenije se je relativno zmanjšal
               šele potem, ko jeEnergetika dodatno dokapitalizirala banko SIB, tako da se je delež
               države relativno zmanjšal šele po dokončno izvedeni dokapitalizaciji in je po stanju
               31.7.2002 znašal 11,3%. Vlada je imela informacije, in to na podlagi informacije v
               odgovoru vlade poslanskemu vprašanju kolegu Janši je imela v nadzornem svetu banke
               SIB svoje predstavnike do 27. decembra leta 2001, torej v času, ko se je še odločalo
               o dokapitalizaciji s strani Energetike. Tedanja njena izključitev iz upravljanja je
               vsekakor pomenila, vsaj po naši oceni, da je poznala stanje te banke in se je
               odločila za izstop iz lastništva.</p>
            </sp>
            <sp xml:id="SDZ3-Redna-24-2003-03-27.sp41">

               <speaker>PREDSEDNIK BORUT PAHOR:</speaker>

               <p>Kolega dr. Bajuk, za 5 minut ste zaprosili, da ste<gap n="..."/> Za 15 minut ste zaprosili?
               Potem je prišlo do pomote. Prosim. Se opravičujem. Prosim.</p>
            </sp>
            <sp xml:id="SDZ3-Redna-24-2003-03-27.sp42">

               <speaker>DR. ANDREJ BAJUK:</speaker>

               <p>Hvala. V času, ko je bil Energetiki prodan večinski delež delnic banke SIB, so bile
               solastnice te banke država, se pravi vlada, ter njeni kapitalski družbi KAD in SOD.
               Kot največje posamične lastnice so morale biti ali bi morale biti tudi seznanjene z
               ugotovitvami Banke Slovenije kot nadzornikom te banke. Banka Slovenije je namreč
               opravila s ciljem zagotavljanja likvidnosti te banke več pregledov - več pregledov!
               Banka Slovenije je izdala odredbo za uresničevanje pravil in odpravo kršitevv
               obvladovanju tveganj v SIB v marcu 2001 in ponovno v novembru 2001, iz katerih je
               moralo biti razvidno, da banka ni v takšnem finančnem položaju, kot so to izkazovali
               računovodski izkazi za leto 2000. Tudi prej navedena dokapitalizacija je bila
               potrebna za zagotavljanje neustrezne likvidnosti oziroma solventnosti banke.</p>
               <p>Ministrstvo za finance oziroma vlada Republike Slovenije sta torej morala biti
               seznanjena s slabim položajem banke SIB. V letu 2000 je vlada svoj preostali delež
               11,3% prenesla prvemu pokojninskemu skladu, s katerim upravlja KAD. Čeprav je nakup
               večinskega deleža banke SIB s strani javnega podjetja Energetika potekal pred očmi
               javnosti, navedene največje lastnice niso poskrbele za prodajo, ki bi bila izvedena
               skladno z zakonom o prevzemih in pravilih stroke o nakupu večinskega deleža. Ker
               banka SIB ni bila ustanovljena v postopku lastninskega preoblikovanja podjetij in ker
               njene delnice pač niso bile uvrščene v nobeno borzno kotacijo, prevzema te banke ni
               bilo potrebno opraviti po določbah zakona o prevzemih. Vsaj tako zdaj slišimo. Pred
               prodajo oziroma nakupom tudi ni bil opravljen skrben finančni pregled poslovanja
               banke SIB, formalno je bil opravljen le pravni pregled. Slednjega je opravil odvetnik
               Senica, vendar ta pravnega mnenja ni izrekel ali podal, kar je ravno tako, kot da
               pregleda ne bi opravil oziroma še slabše, saj je kot razlog za to navedel
               nedopustnost dokumentacije v posameznih kreditojemalcih banke SIB s strani uprave.</p>
               <p>Skrben finančni pregled banke SIB je bil opravljen šele v začetku leta 2003,
               revizijska hiša KPMG, na zahtevo gospoda Rekarja. Torej, vlada bi kot odgovoren
               upravljavec in največji posamični lastnik državnega premoženja v banki SIB morala v
               desetih letih izvajanja te dolžnosti poskrbeti za njen strateški razvoj. Na njen
               finančni položaj bi morala biti še posebej pozorna po letu 1997, ko je ta banka
               izkazala veliko izgubo, saj je jasno, da banka s tako majhnim tržnim deležem že
               zaradi ekonomskega obsega ne more biti uspešna na dolgi rok. To je bila primarna
               dolžnost ministra za finance, gospoda mag. Mitja Gasparija, sedanjega guvernerja
               Banke Slovenije, kot tudi takratnega ministra za delo mag. Antona Ropa. Ministrstvo
               za delo je neposredno odgovorno za upravljanje nemškega posojila banki SIB, ki ga je
               ta dobila v višini 10 milijonov mark v okviru meddržavne pogodbe ob svoji ustanovitvi
               s ciljem kreditiranja malih podjetij oziroma podjetnikov, zdomcev, povratnikov. Enak
               delež posojila je prispevala tudi država Slovenija. Gospod mag. Tone Rop je bil v
               funkciji ministra za delo kot ministra za finance soodgovoren po svojih pooblaščencih
               za upravljanje banke SIB, ravno tako prejšnji finančni minister, gospod mag. Mitja
               Gaspari. Vlada oziroma njen finančni minister je po našem mnenju moral biti seznanjen
               s strani Banke Slovenije, da ima banka SIB neizterljive terjatve in da računovodski
               izkazi leta 2000 in 2001 ne izkazujejo poštene in resnične slike poslovanja. Kljub
               temu je uprava banke SIB lahko s prevaro, s prikrivanjem dejanskega stanja poskrbela
               za to, da so se s prodajo večinskega deleža okoristili dotedanji lastniki, vključno
               gospod Klemenčič kot direktor je neposredno odgovoren za vsako poslovanje banke. Ne
               sicer vsi enakopravno, saj so bile delnice od njih odkupljene na sivem trgu po ceni v
               razponu od 2100 do3800 tolarjev. Vse pa v škodo javnega premoženja javnega podjetja
               Energetika. V začetku leta 2003 je postalo javno znano, da so delnice, ki jih je
               odkupilo javno podjetje Energetika, vredna cca. desetkrat manj od plačane vrednosti.
               Vzrok temu pa je bilo preteklo poslovanje.</p>
               <p>Glede na vsa ta dejstva, spoštovane kolegice in kolegi, banka SIB je najprej
               odgovornost vlade Republike Slovenije. Kakšno pa je stališče gospoda predsednika
               vlade na podlagi odgovora na zastavljeno vprašanje. Citiram: <q>"Dejstvo je, da je
               večinski in kontrolni delež Slovenske investicijske banke pridobila Energetika
               holding oziroma preko nje mesto Ljubljana. Mesto Ljubljana upravlja s holdingom in
               posredno tudi z Energetiko. Zato je prav, trdim, da tudi prevzame odgovornost za to,
               da v zvezi z nastalo situacijo poskuša ustrezno reagirati."</q> Torej, bistvena
               odgovornost, ne vlada Republike Slovenije, marveč mestna občina Ljubljana. Tako
               gospod predsednik vlade.</p>
               <p>Nadalje in na podlagi izjav bivšega guvernerja Banke Slovenije, dr. Franceta
               Arharja, sem omenil takrat na prejšnji seji, da so v banki SIB v preteklih letih
               odobravali, dajali posojila, vedoč, da jih določeni prejemniki ne bodo nikoli vrnili,
               po doslej znanih podatkih vsaj za nekaj 5 milijard tolarjev. 5 milijard tolarjev. Kot
               sem takrat povedal, to bi bilo zadosti sredstev, da bi kupili nad 10 km dolgo
               strnjeno kolono kliov. To pa vsak Slovenec razume.</p>
               <p>Vsi vemo, da bančni sistem temelji na zaupanju in na verodostojnosti nadzornih
               ustanov. Zaupanje v bančni sistem v Sloveniji je danes pod vprašanjem.</p>
               <p>Gospodu predsedniku vlade sem predlagal popravljalno dejanje, s katerim bi lahko
               slovensko javnost prepričali in ji vrnili zaupanje v te ustanove, ki je naslednje.
               Zato sem ga tudi vprašal: Ali ste pripravljeni se zavzeti za takšen pristop, da bi
               dosegli razveljavitev nakupa banke SIB s strani Energetike? S tem dejanjem boste
               lahko vrnili denar Energetiki. Državi, vladi Republike Slovenije pa ga boste vrnili
               le tako, da boste razkrili komitente banke SIB, ki niso vračali posojila, ter od
               urada za preprečevanje pranja denarja zahtevali sleditev pravih prejemnikov teh
               posojil. In kaj je gospod predsednik vlade odgovoril? Njegov komentar je bil, da je
               zelo jasno, in tu citiram, <q>"nedvomno sporočilo tudi vlade Republike Slovenije, da je
               potrebno storiti vse za to, da se ugotovi, ali obstojijo tovrstni komitenti, ali
               obstojijo tovrstne transakcije, ali obstojijo notranje informacije, ki so potekale
               med različni akterji same transakcije, na osnovi katerih je kdorkoli dobil
               premoženjsko korist ali si prilastil del tega, o čemer smo govorili"</q>. Nadaljeval je
               seveda, da moramo vsi skupaj storiti vse za to, da bi bili tisti, ki so odgovorni za
               to, kar se je zgodilo, tudi ustrezno sankcionirani. A o ključnem vprašanju, ali je
               vlada Republike Slovenije pripravljena doseči to, da se bo razveljavil nakup banke
               SIB in da se bodo sredstva vrnila, o tem pa ni bilo odgovora.</p>
               <p>Ravno zato bi rad poudaril, da je naša razprava danes o tem ključnem vprašanju, o
               pristopu vlade Republike Slovenije do tega problema. Ne samo zato, ker se sklicujejo,
               da je odgovornost na mestni občini Ljubljana, in noče prevzeti odgovornosti, ki sem
               jo jasno nakazal v tej desetletni zgodovini te ustanove, marveč tudi zato, ker ni
               pripravljena Slovencem danes vrniti zaupanja, da bo pravna država končno obveljala.
               Ni zadosti, spoštovane kolegice in kolegi, da se bomo samo s tem ukvarjali, ali bomo
               ali ne bomo določene odgovorne kaznovali ali sankcionirali. Predvsem pravna država
               zahteva, da se ta nakup razveljavi, da se vrne denar in da bo tako ponovno zavladalo
               zaupanje v naše ustanove. To je ne samo pričakovanje slovenskih državljank in
               državljanov, to je zahteva koalicije Slovenija, to zahteva pravna država. Hvala lepa.
           </p>
            </sp>
            <sp xml:id="SDZ3-Redna-24-2003-03-27.sp43">

               <speaker>PREDSEDNIK BORUT PAHOR:</speaker>

               <p>Hvala lepa, predlagatelj razprave, dr. Andrej Bajuk. Zdaj dajem besedo predsedniku
               vlade mag. Antonu Ropu. Da tudi tu ne bi prišlo do nesporazuma - 5 ali 15 minut,
               predsednik vlade? <stage>(5 minut.)</stage> 5 minut za predsednika vlade. Prosim.</p>
            </sp>
            <sp xml:id="SDZ3-Redna-24-2003-03-27.sp44">

               <speaker>MAG. ANTON ROP:</speaker>

               <p>Spoštovane poslanke in spoštovani poslanci! Pravzaprav ta diskusija, ki smo ji bili
               sedaj priče, govori o tem, kako nujno je, da se država in politika umakneta iz bank
               in podjetij, ker v nasprotnem primeru so podjetja in so banke in so ljudje, ki delajo
               v bankah, stalni talec politike in različnih sklepanj, poenostavitev in poskusov
               politike v zvezi s poslovanjem bank, podjetij in v povezavi s konkretnimi
               transakcijami.</p>
               <p>Danes smo bili tu zopet priče poskusu, da bi odgovornost za nekatera dejanja, ki so
               lahko bila - sam bi ocenil, da so bila - sporna, morda tudi nezakonita, prevalili kar
               tako, kar na pamet na vlado, na politiko kar tako. To je nedvomno in jasno.</p>
               <p>Poglejte, s čim je začel dr. Bajuk svojo diskusijo: začel je z napačno predpostavko,
               da je bila vlada, da je bil izvršni svet večinski lastnik SIB. To preprosto ne drži!
               To je zavajanje javnosti. S tem je začel. Ko je izvršni svet, Šinigojeva vlada leta
               1990 ustanovila to banko - ne vem, zakaj jo je ustanovila, ne vem, če je bilo
               smiselno, in mislim, da je bila zelo vprašljiva ustanovitev - je biltakratni izvršni
               svet 47% lastnik, torej ni bil večinski lastnik, torej država ni bila večinska
               lastnica, torej ni v celoti upravljala z banko in je v osnovi predpostavka zgrešena.
               Bila pa je največji lastnik. To je seveda prva izhodiščna točka te zgodbe,s katero je
               začel in iz katere se poskuša potem narediti konstrukt.</p>
               <p>Druga, bistveno večja napaka v celotni zgodbi, ki se skuša tu prodajati, je to, da
               se mešata dve stvari, popolnoma zgrešeno in očitno z namenom, da se doseže cilj,
               politični cilj - da se nekoga, ki nima nobene zveze z nekaterimi stvarmi, obtoži za
               nekaj, ker to nekomu politično ustreza. Gre za povezavo dveh stvari. Eno je slabo
               poslovanje banke, eno je neučinkovito poslovanje banke. Eno je sam posel in sam
               nastanek banke, ki je izviral iz ideje, da se ponudi ustrezen servis drobnemu
               gospodarstvu in da se banka vključi v projekt vračanja zdomcev iz Nemčije in da se iz
               tega naslova dajejo določeni krediti. Seveda, zgrešena predpostavka takratne vlade,
               ki jo je nekdo naredil, da se ustanovi posebna banka zato, da se bodo opravili
               nekateri posli, nekatere transakcije z zdomci. Se pravi, servisiranje kreditiranja.
               Popolnoma napačno. Popolnoma napačna predpostavka, če hočete, Šinigojeve vlade, s
               katero seveda ta vlada prav nič nima, in od katerese jaz seveda javno distanciram.
               Velika neumnost je bilo ustanoviti eno banko, da opravlja posle, ki bi jih lahko
               vsaka banka v Sloveniji opravljala. Očitno je nekdo imel interes, da je te posle
               opravljal, da je naredil pravno osebo in da je posloval preko te banke. Nobenega
               dvoma ni. Jaz se popolnoma strinjam, ampak lepo vas prosim! Tej vladi in meni osebno
               naložiti odgovornost zato, ker se je nekdo leta 1990 odločil, da ustanovi eno banko
               in v njej izvaja neke transakcije, to se mi zdi minimalno rečeno, popolnoma
               nekorektno. In seveda iz tega izhajajo problemi s poslovanjem. Banka je nastala iz
               nič, banka je nastala tako, da je bila država v začetku 47-odstotni lastnik, da so
               privatni lastniki v večinskem deležu obvladovali to banko in poslovali, kot so
               poslovali.</p>
               <p>Država je v tem delu imela predstavnike v nadzornem svetu in lahko pogledamo v
               nadaljnji diskusiji, kdo so bile te osebe, ki so seveda odgovarjale, da so bili v
               nadzornem svetu in kakšne so odgovornosti posameznih ministrov. Da ne govorimo o
               odgovornosti ministra za delo v letih 1997 ali 1998, ko so bile praktično te
               transakcije v celoti opravljene in je šlo za servisiranje kredita. In takratnega
               ministra iz leta 1997 obtoževati za nekaj, kar se je zgodilo v letu 1990, 1991, 1992,
               je nekorektno. Seveda vi to lahko delate in lahko to vedno znova in ponovno govorite.</p>
               <p>Druga stvar. Mi lahko opravimo analizo poslovanja in subvencij. Tudi to je druga
               stvar. Vendar največja, žal mi je, da mi je zmanjkalo časa, največja manipulacija pri
               tem pa je, da ste pomešali slabo poslovanje, ki je bilo v osnovi opredeljeno s
               transakcijo, ki se tiče prodaje. Jaz mislim, da je bila to slaba transakcija, jaz
               mislim, da je bila to slaba odločitev Energetike, jaz mislim da je bila to slaba
               odločitev mesta Ljubljane, da se je odločilo za to transakcijo. Ampak, lepo vas
               prosim! Za slabo transakcijo, ki jo je nekdo naredil in se za njo tudi odločil v
               Energetiki, v holdingu, če hočete, tudi v mestu Ljubljani, obtožiti vlado, to je
               popolnoma nekorektno. To je nekorektno. Saj se vi lahko smejite, seveda, vedno znova
               in se vam lahko to zdi smešno. Vendar vlada pri tej odločitvi ni bila zraven in celo
               tudi ni bila obveščena za tisti delež, ki ga je imela, da bi ga lahko prodala. Jaz
               verjamem, da je treba to raziskati in jaz sem vam zadnjič povedal. Institucije bodo
               angažirane, jaz imam tukaj podatke o tem, kaj so institucije naredile. V SIB banki
               so: Banka Slovenije, ki je seveda odgovorna za svoje delo in samostojna; Agencija za
               trg vrednostnih papirjev, ki seveda preverja določene transakcije in bo sama povedala
               katere in katere so sporne; Slovenski inštitut za revizijo, tako kot sem napovedal;
               je tudi policija - celotna zadeva je v fazi preiskave - je računsko sodišče, trenutno
               potekajo tri revizije; Urad za preprečevanje pranja denarja preverja posamezne posle,
               KAD in SOD pa sta prodajala svoje deleže in odločitev je bila sprejeta leta 2000,
               septembra.</p>
            </sp>
            <sp xml:id="SDZ3-Redna-24-2003-03-27.sp45">

               <speaker>PREDSEDNIK BORUT PAHOR:</speaker>

               <p>Hvala lepa. Glejte, šli bomo tako, kot zahteva procedura, najprej s predstavitvijo
               stališč poslanskih skupin. Imate proceduralni predlog? <stage>(Ne.)</stage> Potem boste imeli
               možnost pojasniti, ko boste imeli besedo znotraj predstavitve stališč oziroma kot
               poslanec. Zdaj sem obema, tako predlagatelju kot tudi predsedniku vlade dopustil
               nekaj več časa, da sta zaključilamisli. Prosim, da mi tega ne bi bilo treba vedno
               početi. Če, prosim, lahko upoštevate omejitve, ki ste si jih sami dali glede časa.</p>
               <p>Najprej ima besedo kolega Peče za poslansko skupino Slovenske nacionalne stranke, za
               njim kolega Bajuk. Prosim.</p>
            </sp>
            <sp xml:id="SDZ3-Redna-24-2003-03-27.sp46">

               <speaker>SAŠO PEČE:</speaker>

               <p>Predsednik vlade je nekajkrat izjavil <q>"nekorektno"</q>. Nekorektno je, da se poskuša
               zadevi, finančnemu škandalu priti do dna. Nekorektno je, da se s prstom pokaže na
               vlado Republike Slovenije. Iz vaših besed predsednik vlade, gospod Tone Rop, je
               razvidno, ali v tem trenutku blefirate ali pa vlada Republike Slovenije sploh nima
               nobenih pooblastil in sploh ne ve, kaj se dogaja v naši državi. Toda, naj vas
               opomnim, da v celotni slovenski zgodovini ste vedno v vladi. Bili ste minister za
               delo, družino in socialne zadeve, bili ste minister za finance, državni sekretar,
               predsednik vlade. Osebno ocenjujem, da je bil nekorekten vaš nastop. Posebej, če
               pogledamo vašo razpravo v okviru odgovora gospoda Bajuka na zastavljeno vprašanje,
               ki, mislim, ocenjuje oziroma prikazuje celotno dimenzijo problema. Sam ocenjujem, da
               je kar nekaj institucij in je daleč od tega, da bi bili tu vlada in Banka Slovenije
               edini, ki bi morali odreagirati, predvsem, in sedaj sledi poudarek, predvsem pa je
               popolnoma jasno, da mora odreagirati mesto Ljubljana, mesto Ljubljana.</p>
               <p>Predsednik vlade, Tone Rop, to ni nič drugega kot prelaganje odgovornosti ali z
               drugimi besedami, zamegljevanje odgovornosti. Ocenjujemo, da vlada Republike
               Slovenije na ta način, ko v igro ponovno pošilja drugega akterja, pove, da se hoče
               izogniti vsakršni oziroma kakršnikoli odgovornosti. Tudi mesto Ljubljana je takrat
               vodila Liberalna demokracija, če mogoče ne veste. Po drugi strani pa je ob takih
               razpravah, kot je ta, v okviru te točke, oziroma razprava v okviru prejšnje točke
               dokaj brezpredmetna. V končni fazi poslovnik, ki ga je prav tako Liberalna
               demokracija spravila v obtok, ne dovoljuje, da bi sprejeli kakršenkoli sklep in da
               učinek današnje razprave ne bo drugačen, kot to, da bomo danes nekaj govorili brez
               zaključka.</p>
               <p>V Slovenski nacionalni stranki zato ocenjujemo, da so dogodki, povezani s to
               finančno špekulacijo, ki ste ji botrovali vi, politiki Liberalne demokracije, tako na
               mestnem nivoju, kakor na državnem nivoju, posledica treh stvari: prvič, moči
               Liberalne demokracije; drugič, interesov Liberalne demokracije in tretjič,
               prijateljevanja Liberalne demokracije s posamezniki.</p>
               <p>Dogodki, ki pa so se zgodili, pa nakazujejo prav tako tri stvari. Prvič, žal, da so
               določeni ljudje izvzeti oziroma nadstrokovni. Drugič, da nadzorne ustanove, kadar je
               to v interesu posameznikov, bom zopet uporabil, Liberalne demokracije, so popolnoma
               nemočne. Tretjič, da obstaja velik razkorak med kvaliteto in nekvaliteto dela
               paradržavnih oziroma državnih institucij, kot sta SOD in KAD, kjer pa ima zopet
               Liberalna demokracija svoje predstavnike.</p>
               <p>V Slovenski nacionalni stranki trdimo, da je za zgodbo SIB banke kriva država.
               Država pa je žal, poudarjam, žal, last politikov Liberalne demokracije. Zato upam z
               vso resnostjo trditi, da je kriva Liberalna demokracija, s svojim načinom
               razmišljanja, s svojimi ukrepi in svojimi aktivnostmi, ki jih v tej državi na splošno
               počnejo že deset let, konkretno pa se to početje odraža v tem in podobnih primerih.</p>
               <p>Tudi kar se tiče izredne seje kot druge vrste instituta opozicije, da spregovori o
               posameznih zadevah, ki ima za razliko od obstoječega govorjenja možnost sprejemanja
               posameznih sklepov, se bojimo, da je tudi izredna seja neke vrste iluzija, privid
               demokracije v tej naši državi.</p>
               <p>Če pogledamo nekaj dni nazaj, ta državni zbor ni bil sposoben obtožiti napada na
               Združene države, ampak je bil sposoben zgolj obžalovati. In iskreno se bojim, da bo
               na predlog, zopet žal, Liberalne demokracije prišlo do sklepa, da državni zbor
               obžaluje, da so se zgodili dogodki v povezavi z bančništvom v Sloveniji.</p>
               <p>Dovolite še naslednje. Gospod Bajuk je rekel, <q>"ponovno vzpostaviti zaupanje v
               ustanove"</q> - ja, gospod Bajuk, sliši se zelo lepo, ampak ne s temi ljudmi. Žal, s temi
               ljudmi to ne bo mogoče. Hvala.</p>
            </sp>
            <sp xml:id="SDZ3-Redna-24-2003-03-27.sp47">

               <speaker>PREDSEDNIK BORUT PAHOR:</speaker>

               <p>Zdaj dajem besedo kolegu dr. Bajuku, ki bo predstavil stališče poslanske skupine Nove
               Slovenije. Prosim.</p>
            </sp>
            <sp xml:id="SDZ3-Redna-24-2003-03-27.sp48">

               <speaker>DR. ANDREJ BAJUK:</speaker>

               <p>Hvala, gospod predsednik. Se opravičujem, morda sem napačno razumel vašo prvo
               povabilo k besedi in sem mislil, da moram predstaviti stališče poslanske skupine. Se
               opravičujem, ne samo vam, tudi vsem kolegicam in kolegom. Rad bi pa samo ponovil, kaj
               je bistvo našega stališča, ki sem ga danes predstavil in je tudi stališče celotne
               koalicije Slovenija. Zakaj se ne strinjamo s pristopom in odgovorom gospoda
               predsednika vlade na vprašanje, ki smo mu ga zastavili pred enim mesecem, in sicer na
               dveh ključnih točkah - prva, čigava je to odgovornost? Mi se zavzemamo za to, in
               mislim, da smo tudi dokazali, da ne more biti odgovornost za ta nakup samo na mestni
               občini Ljubljana, da je to prvotno in predvsem odgovornost vlade. Ne samo, ker je
               vlada bila ustanoviteljica, ampak tudi zaradi vseh drugih dejanj in konkretnih
               podatkov, ki sem jih navedel v svoji predstavitvi. Gospod predsednik vlade,
               obžalujem, da ste rekli, da se govori na pamet. Dejansko, če imate takšno stališče,
               ga obrnite na svojo lastno vlado v prejšnji sestavi, ker podatek, ki sem ga omenil,
               je ravno v odgovoru vlade na vprašanje kolega Janeza Janše, kako je bila banka
               ustanovljena. Res je, da konkretnega podatka ni, koliko je bil začetni delež vlade.
               Pove pa se v naslednji točki, da je leta 1998 prišlo do sporazuma ravno zato, ker je
               uprava SIB banke ugovarjala temu, da je delež prevelik glede na to, da je bila
               ustanovljena na podlagi nekih prenosnih terjatev takratnega razvojnega dinarja. In da
               takrat, leta 1998, se je to znižalo na 36,9 procentov. Ampak to ni ključno dejanje.
               Res je, tukaj ne govorimo o odgovornosti Šinigojeve vlade. Govorimo samo to, da je to
               bilaod začetka, od samega začetka ustanova, ki jo je ustvarila politika, jo je
               ustvarila država in je potem tudi upravljala, in to zelo veliki meri. In to je to, da
               je tistih 36,9% obstalo skozi čas, da se je prelagalo od ene do druge ustanove, v
               kateri pa vlada Republike Slovenije ima edino odgovornost. Na podlagi vseh teh stvari
               se ne moremo strinjati z vašim stališčem, ki ste ga dali v odgovoru takrat in danes
               tudi ponovili, da je to prvenstvena odgovornost mestne občine Ljubljana.</p>
               <p>Drugi del naše predstavitve je pa naslednji: da se ne strinjamo z vašim pristopom,
               da se vlada na nek način mora odpovedati tem, kar mi smatramo, da je bistvenega
               značaja. To pa je, da se mora vlada zavzeti za to, da se bo ta nakup dejansko
               razveljavil. Ne pa, da se bomo samo lotili tega, kar sicer odobravam.</p>
               <p>Gospod predsednik, spoštujem vaše stališče, ko ste rekli že takrat in danes ponovili,
               da se bo vlada zavzela, da bomo prišli do omejitev dejanske odgovornosti. Ja, saj to
               je bistvena stvar našega pravnega reda. Ne more se več tako dogajati, kot se je
               zgodilo v pogodbah v Elanu, da je odgovornost na sodnem postopku bila sicer
               ugotovljena, a vendar se ni nič zgodilo, ker je sodnik pozabil izreči kazen.</p>
               <p>Gospod predsednik, slovenska vlada se mora zavzeti za to, da bomo dokazali, da bo ta
               nakup razveljavljen. Zakaj? Zato, da bo enkrat za vselej jasno vsem na Slovenskem, da
               smo napravili črto in da preko te črte ne bomo dovolili, da se bodo določeni gospodje
               tako ali drugače, bodisi zlonamerno ali pa da bodo izigravali praznine v naši
               zakonodaji, da bodo lahko delovali, kot so sedaj napravili in dejansko ofernažili
               slovenske davkoplačevalce za takšne visoke vsote.</p>
               <p>Torej ne strinjamo se z vami, s tema dvema točkama. Prva odgovornost je odgovornost
               vlade Republike Slovenije.</p>
               <p>In drugič je mogoče samo, če je politična volja, da se preseže, da gremo en korak
               dalj od tega, kot je samo ugotavljanje odgovornosti in pa morebitne sankcije, da se
               stvari vrnejo na tisti položaj, od katerega se ne bi smele nikdar premakniti. To je,
               da se nakuprazveljavi, da se vrne denar. Ali po domače, denar je treba vrniti, lopove
               pa po pravnem postopku sankcionirati. Hvala lepa.</p>
            </sp>
            <sp xml:id="SDZ3-Redna-24-2003-03-27.sp49">

               <speaker>PREDSEDNIK BORUT PAHOR:</speaker>

               <p>Hvala lepa. Besedo ima kolega Kebrič, ki ga ne vidim med nami. Potem dajem besedo
               kolegu Vnučcu. Želite kolega Vnučec besedo? Prosim, imate besedo za predstavitev
               stališča poslanske skupine SMS.</p>
            </sp>
            <sp xml:id="SDZ3-Redna-24-2003-03-27.sp50">

               <speaker>BOGOMIR VNUČEC:</speaker>

               <p>Hvala za besedo gospod predsednik. Spoštovani predsednik vlade, minister, oba
               ministra! SIB banka je bila državna banka, ne glede na procent deleža, ki ste ga
               omenili. Druge pravne osebe leta 1990, ki so bile soustanovitelj so bile takrat v
               državni lasti, saj je bilo takrat še vse državno. Nismo imeli še privatizacije, tako
               da to ne drži. Posredno lastništvo je zame, ni nobene razlike. Po drugi strani je pa
               bila takrat ta banka ustanovljena za razvoj. Vse banke v bivši Jugoslaviji so bile
               ustanovljene za razvoj, ne za nekaj drugega.</p>
               <p>V Stranki mladih Slovenije menimo, da pa je bil nakup banke glede na izjave
               predsednika vlade, ki je rekel, da je potreben umik politike iz bančnega sistema, se
               popolnoma strinjamo. Zakaj pa je potem šla mestna oblast v nakup banke dve leti
               nazaj? Čisto po nepotrebnem. In takrat se je že vedelo, da vstopamo v Evropsko unijo.
               Z vstopom v Evropsko unijo oziroma to smo se že odločili na referendumu, to bomo tudi
               aktivno participirali prihodnje leto, gremo lahko mirne duše kamor hočemo, v Dresden,
               v razne "Spar kasse, Banke di italiano, take in drugačne in bomo dobili take in
               drugačne boljše pogoje, kot jih imamo tukaj dane.</p>
               <p>Predsednik naše največje, še vedno v večinski lasti države, Ljubljanske banke sedaj
               intenzivno hodi okoli in lobira pri največjih podjetjih, da ne bi preselili svojega
               poslovanja v tujino, ker se upravičeno boji, da bi v tujini lahko dobili boljše
               pogoje zaposlovanja. Zato menimo v Stranki mladih Slovenije, da je bila že sama misel
               o nakupu banke s strani občine, pa ni važno kakšne, mestne ali najmanjše, zgrešena že
               v samem začetku. Kajti na trgu je bilo že takrat toliko bank, takšnih in drugačnih, z
               domačim oziroma tujim kapitalom, in če potrebuješ denar ti dajo vedno boljše pogoje,
               kot lastnik pa moraš poskrbeti tudi za druge obveznosti. To se pravi ustanoviteljske,
               kritje izgube in tako naprej. In tukaj iz tega vidika, pa ne glede na pravno mnenje,
               pravnomnenje, pravna podlaga za nakup je bila sigurno v redu, to ne dvomimo, glede na
               zelo eminentne osebnosti iz tega področja, ki so to urejale. Po drugi strani pa
               najmanj, kar je, zakon o lokalni samoupravi zavezuje župana, da ravna z občinskim
               premoženjem kot skrben gospodar. To imamo zapisano v zakonu o lokalni samoupravi. In
               to, če lahko očitamo, najmanj to lahko očitamo županji, da ni ravnala kot skrben
               gospodar. Zdaj mi tudi verjamemo, da ni bila v celoti seznanjena gospa županja, ko je
               to podpisovala, in da tudi ni vsega kriva. Je pa nujno, da se ugotovi, kdo so tisti
               krivci, ki so pripeljali do tega, če je bila to zgrešena investicija oziroma kdo so
               tisti, ki so pripomogli k temu zgrešenemu dejanju za Ljubljančane. Kajti vsak
               Ljubljančan je bil s tem nakupom oškodovan za najmanj 30 tisoč tolarjev, kar se sicer
               ne sliši veliko, vendar vsak, tudi novorojenček, star en dan, je bil oškodovan za 30
               tisoč tolarjev. In ta denar bi lahko veliko koristneje uporabili za druge investicije
               v mestu, ki jih mesto nujno potrebuje. Vozimo tukaj zdaj eminentne predstavnike
               drugih držav po Ljubljani, na Tromostovje. Ampak kaj imajo tam videti: eno gnojnico,
               ki teče mimo, namesto da bi uredili, recimo primer, obrežje Ljubljanice, da bi to
               zaživelo, tam teče gnojnica, lahko rečemo dobesedno.</p>
               <p>SIB banka ima s tem to zvezo, da je bil nakup SIB banke zgrešen. Zato se strinjamo v
               Stranki mladih Slovenije, da bi bila najboljša rešitev, da se pogodba razveljavi, da
               se Ljubljančanom vrne njihov denar in da lastniki, tisti lastniki, ki so hoteli
               sanacijo te banke prevaliti na druga pleča, sami poskrbijo in prevzamejo odgovornost
               za zgrešene naložbe, ki nedvoumno so bile. To izhaja tako iz poročila računskega
               sodišča, upam, da bomo te materiale dobili, tudi mi tukaj, poslanci, ne samo člani
               odbora za finance oziroma mestni svetniki, da bomo tudi mi seznanjeni z vsemi
               nepravilnostmi, ki so se dogajale, oziroma da bomo korektno seznanjeni s postopki, ki
               so potekali glede te prodaje. Hvala.</p>
            </sp>
            <sp xml:id="SDZ3-Redna-24-2003-03-27.sp51">

               <speaker>PREDSEDNIK BORUT PAHOR:</speaker>

               <p>Hvala lepa kolega Vnučec. Stališče poslanske skupine Združene liste socialnih
               demokratov bo predstavil kolega Horvat. Prosim.</p>
            </sp>
            <sp xml:id="SDZ3-Redna-24-2003-03-27.sp52">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovani predsednik vlade, spoštovana ministra,
               kolegice in kolegi. Poslansko vprašanje poslanskega kolega dr. Bajuka ter številne
               informacije v medijih in javnosti sploh, vključno z navedbami v obrazložitvi zahteve
               za sklic izredne seje na to temo, v naši poslanski skupini, ne samo da je to vzbudilo
               in zbuja zanimanje in pozornost, ampak tudi zaskrbljenost nad očitanimi domnevnimi
               nepravilnostmi in celo sumi kaznivih dejanj v zvezi z nakupom večinskega deleža SIB
               banke s strani javnega podjetja Energetika.</p>
               <p>Zato kljub odgovoru, ki ga je na vprašanje poslanca dr. Bajuka dal predsednik vlade,
               menimo, da je potrebno dobiti dodatne odgovore na zastavljena vprašanja, na izražene
               sume, obtožbe in celo sodbe. Dobiti je potrebno jasne odgovore od odgovornih in
               pristojnih organov, s ciljem, da državni zbor, kot zakonodajalec in zainteresirana
               javnost na podlagi dejstev in dokazov izvemo zlasti: prvič, kaj se je dejansko
               dogajalo; drugič, kako so ravnali pristojni in odgovorni organi glede na svoja
               pooblastila in odgovornosti in tretjič, kakšna je bila in bo vloga oziroma aktivnost
               vlade v tej zadevi. Poročila in informacije pričakujemo zlasti od naslednjih organov
               in ustanov: Agencije za trg vrednostnih papirjev, Banke Slovenije, urada za
               preprečevanje korupcije, urada za preprečevanje pranja denarja, računskega sodišča,
               slovenskega inštituta za revizijo, policije in državnega tožilstva in pa končno
               seveda tudi od vlade.</p>
               <p>Predsednik vlade je danes zelo jasno povedal, kar potrjujejo tudi naše informacije,
               da so vse te institucije dejansko na delu in verjetno ne bo potrebno dosti časa, da
               bomo lahko ustrezne informacije in poročila tudi dobili. Preden pa dobimo celovita
               poročila in odgovore, bi se po naši oceni v izogib povzročanja materialne ali moralne
               škode pravnim in fizičnim osebam ter primerno vlogi in položaju državnega zbora
               morali po možnosti vzdržati dajanja preuranjenih sodb in celo obsodb. Državni zbor
               kot zakonodajalec mora še posebej upoštevati z ustavo in zakoni določene
               pristojnosti, tako svoje, kot tudi pristojnosti in odgovornosti posameznih državnih
               organov. Nesprejemljive so vnaprejšnje obsodbe pravnih in fizičnih oseb ter sodbe ali
               celo diskvalifikacije nadzornih ustanov in njihovih odgovornih funkcionarjev, preden
               se seznanimo z dejstvi in dokazi za izražene sume. To tudi ne prispeva k odkrivanju
               in reševanju dejanskih problemov in njihovih vzrokov ter nepravilnosti, lahko pa
               neopravičeno škoduje ugledu, avtoriteti in končno tudi učinkovitosti dela nadzornih
               ustanov in odgovornih nosilcev funkcij.</p>
               <p>Predlagana izredna seja državnega zbora na to temo se nam zdi smiselna le toliko, da
               državni zbor sprejme sklepe, kot podpisniki zahteve tudi predlagajo, s katerimi
               državni zbor zahteva oziroma bo zahteval poročila pristojnih organov in vlade
               Republike Slovenije. Šele na podlagi teh poročil bo smiselna in odgovorna vsebinska
               razprava o konkretnem dogajanju in odgovornosti vpletenih ustanov in
               posameznikov.</p>
               <p>In za zaključek. Poleg zahtevanih poročil in informacij bi bilo koristno oziroma
               celo potrebno, da vlada in organi nadzora državnemu zboru kot zakonodajalcu
               predlagajo, kaj je potrebno storiti v sistemu, v zakonodaji za učinkovitejši nadzor
               in predvsem za preprečevanje ugotovljenih nepravilnosti v tem in tudi v drugih
               primerih, mislim na prevzeme, neopravičeno koriščenje notranjih informacij,
               pooblastila nadzornikov za pravočasno ukrepanje in tako dalje. Hvala lepa za
               pozornost.</p>
            </sp>
            <sp xml:id="SDZ3-Redna-24-2003-03-27.sp53">

               <speaker>PREDSEDNIK BORUT PAHOR:</speaker>

               <p>Hvala lepa. Stališče poslanske skupine Slovenske ljudske stranke bo predstavil
               kolega Kangler. Izvolite.</p>
            </sp>
            <sp xml:id="SDZ3-Redna-24-2003-03-27.sp54">

               <speaker>FRANC KANGLER:</speaker>

               <p>Hvala za besedo. Tudi v Slovenski ljudski stranki smo z zanimanjem spremljali afero
               ali škandal, ki se je zgodil v SIB banki v glavnem mestu Ljubljana.</p>
               <p>Tu moram poudariti, da se nam je tudi zdelo korektno vprašanje s strani enega od
               predsednikov opozicijske parlamentarne stranke, da o takšnem škandalu oziroma o
               takšni aferi povpraša prvega človeka v tej državi, predsednika vlade. Moramo
               poudariti, da se nam interpretacija predsednika vlade, ki jo je danes podal na
               vprašanje in pobudo gospoda Bajuka, zdi korektna in odgovorna. Na prvem mestu se
               moramo zavedati, da svoje delo morajoopraviti nekateri organi, ki odgovarjajo za to.
               Res je, da vlada odgovarja posredno. Nekateri predhodni govorniki so opozarjali na
               nekatere akterje, ki bi naj bili kot lokalni politiki nekaterih političnih opcij,
               predvsem iz vrst LDS in Združene liste, vključeni v to afero, in glede tega je naše
               mnenje naslednje: svoje delo morajo opraviti državni organi. Predvsem mislim tu na
               državno tožilstvo, če so podani elementi kaznivih dejanj, na delo policije, predvsem
               mislimo na urad za preprečevanje pranja denarja. Ko bodo ti trije organi opravili
               svoje delo, ne glede na to, kdo in na kakšen način je iz vrst lokalne ali državne
               politike vpleten v to afero, morajo za to odgovarjati. Pri gospodarskem kriminalu,
               spoštovani gospodje, ni neznanih storilcev. Kadar je kaznivo dejanje storjeno ali
               dokončano, so znani storilci. Zakon o lokalni samoupravi, statut lokalne skupnosti
               mesta Ljubljana in nekateri zakoni o gospodarskih družbah in drugih točno, jasno in
               javno dajejo pooblastila nekaterim odgovornim osebam znotraj lokalne skupnosti in
               gospodarskih služb. Točno se ve, kdo in na kakšen način za katero dejanje odgovarja.
               Veliko besed je preteklo, tako v lokalni skupnosti, na sejah mestnega sveta
               Ljubljane, danes pa govorimo v državnem zboru.</p>
               <p>V Slovenski ljudski stranki menimo, da morajo svojo vlogo odigrati organi pregona in
               tisti organi, ki kontrolirajo zakonitost in učinkovitost nekaterih dejavnosti.
               Predvsem pa, še enkrat poudarjam, svojo vlogo mora odigrati državna tožilka, policija
               in urad za preprečevanje pranja denarja.</p>
               <p>Prav tako bi se na tem mestu lahko vprašali, kakšno vlogo je tu odigral svet Narodne
               banke, ki na nek način bdi nad vsemi bankami, ki poslujejo v Republiki Sloveniji.
               Zato še enkrat z vso odgovornostjo pozivamo, da se naj aktivno vključijo v
               raziskovanje te afere in tega škandala vse pristojne službe, ki so za to pristojne v
               Republiki Sloveniji. Vlada Republike Slovenije, skupaj s predsednikom vlade, gospodom
               Ropom, pa naj te službe spodbuja, da bodo čim prej dokončale svoje delo in našle
               odgovorne osebe za ta pojav in za ta škandal. Hvala lepa.</p>
            </sp>
            <sp xml:id="SDZ3-Redna-24-2003-03-27.sp55">

               <speaker>PREDSEDNIK BORUT PAHOR:</speaker>

               <p>Hvala lepa, kolega Kangler. Prosim, če lahko svoja stališča sporočate z govorniškega
               odra ali s svojega mesta, da ne bo prišlo do nesporazumov pri zapisu.</p>
               <p>Sledi razprava poslank in poslancev. Če sem prej pravilno videl, predsednik vlade,
               ste želeli odgovoriti? Boste na koncu, prav. Kolega Peče ni navzoč. Kolega Bajuk,
               želite besedo? Kasneje vam jo bom težko dal - če bo ostal čas, prav? Kolegica
               Črnugelj, prosim.</p>
            </sp>
            <sp xml:id="SDZ3-Redna-24-2003-03-27.sp56">

               <speaker>DR. ANDREJ BAJUK:</speaker>

               <p>Ne razumem, kaj zdaj to pomeni, gospod predsednik. Če pravilno razumem, nam ostane v
               poslanski skupini še dovolj časa?</p>
            </sp>
            <sp xml:id="SDZ3-Redna-24-2003-03-27.sp57">

               <speaker>PREDSEDNIK BORUT PAHOR:</speaker>

               <p>Seveda!</p>
            </sp>
            <sp xml:id="SDZ3-Redna-24-2003-03-27.sp58">

               <speaker>DR. ANDREJ BAJUK:</speaker>

               <p>No, torej!</p>
            </sp>
            <sp xml:id="SDZ3-Redna-24-2003-03-27.sp59">

               <speaker>PREDSEDNIK BORUT PAHOR:</speaker>

               <p>Če želite.</p>
            </sp>
            <sp xml:id="SDZ3-Redna-24-2003-03-27.sp60">

               <speaker>DR. ANDREJ BAJUK:</speaker>

               <p>Ne želim sedaj, želim kasneje.</p>
            </sp>
            <sp xml:id="SDZ3-Redna-24-2003-03-27.sp61">

               <speaker>PREDSEDNIK BORUT PAHOR:</speaker>

               <p>Zdaj morate, ker zato je tak način<gap n="..."/></p>
            </sp>
            <sp xml:id="SDZ3-Redna-24-2003-03-27.sp62">

               <speaker>DR. ANDREJ BAJUK:</speaker>

               <p>No, prav, potem pa zdaj.</p>
            </sp>
            <sp xml:id="SDZ3-Redna-24-2003-03-27.sp63">

               <speaker>PREDSEDNIK BORUT PAHOR:</speaker>

               <p>Prosim! Hvala lepa. Na koncu dam besedo, če ostane čas, ampak treba se je pa držati
               vrstnega reda, ker drugače pride do zmešnjave.</p>
            </sp>
            <sp xml:id="SDZ3-Redna-24-2003-03-27.sp64">

               <speaker>DR. ANDREJ BAJUK:</speaker>

               <p>No, no, saj, saj sem priden, se bom držal. Se bom držal poslovnika, ki se ga skušam
               naučiti na pamet, ampak je težko, ker včasih ga drugače interpretiramo, kot pa je
               napisan, no, ampak ne glede na to. Ker mi je ob predstavitvi nekaj minut časa
               zmanjkalo, bi rad poudaril še naslednje.</p>
               <p>Dejstvo je, da nas čaka zelo veliko dela. Ne samo vlade Republike Slovenije in vseh
               ustanov, ki so odgovorne na tem področju, pač pa tudi ta državni zbor. Ta državni
               zbor je tudi odgovoren in soodgovoren za sistemske vrzeli ali napake, ki takšne
               stvari tudi omogočajo. Zato se bomo prav posebej zavzeli, da bomo v najkrajšem času
               te stvari tudi odpravili. Seveda so po naši oceni te vrzeli predvsem, bi rekel,
               načrtovane, ker takšni zakoni, kot smo jih sprejemali<gap n="..."/> Na primer - samo za primer,
               da ne boste spet rekli, da govorim na pamet pa v prazno, kar tako rad gospod
               predsednik vlade omenja. Dejstvo je, da imamo zakon o gospodarskih družbah, kjer 219.
               člen zagotavlja enakost vseh delničarjev. A veste, da v tistem zakonu ni nobene
               sankcije glede tega? Ni sankcije. To se pravi, prazna beseda, določilo brez zob. Tako
               se ne da. No, take stvari, recimo, bomo morali prav gotovo popraviti, da bo resnično
               prišlo vse to do veljave. Poleg tega je pa še nujno potrebno, da se razširi ta debata
               ne samo o odgovornosti vlade glede tega, kar sem že omenil, in sicer, da je morala
               biti seznanjena z vsem, kar se je tam dogajalo, ker je nemogoče drugače to razumeti.
               Ne samo, da ima svojega predstavnika v nadzornem svetu Banke Slovenije, in to je
               sicer finančni minister, če pravilno razumem, imela je svoje nadzornike prav do
               zadnjega dne, do 31. decembra 2001, po vseh teh povezanih ustanovah, ki smo jih
               omenili prej. Torej bomo morali tudi govoriti tudi o odgovornosti vlade z vidika
               sistemske ureditve trga vrednostnih papirjev, kako bomo to reševali. Odgovornost
               vlade z vidika neprimernosti ureditve nadzora nad izvajanjem javnih pooblastil,
               pooblaščenih revizorjev oziroma revizijskih družb je tudi odprto vprašanje.</p>
               <p>Spoštovane kolegice in kolegi, gotovo se boste spomnili, ko smo v prvih mesecih te
               sestave državnega zbora v tem obdobju sprejeli zakon o reviziji, kako je opozicija
               opozarjala na nepravilnosti, kako je nerešeno v tem zakonu vprašanje nadzora in
               vprašanje povezav med revizorjem in pa revidirancem. Seveda bomo morali govoriti o
               odgovornosti vlade Republike Slovenije z vidika neprimerne skrbi za razvoj javnega
               sektorja.</p>
               <p>Kolikokrat smo že slišali gospoda predsednika vlade, ki nam razlaga: <q>"Ja, seveda, saj
               mi se zavzemamo za to, da bi se vlada umaknila iz vsega tega."</q> Ja seveda, jaz se tudi
               s tem strinjam.</p>
               <p>Politika je noter, je zapisana, strategija je jasna, samo kako pa to izvajamo? Kaj pa
               bo ostalo od tega, ko se umaknemo? Na koga pa nalagamo vse te odgovornosti, ko se
               vlada umakne? Kdo pa dejansko pridobi vse to? Ali mislite, da Slovenci in Slovenke ne
               vedo, kaj se je dogajalo v našem tranzicijskem obdobju, da so nekateri zasebniki kar
               naenkrat in čez noč postali milijarderji na podlagi osvojitve bivše družbene
               lastnine? Seveda bomo morali še veliko delati. Jaz upam, da bo ravno razprava na
               izredni seji vse te stvari tudi osvetlila in da bomo v tem državnem zboru se resno
               zavzeli za to, da bomo čimprej prišli do določenih rešitev, ker je tudi naša
               odgovornost, da to napravimo. S tem je tudi naša pripravljenost sodelovati s
               slovensko vlado, da bomo tudi to čimprej rešili.</p>
               <p>Sicer pa bi se vrnil na mojo prvo predstavitev. Spoštovani gospod predsednik vlade,
               ne strinjamo se z vašim pristopom, ko se niste pripravljeni prevzeti odgovornosti
               vlade v SIB banki, in se ne strinjamo z vašim pristopom, ker niste pripravljeni
               napraviti tistega koraka politične odločitve, da bi se ta nakup razveljavil, da se bi
               denar vrnil, ne pa, da bi se samo ugotovila odgovornost in sankcije. Glede tega vam
               čestitam, da se boste za to zavzeli. Sem slišal vaše obljube in jih vzamemo na
               znanje, pričakujemo pa dejstva. Hvala lepa.</p>
            </sp>
            <sp xml:id="SDZ3-Redna-24-2003-03-27.sp65">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Črnugelj, izvolite.</p>
            </sp>
            <sp xml:id="SDZ3-Redna-24-2003-03-27.sp66">

               <speaker>SILVA ČRNUGELJ:</speaker>

               <p>Hvala lepa za besedo, gospa podpredsednica. Dileme, ki so bile sprožene na današnji
               razpravi in na vseh, ki so potekale na minulih sejah mestnega sveta MOL so vsekakor
               zelo resne in zahtevajo temeljito analizo. Ali je nakup SIB banke bil namenska poraba
               denarjain, ali je šlo za negospodarno in neškodljivo oziroma škodljivo naložbo v
               tistem trenutku, ko je bilo to opravljeno, je danes, ko je preteklo toliko dni in
               let, težko govoriti. Pravi akterji in kreatorji ideje nakupa niso prisotni, da nam
               mogoče lahko povedali in obrazložili vse svoje tedanje namene, za katere nekateri
               trdijo, da so bili dobri, drugi trdijo, da so bili slabi.</p>
               <p>Jaz se tudi danes, kljub dejstvu, da je mnogo več informacij na voljo, ne morem
               odločiti in opredeliti, kaj je prav in kaj ne. In zakaj se danes oglašam? Predvsem
               zaradi dejstva, ker sem nekoč bila mestna svetnica in o tem nisem odločala. Saj mi o
               tem tudi ni bila dana možnost, da odločam. Bila sem tam, o tem sem pa bila
               informirana kot vsi državljani in državljanke Slovenije, in sicer iz dnevnega
               časopisja. Mestni svetniki MOL smo <q>"post festum"</q> na izredni seji razpravljali, ko je
               bil nakup banke že opravljen, ko je bil praktično že ves denar, 3,5 milijarde, že
               uporabljen in nakazan prodajalcem delnic banke ter ga ni bilo več možno vrniti
               javnemu podjetju Energetiki. Zgodba je bila torej že končana, ne glede na to, ali je
               bil sam nakup banke smotrn in nesmotrn in komu je bilo všeč ali ne. Takratna večinska
               odločitev se mi je zdela na mestnem svetu odgovorna, še posebej, ker je takratna
               županja mestnemu svetu posredovala dokumente, ki so v mejah zakonitih in statutarnih
               pristojnosti sveta v veliki meri zadovoljivo odgovarjali na zastavljena vprašanja
               predlagateljev seje. Žal, sedaj ugotavljam, da vse trditve in dokumenti, ki so bili
               svetnicam in svetnikom takrat na razpolago, niso bili v celoti in v celoti niso
               odgovarjali resnici. Ampak nekateri podatki, ki so danes že znani, niso bili neznani
               in tudi nedostopni, kar je pa zelo pomembno.</p>
               <p>Osebno pa se danes zavzemam na podlagi vseh dokumentov, ki smo jih imeli možnost
               ugotoviti, da se ugotovi kar največja transparentnost vseh aktivnosti, ki se nanašajo
               na postopke pri prodaji oziroma reševanju položaja banke in njenih komitentov, da se
               temeljito proučijo postopki nakupe banka, pristojnosti,ter odgovornosti vseh, ki so v
               nakupu sodelovali, ter da se sprožijo potrebni ukrepi, da se ugotovi njihova moralna
               in predvsem materialna odgovornost za povzročeno škodo, saj je odločitev o nakupu
               banke gotovo bila bolj politična kot strokovna. Da se pospešijo aktivnosti tistih
               organov v državi, ki so pristojni za ukrepanje v takih primerih, in sicer agencija za
               trg vrednostnih papirjev, tožilstvo, računsko sodišče, Banka Slovenije, institut za
               revizijo, urad za preprečevanje korupcije in tako naprej, kotso bili že navedeni, ter
               slovenski institut za revizijo.</p>
               <p>Upam, da bodo vsi ti organi na en način ugotovili, kaj je bilo prav oziroma kaj ni in
               da bo dokončno tudi ta afera razrešena. Hvala lepa.</p>
            </sp>
            <sp xml:id="SDZ3-Redna-24-2003-03-27.sp67">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo ima gospod Anderlič. Ne. Gospod Podobnik izvolite. Gospod Jakič
               izvolite.</p>
            </sp>
            <sp xml:id="SDZ3-Redna-24-2003-03-27.sp68">

               <speaker>ROMAN JAKIČ:</speaker>

               <p>Spoštovana podpredsednica, predsednik vlade. Jaz imam en problem. Problem, ki se
               imenuje selektivni pristop. Ne razumem, zakaj opozicija, ne samo, da je gospod Bajuk
               sicer postavil vprašanje, ampak opozicija podpisuje dokumente, kjer hoče izredni
               sklic seje na to temo, potem pa selektivno ne sodeluje na tej seji oziroma v
               diskusiji o tej seji.</p>
               <p>Danes razpravljamo o odgovoru in sta bili dve vprašanji, ki ju je dr. Bajuk postavil
               predsedniku vlade. Prvo, na katerega mislim, da je predsednik vlade jasno odgovoril
               že ob postavitvi vprašanja in danes dopolnil, ni pa bilo odgovorjeno v resnici na
               drugo vprašanje, ki ga je zastavil dr. Bajuk, in sicer, kako dolgo še se bo
               vladajočakoalicija na državni in lokalni ravni norčevala iz državljanov. Jaz mislim,
               da se v tem trenutku opozicija norčuje iz nas, ker to zgodbo prenaša na raven, o
               kateri ve, da seveda na tej ravni ni moč odločati in da je seveda to stvar mesta
               Ljubljane. S tem se seveda ne izogibam diskusiji in pa temam, ki jih je mesto
               Ljubljana že absorbiralo.</p>
               <p>Vi se sprašujete in danes ste dodatno vprašali, ali je kaj vlada storila za
               razveljavitev nakupa. Seveda vladi ni treba nič storiti, ker je že mesto Ljubljana
               oziroma mestni svet na svoji zadnji seji sprejel 14 sklepov, v katerih jasno in
               nedvoumno govori o tem, da računsko sodišče opravi izredni revizijski pregled
               poslovanja. Če omenim samo nekatere, na primer na vaše konkretno vprašanje, da mestni
               svet zahteva od agencije za trg vrednostnih papirjev in drugih pristojnih institucij,
               da opravijo vse potrebne postopke za razveljavitev odkupa delnic banke SIB s strani
               javnega podjetja Energetike. To sta dva od štirinajstih, ne bom vam štel.</p>
               <p>Je pa še en zelo pomemben sklep in o tem sem hotel govoriti, ko sem rekel, da me moti
               ta selektivni pristop. To pa je sklep, ki ga je predlagala Liberalna demokracija, s
               podporo koalicijskega partnerja v mestnem svetu, in sicer da se ustanovi posebna
               komisija, posebna komisija, v kateri bodo sodelovali in imeli večino opozicijski
               mestni svetniki in bodo tej posebni komisiji tudi predsedovali. Ta komisija naj
               razjasni vse v zvezi z nakupom SIB banke. Veste, da do današnjega dne s strani
               opozicije v to komisijo ni bil imenovan nihče. Ne da ni bil imenovan nihče, ena od
               opozicijskih strank oziroma dve, eksplicitno zahtevata, da se to vprašanje veže na
               imenovanje predstavnikov opozicije v nadzorne svete Holdinga, kar se mi zdi s te
               perspektive izredno nehigienično. Če je opoziciji kaj do tega,in poziciji je, če
               hočete, da se razčisti stvar, potem sledite sklepom, o katerih smo skupaj glasovali,
               in govorijo o tem, da je treba razjasniti to skozi proceduro, ki temu dotiče. In to
               je seveda procedura skozi mestni svet v preiskovalno komisijo in paskozi organe, ki
               gredo normalno proceduro, se pravi skozi ovadbe, če hočete, skozi sodišča in tako
               naprej.</p>
               <p>Danes se govori tu o gospodarskemu kriminalu, o kriminalnih dejanjih. Seveda ta
               dejanja morajo biti najprej dokazana in potem govoriti, ali je politika vpletena v
               to. Tudi vprašanje, zakaj se je šlo v nakup. V današnjem dnevu govoriti za nazaj, je
               seveda na nek način problematično. Čas, ko se odločalo o tem nakupu, je bil čas, če
               hočete, velikih tem o nacionalnih interesih, razprodajah bank, o Interbrewu, o
               pivovarni Laško in Union. Nakup je bil napravljen na osnovi tega, da je nadzorni svet
               Holdinga podprl nakup banke in da so predhodno opravljeni pravni pregledi, revizijsko
               poročilo poslovanja in zagotovila takratnega vodstva banke o uspehu, to le
               podkrepili. Če takrat vodstvo ne bi verjelo vsem tem eminentnim revizijskim in
               finančnim nadzornim ustanovam, komu naj potem verjame v tej državi?! In o tem pa
               lahko govorimo - ali so mehanizmi pravi za nadzor tega. To je bilo zapisano v enem od
               člankov v tedniku. Vendar nočem, da bi se danes sprenevedali, zgodba je zgolj
               politična. Naslednja tema bo seveda izredna seja, izredna točka, preiskovalna
               komisija in tako naprej - zgodba je politična, zgodbo hočete peljati do konca
               volitev, na način, ki pa ni primeren proceduri, predvsem ne parlamentarni proceduri.
               Hvala.</p>
            </sp>
            <sp xml:id="SDZ3-Redna-24-2003-03-27.sp69">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Drobniča ni v dvorani. Kolega Podobnik.</p>
            </sp>
            <sp xml:id="SDZ3-Redna-24-2003-03-27.sp70">

               <speaker>JANEZ PODOBNIK:</speaker>

               <p>Hvala, gospod predsednik, za besedo. Spoštovani predsednik vlade, gospod minister,
               kolegice in kolegi! Ko sem se pripravljal za ta nastop, sem imel v vidu tri elemente.
               Vsi trije so mi nastop oteževali in so me izzvali, da sem se zelo temeljito pripravil
               na to točko dnevnega reda.</p>
               <p>Prvo je dejstvo, da je banka SIB v procesu prodaje. Ne samo, da v poslovnem svetu
               velja, tudi v normalnih situacijah velja, da kadarkoli prodajaš neko banko, če pride
               njeno ime v državni zbor, na izredne seje, ji znižuješ vrednost, jo boš slabo prodal.
               Torej, kako naj nastopim, da ji ne bom zniževal cene, kajti, da ne bo nesporazuma,
               to, da je prišla banka SIB v državni zbor, za to je nekdo odgovoren.</p>
               <p>Druga dilema je bila v tem, da sem poslanec vladne koalicije. Sedaj sem poslušal dva
               nastopa, pogumen nastop kolegice Črnugljeve in provokativen nastop kolega Jakiča, ki
               je šel v napad - napad je najboljša obramba. Kajti dejstvo je, po mojem trdnem
               prepričanju, kot pravi, da je vse politika, da je ta afera grobo oplazila predvsem
               LDS in Združeno listo socialnih demokratov, če odkrito govorimo, Slovenske ljudske
               stranke seni dotaknila v ničemer. Kako naj govorim, da ne bom delal iz tega
               političnega kapitala, ker ga nočem delati? Ne nazadnje, med nami so nekateri kolegi
               poslanci, ki so pred več kot desetimi leti to banko ustanavljali. Verjamem, da so
               imeli dobre namene, tudi danes tu med nami sedijo, vsaj eden sedi med nami.</p>
               <p>In tretjič, sem že tretji mandat poslanec državnega zbora. Nisem prepričan, da so
               telesa državnega zbora vsaj v preteklih dveh mandatih dovolj odgovorno opravila
               nadzorno vlogo, kot jo imajo po zakonih in našem poslovniku. Nisem prepričan.</p>
               <p>Vprašanje Slovenske investicijske banke in odgovor predsednika vlade na poslansko
               vprašanje dr. Andreja Bajuka je predvsem vprašanje konflikta med javnim in zasebnim.
               Pri tej aferi nadzorne ustanove ne delujejo, kot bi morale. To svojo tezo sem
               pripravljen zelo detajlno, če bom sodeloval na izredni seji, tudi utemeljiti. Seveda
               ne z namenom, da bi iskal samo odgovornost, ampak da bi se te ustanove poboljšale.
               Problem pa ni zgolj v dejstvu, da se je v Slovenski investicijski banki pojavil
               nepojasnjen primanjkljaj, ki se je pokazal v zmanjšanju bilančne vsote Slovenske
               investicijske banke. Poslanska skupina je prav zato predlagala izredno sejo odbora za
               finance, da bi se o tem pogovarjali. Žal, seja je bila sklicana, ni bila končana in
               se bo menda nadaljevala na zaprti seji. Problem je bolj v razkritju političnega
               obvladovanja bančnega kapitala v primeru te banke, v političnem načinu kadrovanja
               njegovega opravljanja in političnega odločanja o kadrovanju nadzornih
               organov,nadzornih ustanov tržnega gospodarstva ter monopolnih podjetij v javni lasti
               ter načina ustvarjanja njihovega dobička. Kolegice in kolegi, to pa so elementi
               klasične politične korupcije. Za vse te navedke imam seveda mnogo argumentov in bi
               jih lahko detajlno tudi tukaj predstavil. To so elementi klasične politične
               korupcije. V primeru Slovenske investicijske banke, kolegice in kolegi, ne gre za
               zasebno banko, pač pa gre za banko v večinski lasti kapitala, ki ga opravlja država,
               paradržavni skladi oziroma javna podjetja. To nas mora voditi tudi pri razpravi o tem
               občutljivem vprašanju.</p>
               <p>Sedaj, ko je zadeva prišla sem, ko je ušla iz steklenice, je priložnost, da nam
               Banka Slovenije v okviru svojih pooblastil razkrije vse podrobnosti, ki so med drugim
               tudi vplivale na zmanjšanje bilančne vsote te banke v prvi polovici leta 2002. Po
               mojem mnenju, in to je tudi mnenje kolegov v poslanski skupini, kajti o tem smo se
               pogovarjali tudi s priznanimi finančnimi strokovnjaki, bi bilo za rešitev te afere
               potrebno opraviti tudi naslednje. Prvič, imenovati neodvisno nadzorno ustanovo, ki bo
               pregledala poslovanje Slovenske investicijske banke predvsem v luči kreditiranja
               povezanih oseb, in definirali gospodarsko-politične mreže, ki so to banko
               obvladovale. Sprašujemo se, ali v slovenskem podnebju obstaja taka neodvisna nadzorna
               ustanova. Morda bi bilo potrebno poseči, da bi bila njena sestava širša in ne zgolj
               domača, slovenska.</p>
               <p>Drugič, potrebno bi bilo javno razkriti vse posle med povezanimi osebami, predvsem
               tiste, ki niso vračale kreditov oziroma so jih dobivali pod ugodnejšimi pogoji.</p>
               <p>Tretjič, pristojne državne ustanove naj na podlagi takega pregleda začnejo postopke
               pregona za eventualna kazniva dejanja oziroma, naj vložijo predloge za prekrške. O
               tem ste že kolegi in kolegice govorili.</p>
               <p>Petič, državni zbor, vlada, pa tudi mestna občina Ljubljana naj ugotovijo povezanost
               oseb, ki so jih imenovali v upravljavske in nadzorne organe te banke, v podjetja in
               ustanove, ki so njeni lastniki oziroma so bili lastniki Slovenske investicijske banke
               ter povezanost z osebami v nadzornih ustanovah tržnega gospodarstva. Dve taki možni
               mreži je eden od slovenskih dnevnikov že objavil na celostranskih straneh.</p>
               <p>Šestič, ugotoviti je potrebno tudi eventualno politično odgovornost vseh tistih, ki
               so bili odgovorni, da bi organi nadzora delovali tako, kot bi morali.</p>
               <p>Po mojem mnenju, ko sem včeraj prisostvoval delno na seji odbora za finance in je v
               celoti povezano prav s to tematiko, pa bi Banka Slovenije morala v okviru postopkov,
               ki tukaj veljajo, lahko je to na zaprti seji, storiti naslednje. Morala bi razkriti,
               katerim komitentom je spremenila terjatev do neplačanih obveznosti v finančni zakup,
               kajti slišali smo, da je bila to običajna praksa. Drugič, predloži naj seznam vseh
               odpisanih terjatev Slovenske investicijske banke do kreditojemalcev. Tretjič,
               natančno naj pojasni ozadje napačnega nakazila milijarde slovenskih tolarjev in kako
               je ta vsota vplivala na likvidnost banke na dan napačnega nakazila. To naj bi se
               zgodilo na Silvestrovo,leta 2001. Kakšna bi bila njena likvidnost na dan, če ne bi
               bilo te napačno opravljene transakcije. Tudi s podatki o osebah, ki so to napačno
               transakcijo izvedle, ter s podatki o pogostosti vseh napačnih transakcij v bančnem
               sistemu. Veseli bi bili, če bislišali, kateri banki se je zgodila tista majhna
               nerodnost, da je več kot milijardo tolarjev nakazala na napačen račun. Četrtič.
               Podobno naj pojasni sistem centralnobančnih SWOT poslov, njihov obseg v Slovenski
               investicijski banki in pomen za likvidnost te banke, kajti bilo je včeraj povedano,
               da naj bi ti posli tudi vplivali na znižano bilančno vsoto banke. Petič, in to ne
               pomeni ne nenazadnje, podobno naj se opredeli vpliv novih računovodskih standardov na
               zmanjšanje bilančne vsote Slovenske investicijske banke, ampak tudi ostalih bank.</p>
               <p>Ob tem vprašanju, o katerem je odgovarjal na poslansko vprašanje dr. Andreja Bajuka
               predsednik vlade, mag. Anton Rop, pa je zaskrbljujoče še nekaj. Pred slabim letom so
               predstavniki inštituta za revizijo, če se ne motim, je to privatni inštitut, ki ima
               javna pooblastila, to ni državni inštitut, torej predstavniki tega inštituta so ob
               neki zelo neprijetni ameriški aferi zatrdili, da se v Sloveniji nikoli ne bo mogel
               zgoditi kakršenkoli enront. Kajti gre za povsem neprimerljiva gospodarska sistema.
               Res je, da v primeru Slovenske investicijske banke ne gre za prikrivanje dobičkov.
               Toda gre za dejstvo, da tudi pri nas revizorji niso odkrili nobenih nepravilnosti v
               izkazovanju poslovnih izidov Slovenske investicijske banke za leto 2001, čeprav so se
               zagotovo že takrat pojavili problemi s starimi krediti. Takrat je bila ta banka tudi
               prodana novemu kupcu. Če je odpovedal interni bančni nadzor, ki ga je po podatkih, ki
               jih imamo, pomagala opraviti tudi Nova ljubljanska banka, če jeodpovedal nadzor Banke
               Slovenije, kdo naj potem tukaj opravi tak nadzor? Kakšen je pomen revizij, ki jih
               opravljajo revizijske družbe? To ni majhen strošek. Na internetu smo dobili poročilo
               neodvisnega revizorja za primer te banke. Vse je v najboljšem in idealnem stanju za
               leto 2001. Ali ni nastopil trenutek, da se v okviru postopkov, ki jih poznamo,
               ponovno oceni delovanje inštituta za revizijo, ki ima pomembna javna pooblastila na
               podlagi zakonodaje o revidiranju, in vzpostavi sistem revidiranja, ki bi preprosto
               omogočil odkrivanje tovrstnih tveganj. Če tega nismo zmožni doseči, kolegice in
               kolegi, zakaj ga potem sploh imamo in ga drago plačujemo. In z vso odgovornostjo,
               kolegice in kolegi, ob dejstvu, da nas je včeraj zelo priznana mednarodna bonitetna
               hiša Slovenije uvrstila v višji razred, na to smo lahko ponosni, ampak to dejstvo nas
               ne odvezuje od naše odgovornosti, da se sprašujemo, kakšno pa je stanje v drugih
               slovenskih bankah, predvsem v tistih, v katerih ima država pomemben vpliv. Kdo bo
               prevzemal slabe terjatve, če se bo izkazalo, da se spopadajo s problemi slabih
               kreditov. Ali sedanji sistem nadzora omogoča pravočasno odkrivanje takih primerov?
               Osebno menim, da afera Slovenske investicijske banke kaže, da Slovenija potrebuje
               zakon o preprečevanju nasprotja interesov, ki bo onemogočal takšno prepletanje med
               javnimi interesi, kapitalom v javni lasti ter na drugi strani zasebnimi in
               političnimi interesi. Hvala lepa.</p>
            </sp>
            <sp xml:id="SDZ3-Redna-24-2003-03-27.sp71">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Drobniča ni. Kolega Potrč? <stage>(Ne.)</stage> Kolega Jakič je že govoril, če
               prav razumem. Kolega Trofenik? Kolega Anderlič.</p>
            </sp>
            <sp xml:id="SDZ3-Redna-24-2003-03-27.sp72">

               <speaker>ANTON ANDERLIČ:</speaker>

               <p>Očitno se je pokazalo tudi danes, da institut za razprave o odgovoru na vprašanje ni
               tisto, kar bi pravzaprav predlagatelji takih razprav želeli. Vse več je tistih drugih
               razprav, ki govorijo o vsem in na splošno, ne pa o samem vprašanju oziroma odgovoru
               in nezadovoljstvo z odgovorom. Tak primer, ki je danes na dnevnem redu, je dobil še
               dodatno dimenzijo nerazumljivosti, kajti danes smo namenili tej točki tri ure, da
               razpravljamo samo o odgovoru na vprašanje, za drugi teden je pa zahtevana izredna
               seja o tej isti stvari.</p>
               <p>Zato sam ne mislim razpravljati o odgovoru drugače, kot na način, da je nas, pa mene
               tudi, zadovoljil in da glede na to, kako je bilo postavljeno vprašanje, in glede na
               to, da državni zbor ni mesto, da bi na tem mestu prišli do ugotovitev inšpekcijskih
               služb in raznih drugih stvari, ampak se lahko z njimi samo seznanimo, jih lahko
               obravnavamo v okviru postopkov in procedur, ki so za to predpisane. Jazsem prepričan,
               da je narobe, da bi razpravljali tukaj o vsakem primeru posebej, do kod se je,
               recimo, prikopalo državno tožilstvo, do kod se je dokopala policija, do kod neka
               druga služba. Ampak v okviru letnih ali polletnih poročil ali poročil, ki jih tako
               ali tako ustrezna delovna telesa v državnem zboru obravnavajo, in določena poročila
               tudi državni zbor. Ali pa, če gre za res izjemno zadevo ali posebno zadevo, potem
               skozi institute preiskovalnih komisij in raznih drugih stvari. Zato mislim, da ni
               potrebno veliko več o tem govoriti, kajti na seji prihodnji teden se bo mogoče
               dogovoriti za nadaljnje poti, kar je tudi edino smiselno. Kajti ne verjamem, da nam
               lahko drugi teden že postrežejo organi s čim drugim kot s tem, da delajo.</p>
            </sp>
            <sp xml:id="SDZ3-Redna-24-2003-03-27.sp73">

               <speaker>PREDSEDNIK BORUT PAHOR:</speaker>

               <p>Hvala lepa. Kolegice Širca ta hip ni. Kolega Rokavec? <stage>(Ne želi.)</stage> Kolega Podobnik je
               že govoril. Predlagatelj, želite besedo?</p>
            </sp>
            <sp xml:id="SDZ3-Redna-24-2003-03-27.sp74">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Zelo skrbno sem poslušal predstavitve spoštovanih
               kolegic in kolegov. Predvsem pa sem z zanimanjem poslušal to zadnjo, kolega
               Anderliča, in se z njim prav gotovo strinjam. Danes je razprava o odgovoru gospoda
               predsednika vlade na vprašanje, ki je bilo zastavljeno.</p>
               <p>Moramo se zavedati, da po našem poslovniku imamo tiste pičle tri minute, da lahko
               vprašanja zastaviš, da vprašanje zastaviš v kontekstu nekih določenih predpostavk in
               pa, da se dokoplješ do konkretnega vprašanja v tem zelo kratkem času.</p>
               <p>Jaz sem že dvakrat pojasnil in bom ponovno pojasnil, zakaj smo zahtevali to razpravo:
               ker nismo bili zadovoljni z odgovorom. In to z odgovorom v jedru dveh vprašanj:
               čigava je prvenstvena odgovornost in pa, kakšen naj bo pristop. V odgovoru gospoda
               predsednika je bilo nam jasno in to si lahko preverite na magnetogramu, da se je
               gospod predsednik zavzel za drugačen pristop, kot pa je naša lastna ocena.</p>
               <p>Naša ocena je, da je vlada v tej zgodbi SIB banke od ustanovitve in do tega
               nesrečnega nakupa dejansko odgovorna in da je vedela za določene stvari.</p>
               <p>In drugič, da nismo obsojeni, da se omejimo samo na to, kar se ve, da pričakujemo,
               da se bo tudi zgodilo, in sicer, da se bo slovenska država zavzela za to, da bo
               prišlo do jasne določitve odgovornosti in tudi kazni, če bo ta v upravnem postopku
               ugotovljena. Zato smo predlagali in vprašanje je bilo zelo jasno postavljeno: Ali ste
               pripravljeni napraviti tiste korake, da bo ta nakup razveljavljen, da bo denar vrnjen
               in bodo odgovorni kaznovani, če bo to ugotovljeno?</p>
               <p>Gospod predsednik se je zavzel, da se bo vlada pod njegovim vodstvom zavzela za to,
               da bo prišlo do ugotovitve odgovornosti. Mi ocenjujemo, da je to nezadostno, čeprav
               sem vesel, da je to obljubil, ne samo pred enim mesecem, tudi danes. Pričakujem, kot
               sem že rekel, ne samo besede, pričakujemo dejanja in konkretna dejstva na tem
               področju.</p>
               <p>Rad bi tudi omenil predstavitev spoštovane kolegice gospe Črnugljove, <q>"ko bo ta
               afera končana"</q>, sem si zapisal. Ta afera ne more biti končana po naši oceni na noben
               drug način, kot tako, da se ta nakup razveljavi, da se vrne denar mestu Ljubljani in
               da se odgovornost ugotovi in kazen, da se izpelje postopek. Jaz bi k temu še nekaj
               dodal, da bo ta državni zbor prevzel svojo odgovornost in z vlado in z vsemi
               ustanovami pregledal to našo zakonodajo, ki ima načrtno takšne vrzeli, ki te stvari
               dopuščajo.</p>
               <p>Zanimiva je bila pa tudi predstavitev kolega Jakiča, ko je govoril o raziskovalni
               komisiji na lokalni ravni v mestu Ljubljana. Upam, da v kontekstu vprašanja, ki sem
               ga zastavil, vam je jasno, da gre za večjo stvar, kot pa se lahko na lokalni ravni
               odreši.Jaz nimam nič proti temu, ampak bi vas samo opozoril na naslovno stran Dela,
               mislim, da je <q>"tresla se je gora, rodila se je pa komisija"</q>. Smo navajeni v tej
               državi, da delamo dobre komisije. Dobro veste, gospod Jakič, dobro veste, kaj se je
               zgodilo s takšnimi in drugačnimi preiskovalnimi komisijami, kako kar naenkrat čas
               poteče, potem je pa vse pod ključem in se nikdar več ne ve, kaj so ti gospodje v
               prejšnjih sestavah počenjali. Bomo videli. Mene zanima veliko več, veliko več me
               zanima, ali bomo v tem državnem zboru res na višini teh zahtev, ki jih je ta afera
               razkrila in vrzeli v naši zakonodaji in pa v urejanju našega nadzornega sistema.
               Spoštovane kolegice in kolegi!</p>
               <p>Včeraj smo začeli sejo na odboru za finance in monetarno politiko. Gospod
               viceguverner je bil tam prisoten. Zastavili smo marsikatero vprašanje, med drugim
               tudi to, ali je ena od tistih dveh revizijskih hiš, ki jih je Banka Slovenije v letu
               2001 ovadila zaradi nepravilnih postopkov v svojem revizijskem delu - vprašali smo
               ga, če je povezanas SIB banko, in odgovor je bil <q>"ne"</q>. To je tudi vprašanje, na
               katerega, upamo, bomo dobili odgovor. Namreč, kako je to mogoče, da danes, ko vemo,
               da so bile delnice dejansko vredne samo 10% tega, kot je bilo zapisano, da je mestna
               uprava pooblastila gospoda Jakliča, bila zavedena prek nadzornih ustanov, kako je to
               mogoče, da se kaj takega dogaja. To bomo morali ugotoviti, to bomo morali rešiti.
               Hvala.</p>
            </sp>
            <sp xml:id="SDZ3-Redna-24-2003-03-27.sp75">

               <speaker>PREDSEDNIK BORUT PAHOR:</speaker>

               <p>Hvala lepa. Zdaj ima predsednik vlade možnost, da odgovori, če želi. Prosim.</p>
            </sp>
            <sp xml:id="SDZ3-Redna-24-2003-03-27.sp76">

               <speaker>MAG. ANTON ROP:</speaker>

               <p>Najlepša hvala. Na koncu bi rad nekatere stvari zelo na kratko povzel, ker se mi zdi
               pomembno, da jih.</p>
               <p>Prva je ta, ki je bila omenjena v zvezi s kvaliteto in boniteto, če hočete,
               slovenskih bank. Slovenske banke so dobre banke, so varne banke in so ocenjene v
               regiji kot boljše banke, v regiji, širše na tem območju.</p>
               <p>Ne nazadnje je tudi to dejstvo, o katerem ste sami govorili, gospod Podobnik,
               dejstvo, da so nam zvišali <q>"rating"</q>. Mednarodna <q>"rating"</q> agencija govori v prid temu,
               ne samo da je v tej oceni poudarjena fiskalna politika, je tudi ocena, da je finančni
               sistem varen in da je situacija v Sloveniji relativno ugodna, pri čemer seveda ne
               želim zanikati, da problemov nimamo, vendar relativno manj in jih relativno bolje
               rešujemo kot v drugih primerljivih državah, tudi v nekaterih članicah Evropske unije.</p>
               <p>Drugo, kar velja poudariti, je teza, da <q>"predsednik vlade ima drugačen pristop, kot
               je naša ocena"</q>. Tu se mešata dve stvari. Lahko govorimo o pristopu, lahko govorimo o
               ceni. Če govorimo o pristopu, potem govorimo o pristopu, kakšen je pristop
               predsednika vlade in kakšen je vaš pristop. Ko govorimo o ceni, pa govorimo o ceni.
               Torej, ne teh dveh stvari mešati.</p>
               <p>Ko govorimo o pristopu, je moj pristop jasen, večkrat sem ga poudaril. Tisti, ki so
               neprimerno poslovali, tisti, ki so sprejemali neprimerne odločitve ali pa so celo
               zlorabili položaj, ali pa celo napravili kaznivo dejanje, tisti morajo odgovarjati.
               In sam sem bil prvi med tistimi, ki je poudaril, da morajo ustrezne institucije
               storiti vse potrebno, da pridemo do tistih, ki so za ta dejanja odgovorni. In danes
               sem tudi naštel, katere institucije pospešeno delajo na tem primeru, in vztrajal bom,
               da na tem primeru delajo. Kar se tiče tega pristopa, med nami pravzaprav ni razlike.
               Kar se tiče drugega dela pristopa - razen, če morda velja, da vi ne verjamete, da je
               treba odgovarjati in zagotoviti odgovornost tistih, ki so krivi - verjetno tu ni
               razlike, vsaj sam bi si tako tolmačil.</p>
               <p>Druga stvar, ki se tiče vrnitve denarja, o kateri govorite, nedvomno velja, da če se
               bodo v proceduri ugotavljanja odgovornosti ugotovila, dokazala kazniva dejanja pri
               teh transakcijah, da je to pravni temelj, na osnovi pravnega interesa, da seveda tudi
               zahtevamo v nadaljevanju ničnost pogodbe. Pravni temelj zato je kaznivo dejanje. In
               jaz sem zadnji v tej Sloveniji, ki bi lahko rekel, da v tem primeru ne bi zahtevali
               ničnosti pogodbe. Seveda jo bomo zahtevali, seveda bomo poslušali in storili vse za
               to, da bi ta sredstva vrnili. Torej, to je ta druga točka, kise tiče pristopa. Tisto,
               kar pa je razlika, pa je ocena. Moja ocena je bila, da je potrebno, ko se ocene
               delajo, presojati odgovornost na osnovi pristojnosti. Presojati odgovornost na osnovi
               tega, kaj je kdo dejansko storil in za kaj je bil pristojen in odgovoren. Če se
               seveda po tem načelu ravnamo, potem ne mešamo stvari in ne mešamo različnih
               problemov.</p>
               <p>Ponovno poudarjam, gre za dva problema, Prvi problem, se nanaša na učinkovitost
               poslovanja banke, ki je povezano s samim načinom ustanavljanja banke, predmetom
               delovanja banke in pa seveda tudi mehanizmi, ki so povezani z nadzorom delovanja
               banke v vmesnem času, ko je banka funkcionirala.</p>
               <p>Drug dogodek, o katerem govorimo, pa je prodaja oziroma nakup delnic. Prav nobenega
               dvoma ni, da je bil ta nakup delnic precej slab, precej slab, zato je potrebno vse
               okoliščine v zvezi s to transakcijo ugotoviti. Treba je ugotoviti, ali se je kdo
               okoriščal pri tem in seveda zahtevati odgovornost. Kar se tega tiče, mislim, da so
               naša stališča, če ne že z vami, pa vsaj z ostalimi poslanci, ki so danes tukaj
               diskutirali, kar precej blizu.</p>
               <p>Jaz seveda upam, da z današnjo diskusijo v tem smislu transakcije, ki se opravlja,
               poskusa, da bi se prodala ta banka, nismo naredili škode in da se bo diskusija, ki bo
               tekla v nadaljevanju, skoncentrirala točno na te točke, o katerih sem govoril. Na eni
               strani analizi stanja in tega, kaj se je kdaj zgodilo, na drugi strani seveda tudi
               analizi pristojnosti in odgovornosti. Potem verjamem, da bomo vsi skupaj prispevali k
               temu, da bo prišlo do razrešitve problema in da bo vse to, kar počnemo, na koncu
               imelo smisel. Hvala.</p>
            </sp>
            <sp xml:id="SDZ3-Redna-24-2003-03-27.sp77">

               <speaker>PREDSEDNIK BORUT PAHOR:</speaker>

               <p>Dobro. Lista je izčrpana. Ker pri tej točki ni sprejemov sklepov, bom razpravo
               zaključil. Danes je bilo že nekajkrat omenjeno, da bomo imeli o tem vprašanju tudi
               izredno sejo. O tem, kdaj jo bomo imeli, pa bomo jutri odločili na kolegiju ob 12.
               uri. Do naslednje točke dnevnega reda prekinjam sejo državnega zbora.</p>
               <p>Želi še kdo razpravljati? Sem predvideval, da ne, ker nisem videl rok. Rok nisem
               videl, tudi zdaj ne. Zaključujem razpravo. Nisem videl rok, želi še kdo razpravljati,
               nekaj časa je ostalo? Replika ne, ampak tisti, ki bi želel še razpravljati, lahko še
               enkrat dvigne roko. Razdelim čas, ampak<gap n="..."/> Prosim. Nisem videl roke, zato sem rekel.</p>
               <p>Kdo še želi, kajti potem ne bo več? Samo kolega doktor Bajuk? Prosim, pet minut
               kolega doktor Bajuk.</p>
            </sp>
            <sp xml:id="SDZ3-Redna-24-2003-03-27.sp78">

               <speaker>DR. ANDREJ BAJUK:</speaker>

               <p>Hvala lepa. Saj bo manj kot to.</p>
               <p>Spoštovani gospod predsednik! Jaz upam, da ste moje vprašanje razumeli, tudi zakaj
               se ne strinjam z vašim odgovorom. Ne samo takrat, tudi danes. Bistvena razlika je v
               tem, da danes tudi nismo slišali iz vaših usta in iz vaših predstavitev tisto
               politično odločitev, da se bo slovenska vlada zavzela za to, da bi se ta nakup
               razveljavil. To je prvi korak, to je prvi korak. Seveda vrnitev denarja, ampak na
               podlagi razveljavitve, ne pa na podlagi sodnega postopka, ki dobro vemo, koliko časa
               traja v naši državi v tem našem času.</p>
               <p>Zato se ne morem z vami strinjati. Ugotavljam, da je v tem bistvena razlika. Hočem
               pa tudi poudariti, da se popolnoma strinjam s tem, kar ste tudi vi ponovno danes
               obljubili, da se bo vlada zavzela, da bo prišlo do prave ocene odgovornosti in tudi
               sankcij proti tisti, ki naj bi jim odgovornost bila ugotovljena po pravnem postopku.
               O tem pa imamo enake poglede.</p>
               <p>Kar se pa tiče vašega bistvenega pristopa do tega, da je to odgovornost mestne
               občine Ljubljana in ne vlade Republike Slovenije, pa se ne morem strinjati. Bančni
               sistem ni samo odgovornost določene vlade, je odgovornost celotne naše družbe, v
               abstraktnemsmislu, v zelo konkretnem primeru SIB banke pa je odgovornost slovenske
               vlade od ustanovitve do tega nesrečnega nakupa, po naši oceni, popolnoma jasna.
               Hvala.</p>
            </sp>
            <sp xml:id="SDZ3-Redna-24-2003-03-27.sp79">

               <speaker>PREDSEDNIK BORUT PAHOR:</speaker>

               <p>Predsednik vlade. Kratek nastop prosim, potem bom zaključil razpravo.</p>
            </sp>
            <sp xml:id="SDZ3-Redna-24-2003-03-27.sp80">

               <speaker>MAG. ANTON ROP:</speaker>

               <p>Očitno se res nisva dobro razumela. Jaz nikoli nisem trdil, da je to samo odgovornost
               mesta Ljubljane. To je seveda odgovornost mesta Ljubljane v tistem delu, kjer ima
               mesto Ljubljana posledice. V tistem delu, kjer se nanaša na tisto drugo transakcijo,
               o kateri sem govoril, nakup delnic in slab nakup. V tem delu je to nedvomno
               odgovornost Ljubljane. In Ljubljana mora v tem delu storiti vse, kar je potrebno za
               to, da pride na eni strani do odgovora o tem, kdo je to sprožil in kdo je odgovoren,
               in v zvezi s čim je odgovoren, in da pride tudi do razveljavitve pogodbe, če bodo za
               to pravni temelji. Jaz sem tudi za to, vendar sem jaz vseskozi poudarjal, da je tukaj
               odgovornost tudi drugih institucij. Odgovornost vseh institucij, ki morajo izvesti
               nadzor, odgovornost vseh institucij, ki morajo izvesti kontrolo in v tistem delu,
               kjer so te institucije podrejene tudi vladi in ima vlada odgovornost do njih, je to
               tudi odgovornost vlade. Vlada je svoje že sprožila in bomo v nadaljevanju v skladu s
               pristojnostmi, o katerih sem vam govoril, tudi bili odgovorni in opravili svoje
               delo.</p>
               <p>V tem kontekstu želim tudi povedati, da si, če se bo ugotovilo, da so kazniva
               dejanja, se bomo tudi mi še kako zavzemali za to, da bi prišlo na koncu do
               razveljavitve pogodbe. Seveda.</p>
            </sp>
            <sp xml:id="SDZ3-Redna-24-2003-03-27.sp81">

               <speaker>PREDSEDNIK BORUT PAHOR:</speaker>

               <p>Hvala lepa predsednik. Zdaj pa res zaključujem razpravo. Nadaljevali bomo ob 16. uri.</p>
               <stage type="time">(Seja je bila prekinjena ob 14.26 uri in se je nadaljevala ob 16.02 uri.)</stage>
            </sp>
            <sp xml:id="SDZ3-Redna-24-2003-03-27.sp82">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke in spoštovani poslanci, predstavnice in predstavniki vlade, lep
               pozdrav vsem! Prehajamo na glasovanja zbora o predlogih odločitev.</p>
               <p>Nadaljujemo s prekinjeno <title>12. TOČKO DNEVNEGA REDA - OBRAVNAVO PREDLOGA ODLOKA O
                  SPREMEMBAH ODLOKA O PREOBLIKOVANJU UNIVERZE V LJUBLJANI.</title>
               </p>
               <p>Prehajamo na odločanje o vloženih amandmajih.</p>
               <p>Najprej bomo glasovali o amandmaju poslanskega kluba LDS in poslanskih skupin
               Združene liste ter DeSUS k 1. členu odloka. Glasujemo. Prvo glasovanje ni bilo
               uspešno. Lepo prosim za pozornost!</p>
               <p>Drugič glasujemo o amandmaju treh poslanskih skupin k 1. členu. Glasujemo. Ker tudi
               drugo glasovanje ni bilo uspešno, v skladu s poslovnikom prekinjam sejo za deset
               minut. Ob 16.14 uri bomo tretjič glasovali o amandmaju k 1. členu. Hvala lepa.</p>
               <stage type="time">(Seja je bila prekinjena ob 16.05 uri in se je nadaljevala ob 16.14 uri.)</stage>
            </sp>
            <sp xml:id="SDZ3-Redna-24-2003-03-27.sp83">

               <speaker>PODPREDSEDNICA IRMA PAVLINIČ KREBS:</speaker>

               <p>Glasovali bomo o amandmaju poslanskega kluba in dveh poslanskih skupin k 1. členu.
               Lepo prosim za pozornost. Tretjič glasujemo. Glasujemo. Navzočih nas je 58, za je
               glasovalo 56, proti nihče.</p>
               <p><stage>(Za je glasovalo 56.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o amandmaju istih predlagateljev k 2. členu. Glasujemo.
               Navzočih nas je 53, za je glasovalo 50 poslank in poslancev, proti nihče.</p>
               <p><stage>(Za je glasovalo 50.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju odbora k 5. členu. Glasujemo. Navzočih nas je 51, za je
               glasovalo 48 poslank in poslancev, proti nihče.</p>
               <p><stage>(Za je glasovalo 48.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju treh poslanskih skupin k 8. členu. Glasujemo. Navzočih nas je
               56, za je glasovalo 52, proti nihče.</p>
               <p><stage>(Za je glasovalo 52.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju istih predlagateljev k 9. členu. Glasujemo. Navzočih nas je
               53, za je glasovalo 48, proti nihče.</p>
               <p><stage>(Za je glasovalo 48.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo še o zadnjem amandmaju, k naslovu istih predlagateljev. Glasujemo.
               Navzočih nas je 53, za je glasovalo 50, proti nihče.</p>
               <p><stage>(Za je glasovalo 50.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o predlogu odloka o spremembah odloka o preoblikovanju
               Univerze v Ljubljani v celoti. Prekinjam glasovanje. Obrazložitev glasu gospa Marija
               Ana Tisovic. Izvolite.</p>
            </sp>
            <sp xml:id="SDZ3-Redna-24-2003-03-27.sp84">

               <speaker>MARIJA ANA TISOVIC:</speaker>

               <p>Hvala lepa za besedo. Jaz bom podprla ta predlog zakona, ki spreminja dve visoki šoli
               v fakulteti, ker se bo s tem dobila možnost, da se tudi znanstveno-raziskovalno delo
               nadaljuje na teh zavodih.</p>
               <p>Vendar pa se sprašujem, ali bodo diplomanti imeli dovolj praktičnega znanja, tisti,
               ki bodo šli na delo kot socialni delavci, ki delajo na zelo, zelo občutljivem
               področju, da se bodo sposobni se soočiti s problematiko, da ne bodo samo
               znanstveno-raziskovalno zelo na visoki ravni, ne bodo pa praktiki. To me pa skrbi.
               Hvala lepa. Glasovala bom pa za.</p>
            </sp>
            <sp xml:id="SDZ3-Redna-24-2003-03-27.sp85">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo obrazložitev glasu. Želi še kdo? <stage>(Ne.)</stage> Zato prehajamo na
               odločanje o predlogu odloka o preoblikovanju Univerze v Ljubljani v celoti.
               Glasujemo. Navzočih nas je 53, za je glasovalo 51, proti nihče.</p>
               <p><stage>(Za je glasovalo 51.)</stage> <stage>(Proti nihče.)</stage></p>
               <p>Ugotavljam, da je predlagani odlok v celoti sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>15. TOČKO DNEVNEGA REDA - OBRAVNAVO PREDLOGA ZAKONA O RATIFIKACIJI CIVILNOPRAVNE
               KONVENCIJE O KORUPCIJI.</title>
               </p>
               <p>Predlog zakona je v obravnavo zboru predložila vlada Republike Slovenije. Želi
               predstavnik vlade besedo? <stage>(Ne želi.)</stage></p>
               <p>Predlog zakona je obravnaval odbor za zunanjo politiko kot matično delovno telo.
               Želi poročevalec odbora besedo? <stage>(Ne želi.)</stage></p>
               <p>Sledi predstavitev stališč poslanskih skupin. Stališče je želela predstaviti le ena
               poslanska skupina, in sicer bo stališče poslanske skupine Stranke mladih Slovenije
               predstavil gospod Peter Levič. Izvolite. <stage>(Tudi on ne želi besede.)</stage></p>
               <p>Ker matično delovno telo v okviru druge obravnave ni sprejelo nobenega amandmaja,
               razprave o členih in amandmajih ni.</p>
               <p>Zato prehajamo na <title>tretjo obravnavo,</title> to je na odločanje o predlogu zakona.
               Glasujemo. Navzočih 51, za je glasovalo 49, proti nihče.</p>
               <p><stage>(Za je glasovalo 49.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>16. TOČKO DNEVNEGA REDA - OBRAVNAVO PREDLOGA ZAKONA O RATIFIKACIJI
                  SPORAZUMA MED VLADO REPUBLIKE SLOVENIJE IN VLADO RUSKE FEDERACIJE O SODELOVANJU
                  PRI PREPREČEVANJU NARAVNIH IN CIVILIZACIJSKIH NESREČ TER ODPRAVLJANJU NJIHOVIH
                  POSLEDIC.</title>
               </p>
               <p>Predlog zakona je v obravnavo zboru predložila vlada Republike Slovenije. Želi
               predstavnik vlade besedo? <stage>(Ne želi.)</stage></p>
               <p>Predlog zakona je obravnaval odbor za zunanjo politiko kot matično delovno telo.
               Želi poročevalec odbora besedo? <stage>(Ne želi.)</stage></p>
               <p>Ker matično delovno telo v okviru druge obravnave ni sprejelo nobenega amandmaja,
               razprave o členih in amandmajih ni.</p>
               <p>Zato prehajamo na <title>tretjo obravnavo,</title> to je na odločanje o predlogu zakona.
               Glasujemo. Navzočih 53, za je glasovalo 50, proti nihče.</p>
               <p><stage>(Za je glasovalo 50.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>17. TOČKO DNEVNEGA REDA - OBRAVNAVO PREDLOGA ZAKONA O RATIFIKACIJI
                  KONVENCIJE MED REPUBLIKO SLOVENIJO IN MALTO O IZOGIBANJU DVOJNEGA OBDAVČENJA IN
                  PREPREČEVANJU DAVČNIH UTAJ V ZVEZI Z DAVKI OD DOHODKA, S PROTOKOLOM.</title>
               </p>
               <p>Predlog zakona je v obravnavo zboru predložila vlada. Želi predstavnik vlade besedo?
               <stage>(Ne želi.)</stage></p>
               <p>Predlog zakona je obravnaval odbor za zunanjo politiko. Želi poročevalec odbora
               besedo? <stage>(Ne želi.)</stage></p>
               <p>Matično delovno telo v okviru druge obravnave ni sprejelo nobenega amandmaja, zato
               razprave o členih in amandmajih ni.</p>
               <p>Prehajamo na <title>tretjo obravnavo</title>, to je na odločanje o predlogu zakona v
               celoti. Glasujemo. Navzočih 56, za je glasovalo 48, proti nihče.</p>
               <p><stage>(Za je glasovalo 48.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>Prehajamo na <title>18. TOČKO DNEVNEGA REDA - OBRAVNAVO PREDLOGA ZAKONA O RATIFIKACIJI
                  SPORAZUMA O SOCIALNI VARNOSTI MED VLADO REPUBLIKE SLOVENIJE IN VLADO AVSTRALIJE.</title>
               </p>
               <p>Predlog zakona je v obravnavo zboru predložila vlada Republike Slovenije. Želi
               predstavnik vlade besedo? <stage>(Ne želi.)</stage></p>
               <p>Predlog zakona je obravnaval odbor za zunanjo politiko kot matično delovno telo.
               Želi poročevalec odbora besedo? <stage>(Ne želi.)</stage></p>
               <p>Ker matično delovno telo v okviru druge obravnave ni sprejelo nobenega amandmaja,
               razprave o členih in amandmajih ni.</p>
               <p>Zato prehajamo na <title>tretjo obravnavo,</title> to je na odločanje o predlogu zakona.
               Glasujemo. Navzočih 52, za je glasovalo 47, proti nihče.</p>
               <p><stage>(Za je glasovalo 47.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>Prehajamo na <title>19. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  SPORAZUMA MED VLADO REPUBLIKE SLOVENIJE IN VLADO REPUBLIKE MADŽARSKE O SODELOVANJU
                  PRI SKLADIŠČENJU OBVEZNIH REZERV NAFTE IN NJENIH DERIVATOV.</title>
               </p>
               <p>Predlog zakona je v obravnavo zboru predložila vlada Republike Slovenije. Želi
               predstavnik vlade besedo? <stage>(Ne želi.)</stage> Predlog zakona je obravnaval odbor za zunanjo
               politiko kot matično delovno telo. Želi poročevalec besedo? <stage>(Ne.)</stage> Ker matično delovno
               telo v drugi obravnavi ni sprejelo nobenega amandmaja, razprave o členih in
               amandmajih ni, zato prehajamo na tretjo obravnavo, to je na odločanje o predlogu
               zakona. Glasujemo. Navzočih nas je 56. Za je glasovalo 51, proti nihče.</p>
               <p><stage>(Za je glasovalo 51.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>20. TOČKO DNEVNEGA REDA - OBRAVNAVO PREDLOGA ZAKONA O RATIFIKACIJI
                  EVROPSKE OKVIRNE KONVENCIJE O ČEZMEJNEM SODELOVANJU TERITORIALNIH SKUPNOSTI ALI
                  OBLASTI.</title>
               </p>
               <p>Predlog zakona je v obravnavo zboru predložila vlada Republike Slovenije. Želi
               predstavnik vlade besedo? <stage>(Ne želi.)</stage> Želi besedo predstavnik odbora za zunanjo
               politiko? <stage>(Ne.)</stage> Ker matično delovno telo v okviru druge obravnave ni sprejelo
               nobenega amandmaja, razprave o členih in amandmajih ni, zato prehajamo na tretjo
               obravnavo, to je na odločanje o predlogu zakona. Glasujemo. Navzočih nas je 57. Za je
               glasovalo 54, proti nihče.</p>
               <p><stage>(Za je glasovalo 54.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>Prehajamo na <title>21. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI SPORAZUMA MED VLADO REPUBLIKE SLOVENIJE IN VLADO ROMUNIJE O POMORSKEM
               PROMETU.</title>
               </p>
               <p>Predlog zakona je v obravnavo zboru predložila vlada Republike Slovenije. Želi
               predstavnik vlade besedo? <stage>(Ne želi.)</stage> Želi besedo poročevalec odbora za zunanjo
               politiko? <stage>(Ne.)</stage> Ker ni bilo v okviru druge obravnave sprejetih nobenih amandmajev,
               razprave o členih in amandmajih ni, zato prehajamo na tretjo obravnavo, to je na
               odločanje o predlogu zakona. Glasujemo. Navzočih nas je 54. Za je glasovalo 49, proti
               nihče.</p>
               <p><stage>(Za je glasovalo 49.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>Prehajamo na <title>22. TOČKO DNEVNEGA REDA - MANDATNO VOLILNE ZADEVE.</title> Zbor bo
               pod to točko dnevnega reda obravnaval predloge sklepov, in sicer, o izvolitvi v
               sodniško funkcijo, treh predlogov o imenovanju na sodniško mesto ter o razrešitvi
               sodnika porotnika.</p>
               <p>Prehajamo na obravnavo in odločanje o posameznih predlogih. Sodni svet je državnemu
               zboru predložil štiri predloge, in sicer o izvolitvi v sodniško funkcijo na sodniško
               mesto okrožne sodnice na okrožnem sodišču v Ljubljani ter imenovanju na sodniško
               mesto dveh vrhovnih sodnikov in ene vrhovne sodnice na vrhovnem sodišču Republike
               Slovenije. Želi predstavnik sodnega sveta besedo? <stage>(Ne želi.)</stage> Hvala lepa. Predlog je
               obravnavala mandatno-volilna komisija kot matično delovno telo ter zboru predložila
               predlog sklepov. Želi poročevalec komisije besedo? <stage>(Ne želi.)</stage> Prehajamo na
               predstavitev stališč poslanskih skupin. Želi kdo besedo? <stage>(Ne.)</stage> Besedo dajem poslankam
               in poslancem. Ker ne želi nihče razpravljati, razpravo zaključujem in prehajamo na
               odločanje o posameznih predlogih sklepov.</p>
               <p>Najprej bomo odločali o predlogu sklepa o izvolitvi v sodniško funkcijo gospe Metode
               Orehar Ivanc na sodniško mesto okrožne sodnice na Okrožnem sodišču v Ljubljani.
               Glasujemo. Navzočih nas je 55, za je glasovalo 46, proti 3.</p>
               <p><stage>(Za je glasovalo 46.)</stage> <stage>(Proti 3.)</stage></p>
               <p>Ugotavljam, da je zbor predlagani sklep sprejel.</p>
               <p>Prehajamo na odločanje o predlogu sklepa o imenovanju dr. Mileta Dolenca na sodniško
               mesto vrhovnega sodnika na Vrhovnem sodišču Republike Slovenije. Glasujemo. Navzočih
               nas je 49, za je glasovalo 43, proti 3.</p>
               <p><stage>(Za je glasovalo 43.)</stage> <stage>(Proti 3.)</stage></p>
               <p>Ugotavljam, da je zbor predlagani sklep sprejel.</p>
               <p>Prehajamo na odločanje o predlogu sklepa o imenovanju gospoda Miodraga Džordževiča na
               sodniško mesto vrhovnega sodnika na Vrhovnem sodišču Republike Slovenije. Glasujemo.
               Navzočih nas je 53, za je glasovalo 45, proti 3.</p>
               <p><stage>(Za je glasovalo 45.)</stage> <stage>(Proti 3.)</stage></p>
               <p>Ugotavljam, da je zbor predlagani sklep sprejel.</p>
               <p>Prehajamo na odločanje o predlogu sklepa o imenovanju gospe Marije Verstovšek Bizjan
               na sodniško mesto vrhovne sodnice na Vrhovnem sodišču Republike Slovenije. Glasujemo.
               Navzočih nas je 56, za je glasovalo 48, proti 3.</p>
               <p><stage>(Za je glasovalo 48.)</stage> <stage>(Proti 3.)</stage></p>
               <p>Ugotavljam, da je zbor predlagani sklep sprejel.</p>
               <p>Prehajamo na odločanje o predlogu sklepa o razrešitvi sodnika porotnika delovnega in
               socialnega sodišča v Ljubljani. Predlog sklepa je v obravnavo zboru predložila
               mandatno-volilna komisija. Želi poročevalec komisije besedo? <stage>(Ne.)</stage> Najavljenih
               razpravljalcev ni, zato prehajamo na odločanje o predlogu sklepa o razrešitvi gospoda
               Alojza Kogovška s funkcije sodnika porotnika delovnega in socialnega sodišča v
               Ljubljani. Glasujemo. Navzočih nas je 50, za je glasovalo 44, proti 1.</p>
               <p><stage>(Za je glasovalo 44.)</stage> <stage>(Proti 1.)</stage></p>
               <p>Ugotavljam, da je zbor predlagani sklep sprejel.</p>
               <p>S tem zaključujem to točko dnevnega reda.</p>
               <p>Prehajamo na <title>NADALJEVANJE 2. TOČKE DNEVNEGA REDA - TO JE NA TRETJO OBRAVNAVO PREDLOGA
               SPREMEMB IN DOPOLNITEV POSLOVNIKA O PARLAMENTARNI PREISKAVI.</title>
               </p> 
               <p>Državni zbor je v torek 25.3.2003 opravil drugo obravnavo navedenega predloga
               poslovnika. Ker k dopolnjenemu predlogu poslovnika niso bili sprejeti amandmaji, v
               skladu s 139. členom poslovnika prehajamo na tretjo obravnavo - in sicer na odločanje
               o predlogu poslovnika. V skladu s tretjim odstavkom 2. člena poslovnika državnega
               zbora bo navedeni poslovnik sprejet, če bosta zanj glasovali dve tretjini navzočih
               poslancev. O tem predlogu glasujemo. Glasujemo. Navzočih nas je 57, za je glasovalo
               53, proti 2.</p>
               <p><stage>(Za je glasovalo 53.)</stage> <stage>(Proti 2.)</stage></p>
               <p>Ugotavljam, da je poslovnik sprejet. S tem zaključujem to točko dnevnega reda.</p>
               <p>Prehajamo na</p>
               <p>
                  <title>NADALJEVANJE 4. TOČKE DNEVNEGA REDA - TO JE NA TRETJO OBRAVNAVO PREDLOGA ZAKONA
               O MATIČNEM REGISTRU.</title>
               </p>
               <p>Državni zbor je v torek, 25.03., opravil drugo obravnavo navedenega predloga zakona.
               Ker so bili v drugi obravnavi sprejeti amandmaji k manj kot desetini členov
               dopolnjenega predloga zakona, je zbor na predlog predlagatelja zakona odločil, da bo
               na podlagi prvega odstavka 138. člena poslovnika še na tej seji opravil tretjo
               obravnavo predloga zakona.</p>
               <p>Ker do začetka obravnave predloga zakona ni bilo vloženih amandmajev, bo zbor opravil
               le razpravo o predlogu zakona v celoti.</p>
               <p>Želi besedo predstavnik vlade? <stage>(Ne želi.)</stage></p>
               <p>O predlogu zakon v celoti dajem besedo predstavnikom poslanskih skupin. Ali želi kdo
               besedo? <stage>(Ne želi.)</stage> Želi o predlogu zakona razpravljati morebiti kdo od poslank ali
               poslancev? <stage>(Ne.)</stage></p>
               <p>Zaključujem razpravo o predlogu zakona v celoti. Zakonodajno-pravna služba ni podala
               opozoril, tudi vlada ne, da bi zaradi sprejetih amandmajev bil morebiti zakon
               neusklajen, zato prehajamo na odločanje o predlogu zakona v celoti. Glasujemo.</p>
               <p>Navzočih nas je 49, za je glasovalo 44, proti nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.
               Zaključujem tudi 24. sejo državnega zbora Republike Slovenije. Predstavnicam in
               predstavnikom vlade najlepša hvala za sodelovanje, tudi poslankam in poslancem hvala
               lepa in na svidenje.</p>
               <stage type="time">(Seja je bila končana 27. marca 2003 ob 16.35 uri.)</stage>
            </sp>
         </div>
      </body>
   </text>
</TEI>
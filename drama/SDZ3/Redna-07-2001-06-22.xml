<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ3-Redna-07-2001-06-22">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|7116284F60A4F8B6C1256A78002C4260</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=7116284F60A4F8B6C1256A78002C4260</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-07-2001-06-22.DZ" n="07">
               <name>Redna</name>
               <date when="2001-06-22"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-07-2001-06-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">nadaljevanje 7. redne seje</stage>
            <stage type="date">(22. junij 2001)</stage>
            <stage type="chairman">Sejo je vodil dr. Miha Brejc, podpredsednik.</stage>
            <stage type="time">Seja se je pričela ob 10.08 uri.</stage>


            <sp xml:id="SDZ3-Redna-07-2001-06-22.sp1">

               <speaker>PODPREDSEDNIK DR. MIHA BREJC:</speaker>

               <p>Spoštovane gospe in gospodje! Ura je 10.08. Prosim vodje poslanskih skupin oziroma
               njihove namestnike in vse kolegice in kolege, ki so v pisarnah oziroma v bližini
               dvorane, da se nam pridružijo, da bi vendarle ugotovili sklepčnost, ki jo bomo prvič
               ugotavljali čez nekaj minut.</p>
               <p>Spoštovane kolegice in kolegi, poslanke in poslanci, dober dan! Pričenjam
               nadaljevanje 7. seje Državnega zbora Republike Slovenije. Obveščen sem, da so
               zadržani in se današnje seje ne morejo udeležiti naslednje poslanke in poslanci:
               Zmago Jelinčič, Bogdan Barovič, Zoran Gračner, Dušan Vučko, Feri Horvat, Milan
               Kopušar, Sašo Peče, Janko Veber, Vili Trofenik, Leopold Grošelj, Janez Janša, France
               Cukjati, Bogomir Zamernik, Franc Čebulj, Anton Partljič, Cveta Zalokar Oražem, Jožef
               Kavtičnik, Jožef Špindler od 12.00 ure dalje, Bogomir Vnučec, Jaša Zlobec Lukič,
               Andrej Gerenčer od 10.50 do 12.00, Alojz Peterle, Alojz Sok, Ivan Kebrič, Majda
               Zupan, Ivan Mamić od 12.30 dalje in Roberto Battelli. Ob tem naj še povem, da je v
               teh predprazničnih dneh veliko obveznosti in veliko prireditev, na katerih so ali smo
               nekako dolžni biti. Gre za recimo posvetovanje zgodovinskega društva v Brežicah, kjer
               je nekaj naših poslancev, in tako naprej. Tako da je ta seznam danes malo daljši; jaz
               predpostavljam, da tudi zaradi tega.</p>
               <p>Gospe in gospodje! Prosim, da ugotovimo navzočnost v dvorani. Vstavite, prosim,
               kartice. Vstavite kartice. Ugotavljamo navzočnost. Prosim, če lahko pritisnete
               "kvorum" ali kakšno drugo tipko. Če sem prav preštel, nas je več kot 44, zagotovo nas
               je dovolj v dvorani. Nekateri so še prišli, tako da bomzdaj štel to kot tehnično
               napako. Naj še na to opozorim, da so naši strokovnjaki pod vodstvom gospoda Jermola
               včeraj do polnoči preverjali vse te naprave in izvedli ničkoliko poskusov in se niti
               enkrat ni zgodilo to, kar se je včeraj popoldan. Tako da enostavno ne znamo
               razložiti, zakaj je prišlo do teh težav včeraj pri glasovanju. Jaz upam, da se to ne
               bo več dogajalo. Prosim pa za razumevanje, če bi se slučajno zgodilo. Zdaj pa prosim,
               da res začnemo ugotavljanje sklepčnosti. Glasujemo. Prosim, pritisnite na tipko
               "kvorum", če je le mogoče. Brez kartice ne bo šlo.</p>
               <p>Ugotavljam, da je navzočih 52 poslank in poslancev. Tako je zbor sklepčen in lahko
               odloča.</p>
               <p>Na sejo sem povabil predstavnice ministrstva za delo, družino in socialne zadeve, ki
               jih lepo pozdravljam.</p>
               <p>Današnje nadaljevanje 7. seje državnega zbora bomo pričeli z obravnavo 10. točke
               dnevnega reda, to je predloga zakona o starševskem varstvu in družinskih prejemkih.
               Zatem bo zbor prešel na obravnavo 12. točke, to je predlog zakona o postopku
               priznavanja kvalifikacije državljanom držav članic Evropske unije za opravljanje
               reguliranih poklicnih oziroma reguliranih poklicnih dejavnosti v Republiki Sloveniji,
               ter nato po vrstnem redu dalje.</p>
               <p>Prehajam torej na <title>10. TOČKO DNEVNEGA REDA, TO JE NA DRUGO OBRAVNAVO PREDLOGA
                  ZAKONA O STARŠEVSKEM VARSTVU IN DRUŽINSKIH PREJEMKIH.</title> Predlog zakona je v
               obravnavo zboru predložila vlada Republike Slovenije in sprašujem predstavnice vlade,
               ali želijo besedo. Prosim lepo. Državna sekretarka gospa Kovšca.</p>
            </sp>
            <sp xml:id="SDZ3-Redna-07-2001-06-22.sp2">

               <speaker>ALENKA KOVŠCA:</speaker>

               <p>Spoštovane poslanke in poslanci, predsedujoči, lepo pozdravljeni! Nekaj besed bi
               spregovorila ob zakonu. Pravice, ki jih ureja zakon o starševskem varstvu in
               družinskih prejemkih, so le del ukrepov celotne družinske politike, ki je v naši
               državi postavljena resorsko in se izvaja s številnimi ukrepi drugih politik:
               stanovanjske, šolske, zdravstvene in socialne. Povezovalni člen je resolucija o
               temeljih oblikovanja družinske politike. Ta temelji na zasnovi globalne družinske
               politike, ki izhaja iz zamisli osocialni vlogi države in dejstva, da je država dolžna
               materialno pomagati družinam, še posebej družinam z otroki in tistim družinam, ki
               varujejo otroke, ki potrebujejo posebno nego in varstvo.</p>
               <p>Zakon o starševskem varstvu in družinskih prejemkih je v obravnavi že od začetka
               leta 1999 in je bil večkrat dopolnjevan z različnimi kvalitetnimi predlogi. Novi
               tekst zakona s predlogi amandmajev za drugo branje prinaša tudi nekaj drugačnih
               sistemskih rešitev, za katere vlada meni, da so utemeljene, tako z vidika politike
               države do družin kot tudi z vidika interesov upravičencev. Tako novi tekst zakona v
               primerjavi z veljavnim prinaša naslednje predloge in rešitve. Pravico do očetovskega
               dopusta 90 dni, od tega 15 dni z nadomestilom, 75 dni pa plačilo prispevkov.</p>
               <p>Povečuje in podaljšuje dopust za nego in varstvo otroka tako, da se pravice po novem
               seštevajo za naslednje upravičence za dva ali več živorojenih otrok, za že dva ali
               več otrok do 8. leta starosti za 30, 60 ali 90 dni, za rojstvo otroka z motnjami v
               telesnem in duševnem razvoju in ob rojstvu nedonošenčka in tako zajema približno 4
               tisoč od populacije na leto.</p>
               <p>Na novo uvaja posvojiteljski dopust, za 150 oziroma 120 dni, glede na starost
               otroka.</p>
               <p>Uvaja pravico do plačila prispevkov za matere, ki se odločijo za delo s skrajšanim
               delovnim časom in jim država plačuje prispevke do polnega delovnega časa, za otroke
               do 3. leta starosti.</p>
               <p>S pravilnikom o izvajanju ukrepov aktivne politike zaposlovanja pa bo
               subvencionirala tudi odpiranje novih delovnih mest za brezposelne osebe, ki skrbijo
               za enega ali več otrok do 15. leta starosti.</p>
               <p>Zvišuje se nominalni znesek za starševski dodatek, s 23.000 na 35.000 SIT.</p>
               <p>Zvišuje se nominalni znesek za pomoč ob rojstvu otroka, s 30.000 na 50.000 SIT.</p>
               <p>Za 10% dviguje predlog zakona višino otroškega dodatka za otroke, ki živijo v
               enoroditeljskih družinah.</p>
               <p>Za 20% za otroke, ki niso vključeni v vrtec.</p>
               <p>Na novo uvaja dodatek za veliko družino.</p>
               <p>Nominalno povečuje znesek dodatka za nego in varstvo otroka, s 13.000 na 18.000
               SIT.</p>
               <p>Na novo uvaja pravico za delno plačilo za izgubljeni dohodek za starše, ki prekinejo
               delovno razmerje zaradi varstva otroka z najtežjo prizadetostjo, ki potrebuje posebno
               nego in varstvo, v višini minimalne plače.</p>
               <p>Pravice za starševstvo se po novem izvajajo iz zavarovanja za starševsko varstvo.</p>
               <p>O vseh pravicah po novem zakonu odločajo centri za socialno delo.</p>
               <p>Tako vlada predlaga vrsto novih pravic in ukrepov, ki še dopolnjujejo dosedanje,
               tudi za Evropo visoke pravice do starševskih nadomestil in družinskih prejemkov, in s
               tem uresničuje tisti del resolucije o temeljih oblikovanja družinske politike v
               Republiki Sloveniji, ki zadevajo materialni položaj družin.</p>
               <p>Do leta 2005, ko naj bi dokončno lahko upravičenci uveljavili vse pravice, bo za
               izvajanje zakona treba zagotoviti iz proračuna 99 milijard tolarjev, kar pomeni
               dodatnih 13 milijard tolarjev v primerjavi z letom 2000 po cenah 2001. Hvala.</p>
            </sp>
            <sp xml:id="SDZ3-Redna-07-2001-06-22.sp3">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predlog zakona je obravnaval odbor za zdravstvo, delo, družino, socialno
               politiko in invalide kot matično delovno telo. Prosim poročevalca, da predstavi
               mnenje odbora. Gospod Brenčič, prosim.</p>
            </sp>
            <sp xml:id="SDZ3-Redna-07-2001-06-22.sp4">

               <speaker>STANISLAV BRENČIČ:</speaker>

               <p>Hvala lepa za besedo, gospod podpredsednik. Spoštovane kolegice in kolegi, spoštovani
               predstavniki vlade, gospa državna sekretarka Alenka Kovšca! Predlog zakona, kot ga
               imamo danes na klopeh, je obravnaval odbor kot matični odbor za družino, delo,
               socialno politiko in invalide na svoji 7. redni seji.</p>
               <p>Uvodno obrazložitev predloga zakona in njegove vsebine je članom odbora podal
               minister dr. Vladimir Dimovski in tudi gospa državna sekretarka Alenka Kovšca, v
               podobni vsebini, kot ste jo maloprej slišali, zato je ne bi ponavljal.</p>
               <p>Člani odbora so se poleg pismenega mnenja sekretariata seznanili tudi z njegovimi
               ustnimi dopolnili, v katerih v svojem mnenju ugotavlja, da je predlagatelj upošteval
               stališča in sklepe, sprejete po končani prvi obravnavi predloga zakona.</p>
               <p>Sekretariat je oblikoval konkretne pripombe k naslovu 6. poglavja, ki sledi 53.
               členu, k 58. členu, 114., 117., 118., 119., 123. in 124. členu zakona.</p>
               <p>V nadaljevanju seje so se člani odbora v svojem konstruktivnem pristopu k delu
               opredelili do vloženih amandmajev, in sicer: podprli so celo vrsto amandmajev vlade
               Republike Slovenije, tako kot sledi v pregledu amandmajev, ki ga imate na klopi, z
               dne 19.6.2001. Podporo sta dobila tudi amandmaja predlagateljev Janeza Drobniča in
               Franceta Cukjatija k 20. in 67. členu. Člani odbora niso podprli amandmaja vlade k
               26. členu, amandmaja predlagatelja Janeza Drobniča in Franceta Cukjatija k 18., 26.,
               41., 69. in amandmaja za novi 70.a člen ter amandmajev k 80., 84., 117. in 119.
               členu. Amandmaja k 47. in 88. členu pa sta s podporo amandmajev vlade postala
               brezpredmetna za odločanje na seji odbora.</p>
               <p>Pri obravnavi amandmajev pa je bil tudi napovedan umik amandmajev, in sicer vlade k
               105. členu in amandmajev Stanislava Brenčiča k 70., 117., 121. in 122. členu. Člani
               odbora so v okviru opredeljevanja do posameznih amandmajev in oblikovanja novih
               sprejeli tudi še amandma na amandma vlade k 47. členu in pa amandma k 84. členu. Vsa
               ta odločanja odbora so tako rekoč zavedena v pregledu amandmajev, zato vas prosim,
               kolegice in kolegi poslanci, da sledimo poteku seje skozi pregled amandmajev. Hvala
               lepa.</p>
            </sp>
            <sp xml:id="SDZ3-Redna-07-2001-06-22.sp5">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Želi besedo predstavnik sekretariata za zakonodajo in pravne zadeve? (Ne
               želi.) Hvala. Želijo besedo predstavniki poslanskih skupin? Nimam nobene prijave,
               tako da ne vem. Aha, bo nekaj. Gospod Vizjak. Potem gospod Drobnič.</p>
            </sp>
            <sp xml:id="SDZ3-Redna-07-2001-06-22.sp6">

               <speaker>MAG. ANDREJ VIZJAK:</speaker>

               <p>Hvala lepa, gospod podpredsednik. Spoštovani predstavniki vlade, spoštovane kolegice
               in kolegi, poslanke in poslanci! V Socialdemokratski stranki bomo z veseljem podprli
               ta predlog zakona o starševskem varstvu in družinskih prejemkih v drugem branju in,
               seveda, tudi podprli vse tiste amandmaje, ki nadgrajujejo rešitve in tudi usklajujejo
               zneske, ki izhajajo iz pravic. Vendar je pa potrebno tu opozoriti, da sta predvsem
               dva ključna problema v teh amandmajih in zato smo se tudi prijavili k besedi.</p>
               <p>Prvi, precej pereč problem je ta, da vlada s sklopom amandmajev črta iz zakona o
               starševskem varstvu in družinskih prejemkih pravico do subvencije za zaposlovanje
               staršev. Iz uvodne obrazložitve predstavnice vlade izhaja, da bo pravice do
               subvencije za zaposlovanje staršev vlada uredila v pravilniku o aktivni politiki
               zaposlovanja. Seveda se strinjam, da je verjetno logično, da vsi ukrepi aktivne
               politike zaposlovanja oziroma vsi ukrepi, ki spodbujajo zaposlovanje, sodijo v en
               predpis, vendar menim, daje podzakonski predpis ob tako pereči problematiki premalo.
               To pa še posebej zaradi tega, ker so določeni ukrepi aktivne politike zaposlovanja
               tudi že sedaj uzakonjeni, predvsem tu mislim na 48.a člen zakona o zaposlovanju in
               zavarovanju za primer brezposelnosti, kjer govori o refundacijah delodajalcem za
               prispevke za socialno zavarovanje. Menimo, da so subvencije za zaposlovanje staršev
               tako močan instrument in tako pomemben instrument, ki spodbuja zaposlovanje
               brezposelnih staršev z majhnimi otroki, da sodi v ta zakon. In šele, ko bo ustrezna
               drugačna rešitev predvidena, se umaknejo te določbe iz zakona.</p>
               <p>Skratka, v Socialdemokratski stranki nasprotujemo črtanju pravice do subvencije za
               zaposlovanje staršev iz zakona o starševskem varstvu in družinskih prejemkih. Menimo,
               da je to pomemben instrument, ki vpliva na zelo pereč problem na področju
               brezposelnosti, in sicer brezposelnost mladih staršev, se pravi, staršev z majhnimi
               otroki. Iz logike delodajalcev sledi, da se delodajalci neradi odločajo za
               zaposlovanje staršev z majhnimi otroki, predvsem zaradi tega, ker so ti starši
               pogosteje odsotni z dela kot ostali zaradi nege in skrbi za majhne otroke. Prepričani
               smo, da potrebujemo instrumente v obliki subvencij, s katerimi spodbujamo
               zaposlovanje brezposelnih staršev z majhnimi otroki.</p>
               <p>Ocenjujemo, da so pravice do subvencije v zakonu o starševskem varstvu in družinskih
               prejemkih ustrezno rešene in da je popolnoma nepotrebno določbe o subvencijah za
               zaposlovanje staršev črtati iz tega zakona.</p>
               <p>Menimo, da je ob pripravi nekega drugega zakona, ki bo celovito in sistemsko urejal
               aktivno politiko zaposlovanja in vse spodbude za zaposlovanje na enem mestu, možno
               govoriti o prenosu teh subvencij iz tega zakona v nek drug zakon. Ne moremo se pa
               strinjati, da sedaj to iz tega predloga zakona črtamo, hkrati pa takoj ne nadomestimo
               teh subvencij v nekem drugem predpisu in na nek drug način. To pa govorim še zlasti
               zaradi tega, ker v sprejetem proračunu za leto 2001 ni zadostnih sredstev oziroma
               sploh ni nekih postavk, ki bi zagotavljale te pravice do subvencije za zaposlovanje
               staršev.</p>
               <p>Skratka, sklopu amandmajev, ki se nanašajo na črtanje subvencij, nasprotujemo in
               bomo takrat glasovali tudi proti.</p>
               <p>Druga ključna zadeva je pa revalorizacija zneskov vseh pomoči, subvencij in
               nadomestil, ki izhajajo iz tega zakona. Ocenjujemo, da so zneski povišani za okoli
               15% do 20%, pri čemer moramo vedeti, da je bil zakon vložen v parlamentarno proceduro
               sredi leta 1998. Sedaj smo sredi leta 2001, kar pomeni, da so tri leta minila
               odvložitve zakona v parlamentarno proceduro. Prepričani pa smo, da je rast cen
               življenjskih potrebščin bistveno višja, kot pa so predlagani zneski revalorizacije
               teh zneskov, teh nadomestil in pomoči. Zato menimo, da so ti zneski prenizki. Hkrati
               pa vidimo,ker so vsi ti členi amandmirani, ki določajo zneske, da bo možno
               amandmirati zneske tudi v tretjem branju. Zato bomo takrat tudi na podlagi izračunov
               indeksa rasti cen življenjskih potrebščin vložili ustrezne amandmaje, ki bodo
               revalorizirali zneske iz osnovnih zneskov v skladu z rastjo cen življenjskih
               potrebščin.</p>
               <p>Skratka, v Socialdemokratski stranki bomo podprli rešitve in amandmaje, ki so jih
               vložili tudi naši poslanci, in nekatere amandmaje vlade. Ne bomo pa podprli
               amandmajev vlade, ki se nanašajo na črtanje subvencije za zaposlovanje staršev. Hvala
               lepa.</p>
            </sp>
            <sp xml:id="SDZ3-Redna-07-2001-06-22.sp7">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima mag. Drobnič, Nova Slovenija. Potem gospod Germič, gospod
               Brenčič, gospa Simšič.</p>
            </sp>
            <sp xml:id="SDZ3-Redna-07-2001-06-22.sp8">

               <speaker>MAG. JANEZ DROBNIČ:</speaker>

               <p>Najprej hvala lepa za besedo, gospod predsedujoči. Lep pozdrav vsem prisotnim v
               dvorani! Želim vam lep dan!</p>
               <p>Dovolite, da spregovorim nekaj besed, komentar k predloženem zakonu o starševskem
               varstvu in družinskih prejemkih v novem branju. V Novi Sloveniji pozdravljamo podobno
               kot v Socialdemokratski stranki, kot je kolega navedel, da smo se odločili, da
               uvrstimo ta zakon v obravnavo. Predloženi zakon je dobro izhodišče. Ni pa seveda še
               sestavljen tako, da bi res optimalno urejal starševsko varstvo in družinsko razmerje,
               nekako da bi resnično implementiral resolucijo o oblikovanju temeljne politike
               oziroma oblikovanju družinske politike v Sloveniji, ki je bila sprejeta v letu 1993.
               Zato smo tudi predložili vrsto amandmajev, s katerim bi to besedilo izboljšali. Res
               je, s tem zakonom se uvajajo nekateri novi instrumenti, ki bodo naredili družinsko
               politiko v Sloveniji bolj konherentno, bolj prijetno, bolj ustrezno. To ni neka nova
               iznajdba v naši državi. Ta predlog in sam zakon temelji tudi na drugih dokumentih,
               bodisi Organizacije združenih narodov predvsem je potrebno navesti splošno
               deklaracijo o človekovih pravicah, pa mednarodni pakt o ekonomskih in socialnih
               pravicah. Ravno okrog tega zadnjega pakta o ekonomskih in socialnih pravicah trenutno
               v Sloveniji teče intenzivna razprava. Omenil bi tudi konvencijo o otrokovih pravicah,
               ki smo jo pogosto citirali ob sprejemanju zakona OBMP in seveda z namenom, da se
               uveljavi tudi dostojna družinska politika in zaščita otrok.</p>
               <p>Upam seveda, da tokrat bodo tudi druge stranke upoštevale konvencijo, da ne bo tako,
               kot je minister Keber omenil, da deklaracij in konvencij, čeprav smo jih podpisali,
               se jih držimo ali pa ne, to je stvar naše presoje. Take izjave so po mojem mišljenju
               nedostojne. Konec koncev pa nam tudi naša ustava nalaga, da država varuje družino,
               materinstvo, očetovstvo, otroke in mladino ter ustvarja za to potrebne razmere. Kljub
               nekaterim poskusom relativiziranja pomena družine, ki smo jih zasledili, ostaja
               družina temeljna institucija človekovega življenja.</p>
               <p>Zdaj bi se pa rad dotaknil nekaterih rešitev, ki jih vsebuje zakon. Zakon predvsem
               vsebuje ekonomsko - fiskalne dajatve in instrumente. Za celovito družinsko politiko
               seveda ni zadosti ta zakon, potrebno bo še marsikaj spremeniti tudi n drugih, tudi
               pri zakonu o dohodnini, pa potem pri zaposlovanju, kot je bilo že omenjeno,
               stanovanjskem gospodarstvu in področju organiziranja javnih in državnih služb, bodisi
               v zdravstvu, stanovanjski politiki in drugod, da ne naštevam.</p>
               <p>No, pa pojdimo potem k posameznim inštrumentom, ki so v zakonu. Komentiral jih bom
               tudi v kontekstu predloženih amandmajev s strani vlade. V Novi Sloveniji se ponovno
               zavzemamo oziroma ponovno poudarjamo pomen univerzalnega otroškega dodatka.
               Univerzalni otroški dodatek na podlagi pravičnosti, vendar pa ne za vse enako, pačpa
               da se pri tem upošteva socialno-ekonomski položaj družine. To je pa drugi element za
               reguliranje, princip oziroma princip solidarnosti. Torej, mi poudarjamo princip
               pravičnosti in princip solidarnosti. Zakaj se tudi dodatno zavzemamo za univerzalni
               otroški dodatek? Zato, ker smo pogledali koalicijsko pogodbo, v kateri se pričakuje
               sprememba pri dohodnini in olajšavah. S posegi v ta zakon je še toliko bolj pomembno,
               da uveljavimo ta princip, kot ga zastopamo v Novi Sloveniji.</p>
               <p>Dodatek za veliko družino je nov instrument. Ima tudi simbolni pomen, ne samo
               ekonomski pomen. Pomeni tudi družbeno priznanje tistim staršem, ki se odločajo za več
               otrok. In mislim, da je tudi pravi čas, da ga uvajamo, kajti velike družine so pri
               nas marsikje deležne celo zasmeha.</p>
               <p>Starševski dopust oziroma porodniški dopust, govorimo o starševskem dopustu med
               političnimi strankami je že v prejšnjem državnem zboru prišlo do konsenza, da naj bi
               dopust trajal 305 dni. Vlada ponovno uvaja dolžino dopusta 260 dni, torej gremo na
               nižje, kot je bilo že postavljeno soglasje. Zakaj se tu dodatno ne strinjamo s
               skrajševanjem tega? Zato, ker se pričakuje v zakonu o delovnih razmerjih nezmožnost
               koriščenja rednega dopusta. Posledično bi to pomenilo, da bomo šli na še dodatno
               skrajševanja dopusta staršev ob rojstvu otroka, kot pa ga imamo sedaj.</p>
               <p>Starševskega nadomestila, če koristijo nadomestilo očetje, bodo deležni samo 15 dni
               na začetku. Preostale dni samo zdravstveno zavarovanje oziroma zavarovanje. Če hočemo
               uveljaviti dostojno očetovsko odgovornost, mislim, da je potrebno, da je instrument
               postavljen tako, da ga je možno tudi koristiti. Ne pa, da bo ostal kot deklaracija v
               zakonu. Kajti v nasprotnem primeru dvomim, da ga bodo očetje lahko koristili. Zlasti
               v šibkejše stoječih družinah si preprosto tega ne bodo mogli privoščiti.</p>
               <p>Subvencije za zaposlovanje staršev ne bom omenjal, ker je kolega Vizjak pred mano
               dostojno in zelo obširno in natančno razložil. Morda samo to. Ta instrument je zelo
               pomemben z vidika pozitivne diskriminacije in zato, ker je tudi nevtralen do
               delodajalca. Torej ni takšen, da bi obvezoval delodajalca za karkoli. Obveznosti so
               predvsem na državi. S tem je njegov učinek tako na starša kot na delodajalca ugoden.</p>
               <p>Usklajevanje prejemkov bo opravljeno samo enkrat na leto. Glede na inflacijo in rast
               cen bi morali razmisliti in podpreti predlog za dvakratno usklajevanje letno.
               Resnično. Posebno pa še zato, ker ni nobenih znakov, da bi se inflacija pri nas
               zaustavila oziroma celo znižala.</p>
               <p>Vodenje evidenc in zbiranje podatkov je vlada bistveno dopolnila, kar pozdravljamo.
               Verjetno bodo državljani razmeroma dobro popisani. Če bo cilj, da se pravice ne
               podvajajo ali da se ne zlorabljajo, je to dober namen.</p>
               <p>Začetek veljavnosti nekaterih pravic se pomika v leto 2003, 2004 ali celo 2005. Po
               naši, malce balkanski praksi se zna zelo verjetno zgoditi, ko bo nastopil čas
               uveljavitve tega zakona, bomo hitro poiskali razlog, da ni denarja, da ni volje, da
               tehnične razmere niso takšne, da bi omogočale uveljavljanje, in bomo zopet zahtevali
               oziroma uveljavili prelaganje te pravice. Z zakonom o varnem in zdravem delu se nam
               je to že zgodilo. Sprejeli smo zakon, ki je zelo dober, uvaja visoke standarde - to
               so nam potrdili kolegi iz drugih držav - vendar se je zgodilo to, kar sem omenil:
               preložitev uveljavitve. Tako da na tak način, če imamo večino takšnih določb, ostane
               zakon kot splošna deklaracija - lepo je napisan, državljani ga berejo, če pa
               pogledajo še prehodne in končne določbe, pa si z njim ne morejo kaj dosti pomagati,
               ker se večina pravic uveljavi tako pozno.</p>
               <p>Poleg tega so nekatera nadomestila oziroma transferji fiksirani in glede na
               inflacijo si lahko predstavljamo, kaj bo to pomenilo čez štiri ali pet let, ko bo
               dejansko tisti instrument ali pravica stopila v veljavo.</p>
               <p>Toliko k temu zakonu. Mi bomo podprli vse tiste instrumente in ukrepe, ki bodo
               pomenili koherentno družinsko politiko v Sloveniji.</p>
            </sp>
            <sp xml:id="SDZ3-Redna-07-2001-06-22.sp9">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Germič, LDS.</p>
            </sp>
            <sp xml:id="SDZ3-Redna-07-2001-06-22.sp10">

               <speaker>LJUBO GERMIČ:</speaker>

               <p>Spoštovani gospod podpredsednik, spoštovane kolegice in kolegi, spoštovani
               predstavniki vlade! Tudi v poslanski skupini liberalne demokracije ocenjujemo zakon o
               starševskem varstvu in družinskih prejemkih kot enega izmed zelo pomembnih zakonov,
               saj ureja zelo pomemben del družbenega življenja.</p>
               <p>Smatramo, da so predlogi vlade v obliki amandmajev v drugi obravnavi upoštevali
               stališča in predloge iz prve obravnave in, kot je bilo že rečeno, uvajajo zelo
               pomembne nove instrumente, ki bi zelo zadovoljivo in dobro urejali področje
               starševskega varstvain družinske politike.</p>
               <p>Prav tako ocenjujemo, da je v predloženih amandmajih predlagatelj zelo dobro sledil
               evropskim direktivam, ki urejajo to področje.</p>
               <p>Pri odločanju o posameznih amandmajih bomo podpirali amandmaje, ki jih je predložila
               vlada, pri čemer bi posebno pozornost namenil predvsem amandmajem, ki iz tega zakona
               izločajo poglavje "subvencije za zaposlovanje staršev", iz preprostega razloga:
               nemogoče je v posameznih zakonih diskriminajoče obravnavati področje zaposlovanja.
               Ocenjujemo, da je predlog vlade, ki bi naj v posebnih pravilih o aktivni politiki
               zaposlovanja sistematično uredil celotno to področje, saj bi lahko v nasprotnem
               primeru bili nekateri v privilegiranem oziroma drugi v manj privilegiranem ali
               drugačnem položaju. Kajti v politiki zaposlovanja je potrebno enakomerno obravnavati
               vse tiste skupine, katerih zaposljivost je problematična oziroma otežena.</p>
               <p>Hkrati bomo podprli amandma vlade, ki ga odbor ni podprl. Torej, amandma vlade k
               26.členu, ki govori o trajanju dopusta za nego in varstvo otroka.</p>
               <p>Hkrati pa ne bomo podprli dveh amandmajev, ki ju je odbor podprl. Torej, gre za
               amandmaja predlagateljev Janeza Drobniča in Franceta Cukjatija. To sta amandmaja k
               20. členu, ki govori o pravici očeta do porodniškega dopusta, in pa amandmaja k 67.
               členu, ki govori o pomoči ob rojstvu otroka. Zakaj ne bomo podprli prvega amandmaja?
               Zato, ker smatramo, da predlagana rešitev v tem amandmaju posega v zakon o pravicah
               iz zakona o zdravstvenem varstvu in zdravstvenem zavarovanju. Amandmaja k 67. členu
               pa ne bomo podprli, ker smatramo, da je dopuščena rešitev, da lahko starši ob rojstvu
               otroka izbirajo med paketom oziroma med finančno pomočjo, dobra in prepuščena
               staršem, da o tem lahko sami odločijo.</p>
               <p>Ob koncu bi želel samo poudariti, da ocenjujemo, da so amandmaji vlade zelo dobro
               predstavili vsebino, ki jo ta zakon ureja, in da bomo v poslanski skupini, seveda,
               ravnali tako, kot je bilo v moji predstavitvi za podporo amandmajev tudi
               predstavljeno. Hvala lepa.</p>
            </sp>
            <sp xml:id="SDZ3-Redna-07-2001-06-22.sp11">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Brenčič, SLS + SKD. Prosim.</p>
            </sp>
            <sp xml:id="SDZ3-Redna-07-2001-06-22.sp12">

               <speaker>STANISLAV BRENČIČ:</speaker>

               <p>Hvala lepa še enkrat in vsem še enkrat lep pozdrav! No, skozi dosedanjo obravnavo
               predloga zakona o starševskem varstvu in o družinskih prejemkih, tako skozi prvo
               obravnavo, potem opravljeno že enkrat obravnavo v drugem branju in skozi razpravo, ki
               je bila prisotna na matičnem delovnem telesu ob pripravi zakona za današnje odločanje
               je bilo že toliko povedanega, da v poslanski skupini SLS + SKD nimamo namena voditi
               nekih dolgih razprav naprej.</p>
               <p>Predlog zakona, skupaj z na odboru sprejetimi amandmaji, sprejemamo v poslanski
               skupini SLS + SKD kot dober, vključno s tistimi spremembami, ki jih ta predlog
               prinaša oziroma vzpostavlja na novo. Res je, da se obseg, recimo očetovskega
               plačanega dopusta, kakor tudi obseg dopusta za nego in varstvo otroka nekoliko
               zmanjšujeta glede na predlog iz prvega branja, se pa z nekaterimi drugimi ukrepi, kot
               je na primer možnost izrabe veliko daljšega očetovskega dopusta, sicer neplačanega,
               pri čemer pa država prevzema plačilo prispevkov, ki sledijo iz naslova dela, in enako
               tudi materam za možnost oziroma uporabo skrajšanega delovnega časa ter novi prejemki
               staršev, tako v primeru enoroditeljske družine kakor tudi družine z več otroki in ne
               nazadnje dodatna finančna spodbuda oziroma podpora staršem v primeru, da varujejo in
               vzgajajo otroke po končanem dopustu za nego in varstvo doma in niso vključeni v
               organizirano otroško varstvo pa v poslanski skupini Slovenske ljudske stranke
               ugotavljamo, da se je treba zavedati pomembnosti in nujnosti čimbolj celovite
               obravnave in podpore družinske politike, če želimo, da ne bomo v bližnji prihodnosti
               kot prebivalstvo postali pretežno generacija starejših. Vendar pa se zavedamo tudi
               realnosti in finančne zmožnosti države ki mora poleg ukrepov v korist družine, ki jih
               navsezadnje dokaj dobro prinaša ta predlog zakona, poskrbeti tudi za vso drugo javno
               infrastrukturo, ki je povezana z družino in otroki. Kot je na primer v tem primeru
               postavitev nujno potrebne oziroma zgraditev nujno potrebne pediatrične klinike ali
               vzpostavitev dobre zdravstvene oskrbe matere in otroka še pred porodom in toliko bolj
               po rojstvu otroka. Prav v tem smislu tudi podpiramo izhodišče starševskih prejemkov
               po predlogu zakona, ki ohranjajo tudi še vnaprej upoštevanje premoženjskega in
               dohodkovnega stanja družine in upoštevajo potrebno realnost novega ekonomskega reda,
               ki ne more v odnosu med delodajalci in delojemalci, med katere pa prav gotovo sodi
               veliko mladih žena in mater in s tem njihova zmožnost zaposlovanja, prekomerno
               odstopati od nam primerljivih evropskih ekonomij. Čeprav je uvajanje nekaterih novih
               spodbud in prejemkov družine po amandmajih vlade Republike Slovenije raztegnjeno po
               našem mnenju nekoliko na predolg čas oziroma predolge roke,le-te ob upoštevanju
               realnega stanja in finančnih potreb in zmožnosti države sprejemamo.</p>
               <p>Poslanska skupina SLS + SKD podpira amandmaje vlade in seveda tudi vse tiste
               amandmaje, ki v okviru danih možnosti in trenutnega stanja države vsebino in namen
               zakona še izboljšujejo. Hvala.</p>
            </sp>
            <sp xml:id="SDZ3-Redna-07-2001-06-22.sp13">

               <speaker>PODPRESEDNIK DR. MIHA BREJC:</speaker>

               <p>Hvala lepa. Besedo ima gospa Danica Simšič, združena lista. Prosim.</p>
            </sp>
            <sp xml:id="SDZ3-Redna-07-2001-06-22.sp14">

               <speaker>DANICA SIMŠIČ:</speaker>

               <p>Hvala za besedo, gospod podpredsednik. Spoštovane predstavnice vlade, spoštovane
               kolegice in kolegi!</p>
               <p>V poslanski skupini Združene liste socialnih demokratov podpiramo predlog zakona o
               starševskem varstvu in družinskih prejemkih, ki je danes pred nami v drugi obravnavi.
               No najverjetneje nima posebnega smisla še enkrat naštevati vseh pravic oziroma
               možnosti, ki jih prinaša, nadgrajuje in tudi povsem na novo utemeljuje zakon, kajti
               to je že na začetku ob obravnavi zakona zelo natančno, jasno in pa hkrati vsebinsko
               strnjeno storila državna sekretarka, gospa Kovšca in pa pred menoj tudi že nekateri
               kolegi v imenu drugih poslanskih skupin.</p>
               <p>Pa vendarle naj spomnim, da so bili temelji za sodobni koncept družinske politike
               opredeljeni v resoluciji o temeljih oblikovanja družinske politike v Republiki
               Sloveniji, ki jih je parlament sprejel julija 1993. leta in v tej resoluciji
               opredelil, da družinska politika v naši državi temelji na vključevanju celotne
               populacije oziroma na usmerjenosti k vsem družinam, na upoštevanju pluralnosti vseh
               najrazličnejših oblik družine in različnih potreb, ki iz teh najrazličnejših oblik
               družin izhajajo. Tudi na spoštovanju avtonomnosti družin in vsakega posameznika v tej
               družini posebej, pa tudi na zaščiti otrokovih pravic tako v družini kot tudi družbi
               in dajanju prednostnega mesta kakovosti življenja otrok, na promoviranju enakih
               možnosti obeh spolov in na delnem prispevku družbe k stroškom za vzdrževanje otrok,
               če omenim samo nekatere segmente. In te omenjene opredelitve imajo svoje udejanjanje
               v tem predlogu zakona, ki ga imamo pred seboj. Morda je res od vseh opredelitev še
               najbolj oddaljenatista o univerzalnem otroškem dodatku, vendar v poslanski skupini
               Združene liste socialnih demokratov soglašamo s predlagateljem, da je v sedanjih
               razmerah vsekakor potrebnejši in primernejši selektivni otroški dodatek, ki daje več
               otrokom iz socialno šibkejših družin, manj tistim otrokom iz socialno stabilnejših
               družin ter zaenkrat nič vsem tistim otrokom, kjer je dohodek na družinskega člana
               enak znesku ali pa presega znesek povprečne plače v Republiki Sloveniji. Sicer pa
               številke kažejo, da otroški dodatek vendarle dobiva velikanska večina vseh otrok v
               naši državi, od 520.000 dobiva ta otroški dodatek 420.000 otrok.</p>
               <p>Ko smo že pri univerzalnih pravicah, v poslanski skupini podpiramo ohranjanje edine
               do zdaj univerzalne pravice v sistemu otroškega varstva, to je pomoč ob rojstvu
               otroka. In sicer podpiramo tisto možnost, ki staršem zagotavlja svobodno izbiro med
               denarnim zneskom, ki bo po novem 50.000 tolarjev, in pa možnostjo opreme ali, kot smo
               navajeni reči, tako imenovani paket za novorojenca.</p>
               <p>Glede starševskega dopusta in njegovih različnih oblik menimo, da velja dolžino,
               pogojno ali delovno rečeno, porodniškega dopusta ohraniti na sedanji ravni, torej v
               skupnem trajanju 365 dni, ki so seveda razdeljeni v različne oblike in obdobja.
               Prepričani smo, da podaljševanje te pravice, ki je resnici na ljubo že zdaj
               najugodnejša v vsej Evropi, če upoštevamo oboje, to je dolžino trajanja enega leta in
               pa 100% nadomestilo za celo leto, in te določbe nima smisla spreminjati niti
               podaljševati, saj bi to materam pravzaprav otežilo vrnitev na delovno mesto oziroma
               zapletlo njihovo vrnitev na trg dela. Zato bomo pri 26. členu podprli amandma vlade
               in ne bomo podprli amandmaja, ki je dobil podporo v matičnem delovnem telesu, s
               katerim bi ta dopust za nego in varstvo otroka pravzaprav podaljšali še za dodatne
               tri mesece.</p>
               <p>No, če se za trenutek še lahko vrnem k otroškemu dodatku. Podpiramo 10-odstotno
               povečanje otroških dodatkov za otroke v enostarševskih oziroma enoroditeljskih
               družinah. Prav tako podpiramo dodatno 20-odstotno povečanje otroškega dodatka za
               predšolske otroke, ki niso v vrtcu. No, tu velja poudariti, da predlagana rešitev
               pomembno presega opredelitev, zapisano v resoluciji, kjer piše, da bo dodatek za
               varstvo in vzgojo otrok, ki niso v vrtcu, nova oblika denarne dajatve za tiste otroke
               od 11. meseca do 3. leta, ki niso vključeni v vrtec ali drugo družbeno organizirano
               in subvencionirano obliko vzgoje in varstva, in da se bo uvajal postopoma. Dodatek,
               ki ga uvajamo v tem zakonu, bo veljal za vse otroke, ki niso vključeni v vrtec, vse
               do vstopa v šolo in ne zgolj do tretjega leta, kar je seveda še posebej zgovorno.</p>
               <p>Seveda podpiramo tudi posebno uvedbo nove neprenosljive pravice za očete, tako
               imenovan očetovski dopust v skupni dolžini 90 dni, vključno s tisto določbo, da mora
               oče petnajst dni tega dopusta izrabiti v času, ko je na porodniškem dopustu tudi
               mati. No, pri tem, seveda, upamo, da se bo izraba te pravice dvigovala hitreje, kot
               se je odstotek tistih očetov, ki so v minulih 20 letih izrabili zakonsko pravico
               porabiti 260 dni dopusta za nego in varstvo otroka. Slovenija je ena redkih držav, ki
               ima že tako dolgo to pravico. Ampak ta odstotek se je vselej gibal tam nekje med
               dobrega pol odstotka in niti ne polnim odstotkom, kar pa nas seveda uvršča v tiste
               države, kjer je očetovski dopust, če mu lahko tako rečemo, izrabljen v najmanjšem
               možnem odstotku.</p>
               <p>No, v predlogu je seveda še vrsta drugih dobrih rešitev, ki jih ne bi sedaj posebej
               izpostavljala in ki jih bomo prav tako podprli. Verjamemo tudi, da bodo subvencije za
               zaposlovanje staršev pravilno, ustrezno in dobro opredeljene v pravilih aktivne
               politike zaposlovanja.</p>
               <p>Morda ob koncu velja to povečano skrb za otroke in različne vrste družin izpostaviti
               in ponazoriti tudi v številkah. Če smo pred 10-imi leti za to področje, če mu lahko
               pogojno rečemo otroško varstvo, namenili 1,2 odstotka bruto družbenega proizvoda, je
               ta znesek letos že 1,9 bruto družbenega proizvoda in prihodnje leto utegne biti še
               nekoliko višji. Ko pa bo zakon zaživel v vsej svoji veljavi, bo verjetno ta višina še
               precej pomembnejša.</p>
               <p>Kot rečeno, realno 60-odstotno povečanje deleža v bruto družbenem proizvodu za ta
               namen je dovolj zgovorno in kaže, da skrb za otroka in družino v tej državi ni črka
               na papirju, ampak da gre za znaten napredek. Kot rečeno, bomo v poslanski skupini
               amandmaje vlade in še nekatere druge, ki jih bom tudi posebej omenila, če bo
               potrebno, podprli. Hvala.</p>
            </sp>
            <sp xml:id="SDZ3-Redna-07-2001-06-22.sp15">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo od poslanskih skupin? (Nihče več.)</p>
               <p>Prehajamo na obravnavo in odločanje o posameznih členih predloga zakona.</p>
               <p>Takole, na oko vidim, da nismo sklepčni. Vodje poslanskih skupin bi morali
               zagotavljati dve tretjini udeležbe na seji. Če pogledam po dvorani, vidim, da ni
               tako. Tako da se bojim, da bo že prvi proceduralni sklep, ki je zdajle na vrsti, v
               težavah.</p>
               <p>Torej, zboru predlagam, da skladno z drugo alineo 189. člena poslovnika po končani
               razpravi in glasovanju o amandmajih in členih razpravlja in glasuje skupaj o
               preostalih členih, h katerim niso bili vloženi amandmaji. Predlagani sklep ne bo
               sprejet, če mu bo nasprotovala najmanj tretjina navzočih poslancev.</p>
               <p>Prehajamo na glasovanje. Glasujmo, prosim! Ugotavljam, da je navzočih 42 poslank in
               poslancev in da nismo sklepčni.</p>
               <p>Prosim kolega in kolegice, ki so v bližini dvorane, da se nam pridružijo, da bi
               ponovno poskusili glasovanje o tem proceduralnem sklepu. Sicer bomo prešli na
               ugotavljanje drugič, in potem, seveda, prekinitev, pa potem spet in tako naprej.</p>
               <p>Ali še počakamo trenutek ali gremo na drugo ...? No, upam, da ne zamerite temu
               odmiku od poslovniških določil, ampak na ta način morda izpeljemo ta sklep brez
               odmora. Dobro.</p>
               <p>Prosim, če lahko zdaj ponovno glasujemo o predlaganem proceduralnem sklepu.
               Glasujmo, prosim! Ugotavljam, da je 44 prisotnih, kar pomeni, da pri drugem
               glasovanju nismo bili sklepčni, zato bomo sejo nadaljevali ob 11.11 uri.</p>
               <p>(Seja je bila prekinjena ob 11.01 uri in se je nadaljevala ob 11.12 uri.)</p>
            </sp>
            <sp xml:id="SDZ3-Redna-07-2001-06-22.sp16">

               <speaker>PODPREDSEDNIK DR. MIHA BREJC:</speaker>

               <p>Gospe in gospodje, odmor je minil. Prehajamo na naslednji poskus glasovanja o tem
               proceduralnem sklepu, to je tretjič. Lahko preidemo na glasovanje. Glasujmo, prosim.
               Od 52 prisotnih je za glasovalo 47 poslank in poslancev, nihče ni bil proti.</p>
               <p>(Za je glasovalo 47.) (Proti nihče.)</p>
               <p>Ugotavljam, da je ta sklep sprejet.</p>
               <p>Prehajamo na razpravo o posameznih členih in vloženih amandmajih. Razpravo bomo
               vodili na osnovi pregleda amandmajev k predlogu zakona o starševskem varstvu in
               družinskih prejemkih - druga obravnava - z dne 19.6.2001. To je to gradivo, ki ima 30
               strani. Kar precej dela nas čaka.</p>
               <p>Prehajamo na razpravo o amandmaju k 2. členu. Tu imamo en amandma. Želi kdo besedo?
               Gospod Vizjak, prosim.</p>
            </sp>
            <sp xml:id="SDZ3-Redna-07-2001-06-22.sp17">

               <speaker>MAG. ANDREJ VIZJAK:</speaker>

               <p>Hvala lepa za besedo. Že uvodoma sem opozoril na sklop amandmajev, ki se nanašajo na
               črtanje, po našem mnenju zelo pomembne pravice do subvencije za zaposlovanje staršev.
               Amandma k 2. členu praktično črta to pravico in seveda potem tudi amandma k 70. členu
               in še številni, in potem celi amandmaji, ki črtajo celo poglavje teh zadev.</p>
               <p>Jaz se načeloma strinjam s stališči vlade in tudi s stališči poslanskega kolega iz
               LDS, da je zaposlovalna politika in tudi subvencioniranje kompleksna problematika, ki
               jo je treba celovito reševati. Vendar temu danes nismo priča. Danes smo priča, da so
               razne oblike subvencij in ukrepov aktivne politike zajete v številnih zakonih in
               podzakonskih aktih. Zato v Socialdemokratski stranki menimo, da do celovite priprave
               zakonskih podlag za sistematično spodbujanje aktivne politike zaposlovanja morajo
               biti ohranjene te pravice v parcialnih zakonih. Šele ko pride do celovite ureditve,
               lahko potem to črtamo ven. Kajti sicer ostanejo zadeve nedorečene, praznine in
               menimo, da ni dobro, da so tako pomembne zadeve, kot so subvencije za zaposlovanje
               staršev, do priprave ustreznih podlag vlade brez finančne in sicer formalne podpore.
               Zato v Socialdemokratski stranki ne bomo podprli amandmajev vlade, ki predvidevajo
               črtanje subvencij za zaposlovanje staršev, prav tako pa tudi pozivamo ostale
               poslance, da se nam pri tem pridružijo. Hvala.</p>
            </sp>
            <sp xml:id="SDZ3-Redna-07-2001-06-22.sp18">

               <speaker>PODPREDSEDNIK DR. MIHA BREJC:</speaker>

               <p>Hvala. Še kdo želi besedo? (Ne želi.) Lahko preidemo na glasovanje o tem amandmaju.
               Torej, glasujemo o amandmaju k 2. členu. Glasujmo, prosim. Od 55 prisotnih je za
               glasovalo 37 poslank in poslancev, 16 je bilo proti.</p>
               <p>(Za je glasovalo 37.) (Proti 16.)</p>
               <p>Ugotavljam, da je amandma sprejet.</p>
               <p>In glasujemo še o 2. členu v celoti. Glasujmo, prosim. Od 54 prisotnih je za
               glasovalo 37, 16 proti.</p>
               <p>(Za je glasovalo 37.) (Proti 16.)</p>
               <p>2. člen je sprejet.</p>
               <p>Prehajamo na amandma k 6. členu. Tu je en amandma. Želi kdo besedo? (Ne želi.) Lahko
               preidemo na glasovanje k členu. Glasujmo. Od 54 prisotnih je za glasovalo 52, nihče
               proti.</p>
               <p>(Za je glasovalo 52.) (Proti nihče.)</p>
               <p>Amandma je sprejet.</p>
               <p>Glasujemo še o 6. členu v celoti. Glasujmo, prosim. Od 48 prisotnih je za glasovalo
               45, 2 proti.</p>
               <p>(Za je glasovalo 45.) (Proti 2.)</p>
               <p>6. člen je sprejet.</p>
               <p>Pri 7. členu imamo prav tako samo en amandma. Želi kdo besedo? Ja, prosim, gospod
               Drobnič.</p>
            </sp>
            <sp xml:id="SDZ3-Redna-07-2001-06-22.sp19">

               <speaker>MAG. JANEZ DROBNIČ:</speaker>

               <p>Hvala lepa za besedo, gospod predsedujoči. Torej ta amandma se nanaša na tisto, kar
               smo pravzaprav prej zelo kritično komentirali, na izločanje subvencije. Tako da
               očitno se je vladajoča koalicija odločila, da ne bo podprla subvencij za zaposlovanje
               staršev in po mojem mišljenju je taamandma celo zdaj redundanten, ga je treba zaradi
               uskladitve črtati. Samo žalostno pa je, da smo to v prejšnjem glasovanju sprejeli
               oziroma ste sprejeli.</p>
            </sp>
            <sp xml:id="SDZ3-Redna-07-2001-06-22.sp20">

               <speaker>PODPRESEDNIK DR. MIHA BREJC:</speaker>

               <p>Hvala. Gospod Germič.</p>
            </sp>
            <sp xml:id="SDZ3-Redna-07-2001-06-22.sp21">

               <speaker>LJUBO GERMIČ:</speaker>

               <p>Hvala za besedo. Torej želel bi samo jasno poudariti stališče, ki ga bo poslanska
               skupina LDS podprla s tem, da bo podprla ta amandma. Torej ne gre za to, da ne želimo
               omogočati večje zaposlivosti mladim z otroki, ampak želimo samo to urediti na način,
               ki bo seveda enakomerno obravnaval v okviru aktivne politike zaposlovanja tiste
               skupine, ki imajo že manjšo možnost zaposlivosti. In znotraj teh skupin seveda
               sodimo, da bodo subvencije potrebne tudi za mlade družine. In seveda tukaj je
               odločitev v poslanski skupini, zakaj bomo podprli taamandma, da se iz tega zakona to
               črta in da seveda pričakujemo, kot je bilo tudi s strani ministra rečeno na samem
               odboru, da se v okviru pravilnika aktivne politike zaposlovanja, ki mora biti in ki
               bo predstavljen že v tem letu, to kompleksno obravnava.</p>
            </sp>
            <sp xml:id="SDZ3-Redna-07-2001-06-22.sp22">

               <speaker>PODPRESEDNIK DR. MIHA BREJC:</speaker>

               <p>Hvala. Gospod Vizjak.</p>
            </sp>
            <sp xml:id="SDZ3-Redna-07-2001-06-22.sp23">

               <speaker>MAG. ANDREJ VIZJAK:</speaker>

               <p>Hvala lepa. Jaz sem se oglasil predvsem zaradi tega, da poudarim pomen teh
               subvencij. Te subvencije niso zgolj in samo instrument aktivne politike zaposlovanja,
               te subvencije so tudi instrument družinske politike. V Sloveniji smo soočeni z upadom
               rojstev in seveda tudi z nekimi pojavi, ki bodo dolgoročno imeli zelo slabe posledice
               za nas kot nacijo. Prav gotovo so vsi instrumenti, ki so uperjeni v spodbujanje in
               olajšanje rojevanja otrok, tisti pravi instrumenti in zato se čudim, da tu zgolj
               gledamo te subvencije kot instrument aktivne politike zaposlovanja. S tem
               instrumentom subvencij pri zaposlovanju staršev krepimo in spodbujamo družinsko
               politiko in stimuliramo mlade starše k večanju števila otrok, to se pravi, da jim
               olajšamo te probleme, ki jih imajo mladi starši pri zaposlovanju in tudi sicer. Zato
               jemljite te subvencije kot sestavni del zakona, tudi kot instrument družinske
               politike in ne zgolj kot instrument zaposlovalne politike.</p>
               <p>Tudi komentar, da ta zadeva sodi v sklop aktivne politike zaposlovanja, bi vzdržal,
               kolikor bi imeli pred seboj te programe aktivne politike zaposlovanja, kolikor je bil
               ta pravilnik že uveljavljen in ni kolikor bi veljal in seveda predvsem, kolikor bi
               bilo v proračunu na tej postavki zagotovljena sredstva. Tega pa žal ni, kar smo
               ugotavljali tudi v razpravi o sprejemanju proračuna. To pomeni, da zopet prepuščamo
               ta del v neko negotovo prihodnost. Mi se s tem ne strinjamo, zato želimo, da ta zelo
               pomemben del družinske politike in aktivne politike zaposlovanja ostane v tem zakonu.
               Hvala.</p>
            </sp>
            <sp xml:id="SDZ3-Redna-07-2001-06-22.sp24">

               <speaker>PODPREDSEDNIK DR. MIHA BREJC:</speaker>

               <p>Replika, gospod Drobnič.</p>
            </sp>
            <sp xml:id="SDZ3-Redna-07-2001-06-22.sp25">

               <speaker>MAG. JANEZ DROBNIČ:</speaker>

               <p>Gospodu Germiču bi rad repliciral. Mislim, da obljuba v zvezi s pravilnikom ni
               zadostna, ni primerna, ni dostojna. Ta obljuba, če bi bila dana, bi morala biti vsaj
               na nivoju zakona. Vemo, kako je s tem pravilnikom o ukrepih aktivne politike
               zaposlovanja, podlago morajo imeti v zakonu. To je prvo.</p>
               <p>Drugič, pravilnik tiste stvari, ki so v diskreciji vlade lahko opredeljuje. To je pa
               ravno tisto, če je denar, se to omogoči, če ni denarja, tega ne bo, se ne more
               izvesti. In glede na to, kakšna je konstrukcija tega pravilnika in zakona, ni nobenih
               možnosti, da bi ta element aktivne politike zaposlovanja prišel notri. Toliko. Torej
               ni nobenih zagotovil za izvedbo tega. Še enkrat bi pa poudaril, da je ta ukrep je
               izredno pomemben. Zato, ker je do delodajalcev in do delojemalcev pozitiven. Ni to,
               da bi nalagal nekaj delojemalcu in potem bi se ta poskušal znebiti bremena. Zato
               poudarjamo, da ta element aktivne politike oziroma družinske politike mora biti v tem
               zakonu.</p>
            </sp>
            <sp xml:id="SDZ3-Redna-07-2001-06-22.sp26">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Rokavec.</p>
            </sp>
            <sp xml:id="SDZ3-Redna-07-2001-06-22.sp27">

               <speaker>FRANCI ROKAVEC:</speaker>

               <p>Hvala za besedo. Mislim, da bi bilo škoda, da bi državni zbor sprejel ta amandma
               vlade, predvsem zaradi sledečega.</p>
               <p>Prepričan sem, da je osnovno besedilo v zakonu bilo namenjeno predvsem v tem
               kontekstu, da se pozitivna gibanja, ki so bila v Sloveniji na področju dolžine
               trajanja porodniškega nadomestila kot tudi dopusta za nego ter varstvo otroka, na nek
               način tudi udejanji pri večjem zaposlovanju obeh staršev, na drugi strani pa tudi, da
               se v največji možni meri preprečijo oziroma v pozitivni smeri preprečijo možne
               zlorabe s strani delodajalcev. Vendar predvsem napotek, da bo zakonodajalec oziroma
               vlada rešila to vprašanje s pravilnikom o aktivni politiki zaposlovanja, mislim, da
               je dejansko malo zavajajoč. Najprej bo verjetno treba spremeniti zakon o zavarovanju
               za primer brezposelnosti, potem pa verjetno sledi rešitev v ustreznem pravilniku.
               Seveda, tu pa je lahko dejansko tudi vprašanje, ki je pred nami, kdaj bo to narejeno
               oziroma če bo to narejeno.</p>
               <p>Zato mislim, da bi bilo na nek način zelo pozitivno izročilo zakonodajalca, če bi že
               v tem zakonu opredelil to pravico, pravico do subvencije, potem pa jo dejansko
               konkretiziral v sistemskem zakonu. Hvala lepa.</p>
            </sp>
            <sp xml:id="SDZ3-Redna-07-2001-06-22.sp28">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Cukjati.</p>
            </sp>
            <sp xml:id="SDZ3-Redna-07-2001-06-22.sp29">

               <speaker>FRANCE CUKJATI:</speaker>

               <p>Spoštovani. Mislim, da bi bilo vendarle treba reči bobu bob.</p>
               <p>Tu gre za usklajevanje starševskih pravic z zaposlitvenimi pravicami ali dolžnostmi,
               poklicnimi dolžnostmi, in ne gre za aktivno politiko zaposlovanja. Ne gre za
               nezaposlene, gre za zaposlene, ki so, ko vstopijo v družinsko življenje ali dobijo
               naraščaj, ogroženi. In če se hočejo poslužiti pravic starševstva, izgubljajo
               pravzaprav interes in so v slabšem položaju na trgu dela. Gre tudi za tiste, ki naj
               bi imeli pravico delati po štiri ure, vsaj v določenem času. Gre torej za resnično
               družinsko politiko in mislim, da nam tu ni treba govoriti, da se bo ta problem rešil
               v drugi zakonodaji, celostno, dolgoročno, ne vem kako, to lahko govorite novinarjem
               ali sredstvom javnega obveščanja, tu pa vemo, da se nekaj spreminja v negativni
               smeri, ker vemo, da prav ta element postaja ena od glavnih ovir oziroma eden glavnih
               protimotivov, da imamo zopet in vse več eno-otroških družin. Da nataliteta prav
               zaradi tega stagnira, zaradi odnosa delodajalcev do delojemalcev, ki je vse bolj
               grob. Hvala.</p>
            </sp>
            <sp xml:id="SDZ3-Redna-07-2001-06-22.sp30">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Bi prosil gospo državno sekretarko, gospo Kovšca, za odgovore. Če se
               lahko prosim vključite.</p>
            </sp>
            <sp xml:id="SDZ3-Redna-07-2001-06-22.sp31">

               <speaker>ALENKA KOVŠCA:</speaker>

               <p>Želela bi samo toliko pojasniti, da je pravilnik že pripravljen, obljuba, ki jo je
               dal minister, da bo pravilnik v tretjem trimesečju v obravnavi in da v tem
               pravilniku, tudi v 46. členu, urejamo te pravice. Sedaj, seveda, mnenje vlade je
               bilo, kot veste, že v uvodu sem povedala, da se z družinsko politiko ukvarja
               pravzaprav več področij, da je to samo eno od področij. Za samo spremljanje izvajanja
               subvencij za evidenco za izplačila, je vendarle pristojen zavod za zaposlovanje. To
               bi samo še dodatno obremenilo ta zakon in dejansko so mehanizmi infrastrukture,
               evidence dosti bolj vzpostavljeni tam in jih je možno tudi hitreje in učinkoviteje
               reševati kot pa preko tega zakona. Zato, seveda, je pač potrebno verjeti, da je
               intenca vlade taka. Če v tem pravilniku že sedaj vsebuje v 46. členu ta moment, jaz
               mislim, da vendarle s tem imamo neko garancijo, da se bo subvencionirala politika
               zaposlovanja staršev z otroki.</p>
            </sp>
            <sp xml:id="SDZ3-Redna-07-2001-06-22.sp32">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Germič, replika.</p>
            </sp>
            <sp xml:id="SDZ3-Redna-07-2001-06-22.sp33">

               <speaker>LJUBO GERMIČ:</speaker>

               <p>Hvala lepa. Jaz bi želel replicirati gospodu Cukjatiju glede na navedbe. Mislim, da
               niso popolnoma natančne. Kajti v 49. členu, kjer govorimo o uveljavljanju subvencij
               zaposlovanja staršev, sta dve alinei, kjer jasno piše, da gre za uveljavljanje
               subvencij na novo, torej da delodajalec na novo zaposli brezposelno osebo. Mislim, da
               gre tukaj za natančno dikcijo v 49. členu.</p>
            </sp>
            <sp xml:id="SDZ3-Redna-07-2001-06-22.sp34">

               <speaker>PODPREDSEDNIK DR. MIHA BREJC:</speaker>

               <p>Hvala. Replika, gospod Vizjak.</p>
            </sp>
            <sp xml:id="SDZ3-Redna-07-2001-06-22.sp35">

               <speaker>MAG. ANDREJ VIZJAK:</speaker>

               <p>Čudi me, da je kolega uspel prebrati samo prvo alineo, ne pa tudi druge. Tudi tam,
               "kjer zaposluje s krajšim delovnim časom, ne, "na novo zaposli". Prva alinea govori o
               subvencijah v smislu aktivne politike zaposlovanja, to se pravi, ki vzpodbuja
               zaposlitev, druga pa, ki zaposluje s skrajšanim delovnim časom. Tako, da bodimo
               korektni.</p>
            </sp>
            <sp xml:id="SDZ3-Redna-07-2001-06-22.sp36">

               <speaker>PODPREDSEDNIK DR. MIHA BREJC:</speaker>

               <p>Hvala. Lahko zaključimo razpravo? Zaključujem razpravo in prehajam na glasovanje o
               amandmaju k 7. členu. Glasujmo, prosim. Od 51 prisotnih je za amandma glasovalo 34,
               12 je bilo proti.</p>
               <p>(Za je glasovalo 34.) (Proti 12.)</p>
               <p>Ugotavljam, da je amandma sprejet.</p>
               <p>Glasujemo še o 7. členu v celoti. Od 46 prisotnih je 34 glasovalo za, 9 proti.</p>
               <p>(Za je glasovalo 34.) (Proti 9.)</p>
               <p>Ugotavljam, da je 7. člen sprejet.</p>
               <p>Ker pa je z njim povezan tudi 48. člen, vas prosim, če lahko na 10. strani pogledate
               48. člen. Sedaj bi prešli na razpravo o amandmaju k 48. členu. Ste našli? Odpiram
               razpravo o amandmaju k 48. členu. To je v bistvu... Prosim, če ne bi ponavljali
               argumentov, ker stvari so povezane. Če je kaj bistveno novega prosim, drugače pa
               apeliram na vas. Pravico seveda imate. Ni razprave. Lahko glasujemo o amandmaju k 48.
               členu? Potem glasujmo prosim. 44 je prisotnih. Mislim, da... Samo hipec potrpljenja.
               Če je kdo v bližini, naj prosim pride v dvorano. Medtem bomo pa pogledali, koliko nas
               je. Prosim?</p>
            </sp>
            <sp xml:id="SDZ3-Redna-07-2001-06-22.sp37">

               <speaker>LEOPOLD (LEO) KREMŽAR:</speaker>

               <p>Ali lahko en proceduralni razmislek?</p>
            </sp>
            <sp xml:id="SDZ3-Redna-07-2001-06-22.sp38">

               <speaker>PODPREDSEDNIK DR. MIHA BREJC:</speaker>

               <p>Zdajle ne.</p>
            </sp>
            <sp xml:id="SDZ3-Redna-07-2001-06-22.sp39">

               <speaker>LEOPOLD (LEO) KREMŽAR:</speaker>

               <p>Kdaj pa?</p>
            </sp>
            <sp xml:id="SDZ3-Redna-07-2001-06-22.sp40">

               <speaker>PODPREDSEDNIK DR. MIHA BREJC:</speaker>

               <p>Samo, da glasovanje zaključimo, potem pa.</p>
            </sp>
            <sp xml:id="SDZ3-Redna-07-2001-06-22.sp41">

               <speaker>LEOPOLD (LEO) KREMŽAR:</speaker>

               <p>Hvala.</p>
            </sp>
            <sp xml:id="SDZ3-Redna-07-2001-06-22.sp42">

               <speaker>PODPREDSEDNIK DR. MIHA BREJC:</speaker>

               <p>Smo ravno sredi glasovanja in nas je dovolj. Jaz sem zdaj preštel in nas je dovolj.
               Tako, da prosim prehajam na glasovanje drugič. Zdaj! Oprostite, da tako rečem, ampak
               da ne bi bil kdo prezgoden in kdo prepozen. Od 47 prisotnih jih je za glasovalo 33, 7
               jih je bilo proti.</p>
               <p>(Za je glasovalo 33.) (Proti 7.)</p>
               <p>Ugotavljam, da je amandma sprejet.</p>
               <p>O 48. členu ne bomo sedaj glasovali, ker obstaja še vedno pravica, da se vloži
               amandma. Oprostite. Gospod Kremžar, besedo imate.</p>
            </sp>
            <sp xml:id="SDZ3-Redna-07-2001-06-22.sp43">

               <speaker>LEOPOLD (LEO) KREMŽAR:</speaker>

               <p>Hvala lepa. Opravičujem se zaradi hitrosti. Predlagal bi, da v primeru, ko se nam to
               dogaja, imamo izpisek glasovanja, da se ugotovi in se prebere, zakaj pa ne, kdo ni
               sodeloval pri glasovanju. Ni sodeloval pri glasovanju, je pa navzoč v dvorani. To sem
               mislil.</p>
            </sp>
            <sp xml:id="SDZ3-Redna-07-2001-06-22.sp44">

               <speaker>PODPREDSEDNIK DR. MIHA BREJC:</speaker>

               <p>Proceduralnih razlogov ni, da se tu kaj posebnega dogaja. Poslanci smo tukaj za to,
               da glasujemo. Ni mehanizma, ki bi prisilil poslanca, da pritisne na gumb. Samo eden
               je. Če ga pri tretjem glasovanju ni, sledi kazen. Smo pa včeraj govorili o tem, da bo
               KVIAZ pripravil poročilo oziroma analizo o prisotnosti. Gospod Gaber.
               Proceduralno.</p>
            </sp>
            <sp xml:id="SDZ3-Redna-07-2001-06-22.sp45">

               <speaker>DR. SLAVKO GABER:</speaker>

               <p>Gospod podpredsednik, jaz bi predlagal v resnici drug pristop k temu vprašanju, kot
               ga je predlagal moj kolega.</p>
               <p>Zdi se mi, da bi bilo zelo dobro, da bi kolegij državnega zbora resno razmislil o
               tem, kaj se nam dogaja s tovrstnimi glasovanji. Osebno verjamem, da bo mogoče
               uveljaviti, najverjetneje je tudi zdaj uveljavljen, v teh dneh uveljavljen sistem
               glasovanja, takrat ko bo število glasovanj v tem državnem zboru smiselno. Ta državni
               zbor glasuje nad, bistveno nad povprečnim številom glasovanj, če pogledate druge
               parlamente po Evropi.</p>
               <p>Ko bomo imeli nov poslovnik, bo število glasovanj verjetno padlo na približno
               tretjino teh glasovanj, ki jih sedaj opravljamo. Mi sebe spreminjamo v naprave za
               pritiskanje na gumb. Več kot popolno sprenevedanje je, če kdo verjame, da smo na ta
               način, ki smo ga sedaj uvedli, povečali zbranost pri odločanju. To se ni zgodilo in
               na ta način se tudi ne more.</p>
               <p>Zato bi bil moj predlog, da kolegij razmisli o tem, da se tovrstna ureditev uveljavi
               z dnem uveljavitve novega poslovnika. Vem, da se nekateri s tem ne strinjajo, vem, da
               vedo povedati, da so v tem državnem zboru bile tudi že razmere, v katerih so še več
               pritiskali na tipke, ampak se opravičujem, zame to ni nikakršen razlog To je podobno
               kot da bi razlagali, da smo se kdaj vozili s fičkoti in da bi se lahko tudi danes. Ni
               prave potrebe za takšno početje. Očitno je, da nas je tukaj praviloma več kot 50, mi
               pa ne odločamo. Ni res, da ni prisotnosti v tem državnem zboru. Kadarje ni, verjamem,
               da gospod predsedujoči zna skupaj s službami to ugotoviti in preprečiti glasovanje,
               ki bi bilo pod sklepčnostjo.</p>
               <p>Predlagam torej, da kolegij raje razmisli o tem kot pa o tem, kako bo lovil
               prisotne, ki pa niso pritisnili na gumb. Ta se mi zdi rahlo za lase privlečena in ne
               verjamem tudi, da na čem posebnem temelji.</p>
            </sp>
            <sp xml:id="SDZ3-Redna-07-2001-06-22.sp46">

               <speaker>PODPRESEDNIK DR. MIHA BREJC:</speaker>

               <p>Hvala za poglobljeno utemeljitev proceduralnega predloga. Res, jaz vas opozarjam, da
               to ni točka dnevnega reda. Proceduralni predlog je proceduralni predlog, o njem se ne
               razpravlja in tako naprej. Tako, da prosim. Hvala za opozorilo, vendar dokler je
               poslovnik takšen kot je, se glasuje tako, kot se pač mora glasovati. In jaz ne morem
               sprejeti tega, da govorite o nezbranosti in teh stvareh. Jaz bi najraje videl, da
               tega nismo slišali, žal pa smo.</p>
               <p>Torej, prehajamo na 11. člen, kjer imamo en amandma. Odpiram razpravo. Nihče ne želi
               razpravljati, zato zaključujem razpravo.</p>
               <p>Prehajamo na glasovanje o amandmaju k 11. členu. Glasujmo, prosim. Od 46 prisotnih
               je za glasovalo 42, nihče proti.</p>
               <p>(Za je glasovalo 42.) (Proti nihče.)</p>
               <p>Ugotavljam, da je amandma sprejet.</p>
               <p>Glasujemo še o 11. členu v celoti. Glasujmo, prosim. Od 48 prisotnih je za glasovalo
               47, nihče proti.</p>
               <p>(Za je glasovalo 47.) (Proti nihče.)</p>
               <p>Ugotavljam, da je 11. člen sprejet.</p>
               <p>Smo pri 16. členu, kjer imamo en amandma. Odpiram razpravo. Želi kdo besedo?
               (Nihče.)</p>
               <p>Prehajamo na glasovanje o amandmaju k 16. členu. Glasujmo, prosim. Od 46 prisotnih
               je za glasovalo 44, nihče proti.</p>
               <p>(Za je glasovalo 44.) (Proti nihče.)</p>
               <p>Ugotavljam, da je amandma sprejet.</p>
               <p>Glasujemo še o 16. členu v celoti. Od 48 prisotnih je za glasovalo 46, nihče ni bil
               proti.</p>
               <p>(Za je glasovalo 46.) (Proti nihče.)</p>
               <p>Ugotavljam, da je 16. člen sprejet.</p>
               <p>Prehajamo na 18. člen, kjer imamo dva amandmaja. Odpiram razpravo. Gospod Drobnič,
               prosim.</p>
            </sp>
            <sp xml:id="SDZ3-Redna-07-2001-06-22.sp47">

               <speaker>MAG. JANEZ DROBNIČ:</speaker>

               <p>Hvala za besedo. Vložili smo amandma oziroma s kolegom poslancem sva vložila amandma,
               zato da bi popravila nepravično ureditev v zvezi s koriščenjem dopusta. Namreč, če bi
               obveljala dikcija, kot je v osnovnem besedilu, bi morala mati, ki bi ji otrok umrl
               naslednji dan po rojstvu, nazaj na delo že po desetih dneh porodniškega dopusta, ko
               iz vsakemu razumljivih razlogov še ne more delati. Zato je ta naša dikcija ustrezna
               in popravlja osnovno besedilo.</p>
            </sp>
            <sp xml:id="SDZ3-Redna-07-2001-06-22.sp48">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo? Prosim, gospa državna sekretarka.</p>
            </sp>
            <sp xml:id="SDZ3-Redna-07-2001-06-22.sp49">

               <speaker>ALENKA KOVŠCA:</speaker>

               <p>Ta člen je treba brati kot celoto, in ta člen ureja, da nobena mati ne more imeti
               manj kot 42 dni dopusta. Tako kot je urejeno v tem členu, je celo bolje urejeno od
               vašega predloga, ker v primeru, da materi umre otrok tudi po 42. dnevu, ima še
               dodatno 10 dni dopusta.</p>
               <p>Zato predlagamo, da podprete predlog vlade. Hvala.</p>
            </sp>
            <sp xml:id="SDZ3-Redna-07-2001-06-22.sp50">

               <speaker>PODPREDSEDNIK DR. MIHA BREJC:</speaker>

               <p>Hvala. Prosim, gospod Drobnič, replika.</p>
            </sp>
            <sp xml:id="SDZ3-Redna-07-2001-06-22.sp51">

               <speaker>MAG. JANEZ DROBNIČ:</speaker>

               <p>Replika. V bistvu se strinjam. Tudi vaš predlog pravzaprav to besedilo popravlja.
               Samo, mi smo v celoti napisali, vi ste pač to stvar popravili na krajši način, da ste
               samo tisto dodali, mi smo pa cel tekst popravili.</p>
            </sp>
            <sp xml:id="SDZ3-Redna-07-2001-06-22.sp52">

               <speaker>PODPREDSEDNIK DR. MIHA BREJC:</speaker>

               <p>Hvala. Lahko zaključimo razpravo in preidemo na glasovanje? Lahko. Torej, glasujemo
               najprej o amandmaju pod zaporedno številko ena, pri 18. členu smo. Glasujmo, prosim.
               Od 46 prisotnih je za glasovalo 41, nihče proti.</p>
               <p>(Za je glasovalo 41.) (Proti nihče.)</p>
               <p>Ugotavljam, da je amandma sprejet.</p>
               <p>Glasujmo še o amandmaju pod zaporedno številko dva. Glasujmo, prosim. Od 49
               prisotnih je 16 glasovalo za, 30 proti.</p>
               <p>(Za je glasovalo 16.) (Proti 30.)</p>
               <p>Amandma ni sprejet.</p>
               <p>Glasujemo še o 18. členu v celoti. Glasujmo, prosim. Od 48 prisotnih je 47 glasovalo
               za, 1 proti.</p>
               <p>(Za je glasovalo 47.) (Proti 1.)</p>
               <p>18. člen je sprejet.</p>
               <p>Smo pri 19. členu, kjer imamo dva amandmaja. Kdo želi besedo? Nihče ne želi besede?
               Opozarjam, da se amandmaja izključujeta, če bo sprejet prvi, je drugi brezpredmeten.
               Zaključujem razpravo in prehajamo na glasovanje. Glasujemo najprej o amandmaju pod
               zaporedno številko ena. Glasujmo, prosim. Od 49 prisotnih je 37 glasovalo za, 3
               proti.</p>
               <p>(Za je glasovalo 37.) (Proti 3.)</p>
               <p>Amandma je sprejet, zato je glasovanje o amandmaju pod zaporedno številko dva
               nepotrebno.</p>
               <p>Glasujemo samo še o 19. členu v celoti. Glasujmo, prosim. Od 47 prisotnih je 47
               poslank in poslancev glasovalo za.</p>
               <p>(Za je glasovalo 47.) (Proti nihče.)</p>
               <p>S tem je 19. člen v celoti tudi sprejet.</p>
               <p>Pri 20. členu imamo dva amandmaja. Kdo želi besedo? Nihče? Prosim, gospod Drobnič.
           </p>
            </sp>
            <sp xml:id="SDZ3-Redna-07-2001-06-22.sp53">

               <speaker>MAG. JANEZ DROBNIČ:</speaker>

               <p>Hvala lepa za besedo. Če torej mati zboli, pomeni, da ni sposobna skrbeti za drugega
               člana, ne more opravljati te naloge. Zato menimo, da je upravičeno, da pridobi to
               možnost koriščenja dopusta oče, povsem logično, in zato smo tudi vložili ta amandma.
           </p>
            </sp>
            <sp xml:id="SDZ3-Redna-07-2001-06-22.sp54">

               <speaker>PODPREDSEDNIK DR. MIHA BREJC:</speaker>

               <p>Hvala. Gospa Kovšca, prosim.</p>
            </sp>
            <sp xml:id="SDZ3-Redna-07-2001-06-22.sp55">

               <speaker>ALENKA KOVŠCA:</speaker>

               <p>20. člen določa: Oče ima pravico do porodniškega dopusta, če mati: 1. umre, 2.
               zapusti otroka in 3. na podlagi mnenja pristojnega zdravnika trajno oziroma začasno
               ni sposobna za samostojno življenje in delo. To se pravi, da je ta pravica smiselno
               vgrajena v 3. člen. Če pa želite, da dobi oče, ki je doma, še nadomestilo za to, da
               dviguje mater, potem je pa to nova pravica, ki je ne moremo urejati s tem
               zakonom.</p>
            </sp>
            <sp xml:id="SDZ3-Redna-07-2001-06-22.sp56">

               <speaker>PODPREDSEDNIK DR. MIHA BREJC:</speaker>

               <p>Hvala. Še kdo? Nihče več. Zaključujemo razpravo in prehajamo na glasovanje o prvem
               amandmaju k 20. členu. Glasujmo prosim. Od 48 prisotnih 11 za, 33 proti.</p>
               <p>(Za je glasovalo 11.) (Proti 33.)</p>
               <p>Ugotavljam, da amandma ni sprejet.</p>
               <p>Glasujemo o amandmaju pod zaporedno številko 2. Glasujmo prosim. Od 48 prisotnih jih
               je 44 glasovalo za, 1 proti.</p>
               <p>(Za je glasovalo 44.) (Proti 1.)</p>
               <p>Ugotavljam, da je amandma sprejet.</p>
               <p>Glasujemo še o 20. členu v celoti. Glasujmo prosim. Žal se spet nekaj dogaja. Malo
               potrpljenja, prosim. Zdaj bomo še enkrat morali narediti glasovanje. Jaz predlagam,
               da glasovanje ponovimo zaradi nekih tehničnih težav. Očitno se nekaj dogaja. Prosim,
               česte tako prijazni in še enkrat. Dobro. Opravičujemo se za tole neljubo zadevo,
               ampak še enkrat moramo glasovati. Torej glasujemo o 20. členu v celoti. Glasujmo
               prosim! Od 46 prisotnih jih je 46 glasovalo za 20. člen.</p>
               <p>(Za je glasovalo 46.) (Proti nihče.)</p>
               <p>Ugotavljam, da je člen sprejet.</p>
               <p>Pri 23. členu imamo dva amandmaja, ki sta vsebinsko enaka. Ne vem, mislim, da bi v
               bodoče morali takšne stvari združevati v en amandma, če gre za vsebinsko enako stvar,
               tako da ne bi po nepotrebnem glasovali dvakrat o eni in isti stvari. Zato predlagam,
               da oba amandmaja, ker sta vsebinsko enaka, tudi skupaj obravnavamo in o njiju
               glasujemo. Ne vidim nasprotovanja temu predlogu - je logičen, upam - in odpiram
               razpravo. Ni razprave.</p>
               <p>Prehajamo na glasovanje o obeh vsebinsko enakih amandmajih k 23. členu. Glasujmo,
               prosim. No, nekaj nas je zmanjkalo ta hip. Prosim prisotne, ki so v bližini...
               Ugotavljam, da nas je 44, ne več, ne manj. Zdaj nas je 45, če sem pravilno preštel.
               Ja, kartic je pač več. Ni nas še dovolj v dvorani, česem pravilno preštel. Že? Dobro.</p>
               <p>Potem pa prosim, ponovno, drugič glasujemo. Glasujemo zdaj. Od 46 prisotnih je za
               glasovalo 44 poslank in poslancev, nihče proti.</p>
               <p>(Za je glasovalo 44.) (Proti nihče.)</p>
               <p>Ugotavljam, da je amandma sprejet.</p>
               <p>Zdaj je še glasovanje o 23. členu v celoti. Glasujmo, prosim! Ponovimo glasovanje;
               očitno je nekdo prezgodaj pritisnil na tipko ali pa ne vem, kaj se je zgodilo. Torej
               prosim, še enkrat, bodite pozorni, ko se "bar" pojavi, lahko pritisnete, in dokler ga
               vidite na ekranu,tolikokrat lahko pritisnete, lahko petkrat, zaradi mene, vendar ne
               smete pa pritisniti prej, dokler ga ne vidite na ekranu. Videl sem namreč, da
               nekateri, ko rečem, "prehajamo na glasovanje", že pritisnete. Žal, morate takrat, ko
               rečem "zdaj", ne vem, kako naj rečem drugače. Oprostite za to inštrukcijo. Ponovimo
               vajo.</p>
               <p>Torej, glasujemo zdaj. Glasujmo, prosim! Od 48 prisotnih je za glasovalo 47.</p>
               <p>(Za je glasovalo 47.)</p>
               <p>Ugotavljam, da je 23. člen v celoti sprejet.</p>
               <p>Prehajamo na 25. člen, kjer imamo dva amandmaja, ki se izključujeta, kot vidite; če
               bo sprejet prvi, bo nepotrebno glasovanje o drugem. Kdo želi besedo? Gospod Drobnič,
               prosim.</p>
            </sp>
            <sp xml:id="SDZ3-Redna-07-2001-06-22.sp57">

               <speaker>MAG. JANEZ DROBNIČ:</speaker>

               <p>Hvala lepa za besedo. Torej, naš predlog je neka vmesna rešitev. Vlada je predlagala
               bolj liberalno, bolj svobodno pri možnosti koriščenja dopusta, torej, do otrokove
               starosti osmih let. Naš gre do starosti treh let, osnovno besedilo pač na začetku.
               Zakaj podpiramo takšno rešitev? Ker vseeno omogoča možnost razporejanja dopusta,
               vendar pa ne preveč svobodno. Kajti dogaja se, da potem starši koristijo dopust v
               poznejših obdobjih otrokove starosti, ko ni več toliko potrebno, nujno, saj potrebno
               je, da je starš z otrokom, zaradi nege in potem seveda koristijo ta dopust bodisi za
               gradnjo hiše, za opravljanje kmečkih opravil itn. Zato se nam zdi, da je rešitev do
               tretjega leta starosti primerna, ki jo tudi navadni ljudje, s katerimi sem govoril,
               podpirajo.</p>
            </sp>
            <sp xml:id="SDZ3-Redna-07-2001-06-22.sp58">

               <speaker>PODPREDSEDNIK DR. MIHA BREJC:</speaker>

               <p>Hvala. Prosim, gospa Kovšca.</p>
            </sp>
            <sp xml:id="SDZ3-Redna-07-2001-06-22.sp59">

               <speaker>ALENKA KOVŠCA:</speaker>

               <p>Moram pojasniti. Seveda ne bi bilo tudi s tem predlogom morda nič narobe, če bi vsaj
               90 dni nadomestila dobil oče. Ker pa je v nadaljnjem tekstu predvideno, da oče dobiva
               15 dni nadomestila, bi pa to pomenilo, da ga moramo prisiliti, da koristi tudi
               neplačan dopust, in bi bila takarešitev lahko za marsikoga huda državna prisila. Tako
               se pač za tistih 15 dni odloča v času porodniškega dopusta, za ostale dneve bo pa
               lahko razporedil potem do osmega leta starosti.</p>
            </sp>
            <sp xml:id="SDZ3-Redna-07-2001-06-22.sp60">

               <speaker>PODPREDSEDNIK DR. MIHA BREJC:</speaker>

               <p>Hvala. Še kdo? Gospod Brenčič in potem replika. Je to replika? Se oproščam, ker je
               gospod Drobnič repliciral. Prosim, gospod Drobnič.</p>
            </sp>
            <sp xml:id="SDZ3-Redna-07-2001-06-22.sp61">

               <speaker>MAG. JANEZ DROBNIČ:</speaker>

               <p>Deloma imate prav, če sprejmemo torej določilo o nadomestilu - o tem še nismo
               odločali - da ima tudi oče lahko koristi, potem je naš predlog povsem konsistenten in
               ustrezen. Sicer pa menim, da bi veljalo ta člen amandmirati, s tem, da je možno to
               rešitev tudi še izboljšati. Sedaj, naš amandma je vložen na osnovni tega koncepta, da
               je polno nadomestilo za vse dni in, seveda, potem je tudi ta limit do tretjega leta
               starosti skladen.</p>
            </sp>
            <sp xml:id="SDZ3-Redna-07-2001-06-22.sp62">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Brenčič, prosim.</p>
            </sp>
            <sp xml:id="SDZ3-Redna-07-2001-06-22.sp63">

               <speaker>STANISLAV BRENČIČ:</speaker>

               <p>Hvala lepa. Poglejte. Ko mati konča dopust, je otrok v najboljšem primeru star eno
               leto. V tem času naj bi oče izrabil dve tretjini dopusta. Veliki problemi pa z
               otrokom nastanejo, ko stopi po enem letu v otroško varstvo, takšni in drugačni, in
               mislim, da je ena tretjina dopusta za očeta od enega leta naprej, recimo do vstopa v
               šolo, premalo. Mislim, da je škoda, da zabetoniramo, da mora obvezno dve tretjine
               porabiti že v prvem letu starosti otroka.</p>
               <p>Saj v praksi je tako, tisti, ki smo otroke oddali v vrtec po enem letu ali še malo
               prej, takrat nastopi cela vrsta težav in kako dobro je, da lahko dva, tri dni oče
               vskoči in ostane z otrokom doma, preden se otrok prilagodi novi situaciji v vrtcu in
               pa tudi preboli vse otroške bolezni.</p>
               <p>V vsakem primeru je pa dobro, da ostane člen odprt in je smiselno, da se vladni
               amandma podpre in lahko vlada v tretje, potem morda zadevo dodela. Hvala.</p>
            </sp>
            <sp xml:id="SDZ3-Redna-07-2001-06-22.sp64">

               <speaker>PODPRESEDNIK DR. MIHA BREJC:</speaker>

               <p>Hvala lepa. Lahko razpravo zaključimo. Hvala. Prehajamo na glasovanje o prvem
               amandmaju k 25. členu. Glasujmo prosim. Od 47 prisotnih je 39 glasovalo za, 1
               proti.</p>
               <p>(Za je glasovalo 39.) (Proti 1.)</p>
               <p>Ugotavljam, da je amandma sprejet.</p>
               <p>S tem ko je ta amandma sprejet, je glasovanje o amandmaju pod zaporedno število 2,
               nepotrebno.</p>
               <p>Glasujemo torej samo še o 25. členu v celoti. Glasujmo prosim. Od 47 prisotnih je za
               glasovalo 44, 1 proti.</p>
               <p>(Za je glasovalo 44.) (Proti 1.)</p>
               <p>Ugotavljam, da je 25. člen sprejet.</p>
               <p>Smo pri 26. členu, tu imamo tri amandmaje. Če je sprejet amandma pod točko 1, je
               glasovanje o amandmaju pod točko 2 nepotrebno. Odpiram razpravo o 26. členu in
               amandmajih. Gospod Drobnič.</p>
            </sp>
            <sp xml:id="SDZ3-Redna-07-2001-06-22.sp65">

               <speaker>MAG. JANEZ DROBNIČ:</speaker>

               <p>Državni zbor v prejšnji sestavi je prišel do številke 305 dni, sedaj vlada predlaga
               260 dni, mi bi, mi se odločamo za, torej za 1 leto. Če bi obveljal amandma vlade, bi
               to v praksi dejansko pomenilo še dodatno skrajšanje dopusta v primerjavi s sedanjem
               stanjem. Zakaj? Zato,ker predlog novega zakona o delovnih razmerjih omejuje možnost
               koriščenja rednega dopusta v tem primeru. Dejansko bi se skrajšalo, če bi obveljala
               določba oziroma predlog amandmaja vlade v povezavi z zakonom o delovnih razmerjih.
               Zato bi bilo dostojno, dase obdrži vsaj 305 dni. Naš predlog je torej 1 leto. Vsaka
               oseba se odloča potem, koliko ga bo imela. Lahko ga tudi skrajša, vendar pravica je
               takšna.</p>
            </sp>
            <sp xml:id="SDZ3-Redna-07-2001-06-22.sp66">

               <speaker>PODPRESEDNIK DR. MIHA BREJC:</speaker>

               <p>Hvala. Še kdo? Nihče več. Zaključujem razpravo in prehajamo na glasovanje. Glasovali
               bomo najprej o prvem amandmaju k 26. členu. Glasujmo prosim. Od 49 prisotnih je za
               glasovalo 13, proti je bilo 34.</p>
               <p>(Za je glasovalo 13.) (Proti 34.)</p>
               <p>Ugotavljam, da amandma ni sprejet.</p>
               <p>Zato prehajamo na glasovanje o amandmaju pod zaporedno številko 2. Glasujmo, prosim.
               Od 48 prisotnih jih je za glasovalo 32 proti 9.</p>
               <p>(Za je glasovalo 32.) (Proti 9.)</p>
               <p>Ugotavljam, da je drugi amandma sprejet.</p>
               <p>Glasujemo še o tretjem amandmaju. Glasujmo, prosim. Od 48 prisotnih jih je za
               glasovalo 43, proti 1.</p>
               <p>(Za je glasovalo 43.) (Proti 1.)</p>
               <p>Ugotavljam, da je tretji amandma sprejet.</p>
               <p>Glasujemo še o 26. členu v celoti. Glasujmo, prosim. Nekaj bo narobe z navzočnostjo.
               Ali pa s koncentracijo. Ponavljamo glasovanje prosim. Torej, ponovno bomo glasovali o
               26. členu v celoti. Glasujmo. Od 49 prisotnih jih je za glasovalo 43, proti 4.</p>
               <p>(Za je glasovalo 43.) (Proti 4.)</p>
               <p>Ugotavljam, da je 26. člen sprejet.</p>
               <p>Prehajamo na 27. člen. Odpiram razpravo. Kdo želi besedo? (Nihče.) Zaključujem
               razpravo in prehajamo na glasovanje. Tu je samo en amandma. Glasujmo o tem amandmaju.
               Glasujmo prosim. Od 48 prisotnih je glasovalo 40 poslank in poslancev za, nihče
               proti.</p>
               <p>(Za je glasovalo 40.) (Proti nihče.)</p>
               <p>Ugotavljam, da je amandma sprejet.</p>
               <p>Glasujemo še o 27. členu v celoti. Glasujmo, prosim. 45. Ponovili bomo glasovanje.
               Nisem opazil, da bi se medtem število poslank in poslancev spremenilo v tem prostoru.
               Torej, ponavljam glasovanje o 27. členu v celoti. Glasujmo.</p>
               <p>Od 49 prisotnih je za glasovalo 42, nihče proti.</p>
               <p>(Za je glasovalo 42.) (Proti nihče.)</p>
               <p>Ugotavljam, da je 27. člen sprejet.</p>
               <p>31. člen ima en amandma. Odpiram razpravo. Kdo želi besedo? (Nihče.) Zaključujem
               razpravo in prehajamo na glasovanje.</p>
               <p>Glasujemo o amandmaju k 31. členu. Glasujmo, prosim. Od 47 prisotnih je za glasovalo
               44, nihče proti.</p>
               <p>(Za je glasovalo 44.) (Proti nihče.)</p>
               <p>Ugotavljam, da je amandma sprejet.</p>
               <p>Glasujemo še o 31. členu v celoti. Glasujmo, prosim. Od 48 prisotnih je 47 poslank
               in poslancev glasovalo za, nihče proti.</p>
               <p>(Za je glasovalo 47.) (Proti nihče.)</p>
               <p>Ugotavljam, da je 31. člen sprejet.</p>
               <p>Smo pri 34. členu, kjer imamo dva amandmaja. Odpiram razpravo o 34. členu in prvem
               amandmaju. Kdo želi besedo? (Nihče.) Zaključujem razpravo.</p>
               <p>Prehajamo na glasovanje o prvem amandmaju k 34. členu. Glasujmo, prosim. Od 47
               prisotnih je 45 glasovalo za amandma, nihče proti.</p>
               <p>(Za je glasovalo 45.) (Proti nihče.)</p>
               <p>Ugotavljam, da je amandma sprejet.</p>
               <p>Glasujemo o drugem amandmaju k 34. členu. Glasujmo, prosim. Od 50 prisotnih je za
               glasovalo 47, nihče proti.</p>
               <p>(Za je glasovalo 47.) (Proti nihče.)</p>
               <p>Ugotavljam, da je amandma sprejet.</p>
               <p>Glasujemo še o 34. členu v celoti. Glasujmo, prosim. Od 48 prisotnih je za glasovalo
               47 poslank in poslancev, nihče proti.</p>
               <p>(Za je glasovalo 47.) (Proti nihče.)</p>
               <p>Ugotavljam, da je 34. člen sprejet.</p>
               <p>Prehajamo na 40. člen, kjer imamo en amandma. Odpiram razpravo. Kdo želi besedo?
               (Nihče.) Zaključujem razpravo.</p>
               <p>Prehajamo na glasovanje o amandmaju k 40. členu. Glasujmo, prosim. Od 49 prisotnih
               je 43 poslank in poslancev glasovalo za, 4 proti.</p>
               <p>(Za je glasovalo 43.) (Proti 4.)</p>
               <p>Ugotavljam, da je amandma sprejet.</p>
               <p>Še glasovanje o 40. členu v celoti. Glasujmo, prosim. Od 48 prisotnih je za
               glasovalo 41, 6 proti.</p>
               <p>(Za je glasovalo 41.) (Proti 6.)</p>
               <p>40. člen je v celoti sprejet.</p>
               <p>41. člen, tu imamo en amandma. Odpiram razpravo. Kdo želi besedo? (Nihče.) Prehajamo
               na glasovanje o amandmaju k 41. členu. Glasujmo, prosim. Od 46 prisotnih je za
               glasovalo 9 poslank in poslancev, 35 je bilo proti.</p>
               <p>(Za je glasovalo 9.) (Proti 35.)</p>
               <p>Amandma ni sprejet.</p>
               <p>Še o členu glasujemo. Glasujemo torej o 41. členu v celoti. Od 46 prisotnih je za
               glasovalo 35, 4 proti.</p>
               <p>(Za je glasovalo 35.) (Proti 4.)</p>
               <p>41. člen je sprejet.</p>
               <p>Smo pri 43. členu. Odpiram razpravo. Kdo želi besedo? (Nihče.) Potem lahko
               zaključimo razpravo in preidemo na glasovanje. Glasujemo o prvem amandmaju k 43.
               členu. Glasujmo, prosim. Od 49 prisotnih je za glasovalo 47, nihče proti.</p>
               <p>(Za je glasovalo 47.) (Proti nihče.)</p>
               <p>Amandma je sprejet.</p>
               <p>Še o 43. členu v celoti. Glasujemo, prosim. Glasujmo! Od 48 prisotnih je za
               glasovalo 46.</p>
               <p>(Za je glasovalo 46.) (Proti nihče.)</p>
               <p>Ugotavljam, da je 43. člen v celoti sprejet.</p>
               <p>Smo pri novem 44.a členu. Kdo želi besedo? (Nihče.) Zaključujem razpravo in
               prehajamo na glasovanje o novem 44.a členu. Glasujmo, prosim.</p>
               <p>Od 47 prisotnih je bilo 45 za, nihče proti.</p>
               <p>(Za je glasovalo 45.) (Proti nihče.)</p>
               <p>44. člen je s tem sprejet.</p>
            </sp>
            <sp xml:id="SDZ3-Redna-07-2001-06-22.sp67">

               <speaker>PODPREDSEDNIK ANTON DELAK:</speaker>

               <p>Prehajamo k 46. členu. Želi kdo razpravljati? (Ne želi.) Prehajamo k glasovanju.
               Glasujemo. Glasujemo o amandmaju k 46. členu. Glasovanje ponavljamo. Glasujemo.
               Prekinjam sejo, nadaljujemo 12.25.</p>
               <p>(Seja je bila prekinjena ob 12.15 uri in se je nadaljevala ob 12.26 uri.)</p>
            </sp>
            <sp xml:id="SDZ3-Redna-07-2001-06-22.sp68">

               <speaker>PODPREDSEDNIK ANTON DELAK:</speaker>

               <p>Prosim poslanke in poslance, da zasedejo svoja mesta.</p>
               <p>Spoštovane poslanke in poslanci, tretjič glasujemo o spremembi naslova 46. člena.
               Glasujemo. Navzočih je 47 poslank in poslancev, za 46, proti nihče.</p>
               <p>(Za je glasovalo 46.) (Proti nihče.)</p>
               <p>Ugotavljam, da je bil amandma sprejet.</p>
               <p>Glasujemo še o členu. Glasujemo.</p>
               <p>Glasujemo drugič. Navzočih je 47 poslank in poslancev, za 43, proti eden.</p>
               <p>(Za je glasovalo 43.) (Proti eden.)</p>
               <p>Ugotavljam, da je bil člen sprejet.</p>
               <p>Obravnavamo 47. člen in tri amandmaje. Želi kdo razpravljati? (Ne želi.) Zaključujem
               razpravo.</p>
               <p>Glasujemo o prvem amandmaju. Glasujemo. Navzočih je 50 poslank in poslancev, za 40,
               7 proti.</p>
               <p>(Za je glasovalo 40.) (Proti 7.)</p>
               <p>Ugotavljam, da je bil amandma sprejet.</p>
               <p>Glasujemo o drugem amandmaju. Prosim. Navzočih je 46 poslank in poslancev, 44 za,
               eden proti.</p>
               <p>(Za je glasovalo 44.) (Proti eden.)</p>
               <p>Tretji amandma je na ta način postal brezpredmeten; člen je v celoti spremenjen.</p>
               <p>Amandma k 48. členu smo že sprejeli, zaradi tega glasujemo samo o členu v celoti.
               Glasujemo.</p>
               <p>Glasujemo drugič. Glasovanje ni uspelo, nadaljujemo čez 10 minut - 12.41.</p>
               <p>(Seja je bila prekinjena ob 12.31 uri in se je nadaljevala ob 12.41 uri.)</p>
            </sp>
            <sp xml:id="SDZ3-Redna-07-2001-06-22.sp69">

               <speaker>PODPREDSEDNIK ANTON DELAK:</speaker>

               <p>Nadaljujemo sejo. Prosim poslanke in poslance za koncentracijo. Tretjič glasujemo o
               48. členu v celoti. Glasujemo. 47 prisotnih, 43 za, proti nihče.</p>
               <p>(Za je glasovalo 43.) (Proti nihče.)</p>
               <p>48. člen je sprejet.</p>
               <p>Prehajamo k 53. členu in to amandma na naslov. Želi kdo razpravljati? (Ne želi.)
               Zaključujem, prehajamo na odločanje. Glasujemo. Navzočih 47 poslank in poslancev, 44
               za, proti nihče.</p>
               <p>(Za je glasovalo 44.) (Proti nihče.)</p>
               <p>Amandma je bil sprejet in naslov v celoti spremenjen.</p>
               <p>Prehajamo k 55. členu in enemu amandmaju. Želi kdo razpravljati? (Ne želi.)
               Zaključujem, prehajamo na odločanje. Glasujemo. Navzočih 48 poslank in poslancev. Za
               47, proti nihče.</p>
               <p>(Za je glasovalo 47.) (Proti nihče.)</p>
               <p>Amandma je bil sprejet.</p>
               <p>Glasujemo še o 55. členu v celoti. Glasujemo. Žal, navzočih je 45 oziroma glasovalo
               je 45. Glede na to, da je veliko večje število v dvorani, bi prosil za primerno
               koncentracijo. Ponavljamo glasovanje, drugič. Glasujemo, prosim. Navzočih 51, 48 za,
               proti nihče.</p>
               <p>(Za je glasovalo 48.) (Proti nihče.)</p>
               <p>55. člen je bil sprejet.</p>
               <p>V obravnavi imamo amandma k 56. členu. Želi kdo razpravljati? (Ne želi.) Zaključujem
               razpravo in prehajamo k odločanju. Glasujemo. Prosim, glasujemo. Navzočih je 49
               poslank in poslancev. Za 46, proti nihče.</p>
               <p>(Za je glasovalo 46.) (Proti nihče.)</p>
               <p>Ugotavljam, da je amandma k 56. členu sprejet.</p>
               <p>Glasujemo še o členu v celoti. Glasujmo, prosim! Navzočih je 48 poslank in
               poslancev. Za je glasovalo 44, proti 1.</p>
               <p>(Za je glasovalo 44.) (Proti 1.)</p>
               <p>Ugotavljam, da je 56. člen sprejet.</p>
               <p>V obravnavi imamo amandma k 58. členu. Želi kdo razpravljati? (Ne želi.) Zaključujem
               razpravo. Prehajamo na odločanje. Glasujmo, prosim! Navzočih je 50 poslank in
               poslancev. Za je glasovalo 48, proti nihče.</p>
               <p>(Za je glasovalo 48.) (Proti nihče.)</p>
               <p>Ugotavljam, da je bil amandma k 58. členu sprejet.</p>
               <p>Glasujemo o členu v celoti. Glasujmo, prosim! Navzočih je 51 poslank in poslancev.
               Za 49, proti nihče.</p>
               <p>(Za je glasovalo 49.) (Proti nihče.)</p>
               <p>UGotavljam, da je 58. člen sprejet.</p>
               <p>Prehajamo k amandmaju k 62. členu. Želi kdo razpravljati? Prosim, mag. Vizjak.</p>
            </sp>
            <sp xml:id="SDZ3-Redna-07-2001-06-22.sp70">

               <speaker>MAG. ANDREJ VIZJAK:</speaker>

               <p>Hvala lepa za besedo. Imel bi predvsem vprašanje vladi. Poglejte, gre za amandma, ki
               revalorizira zneske. In tudi vsi amandmaji v nadaljevanju teh dodatkov in pomoči in
               ta 62. je govoril o višini starševskega dodatka, ki ga amandma vlade zvišuje s 30.000
               na 35.000 tolarjev. Vemo, da je bil zakon vložen v državni zbor na sredini leta 1998,
               da smo danes, ko to obravnavamo v drugi obravnavi, sredi leta 2001, to pomeni, vmes
               so tri leta. Vidim, da je vlada predlagala med 15% in 20% dviga zneska. Menimo, da je
               v teh treh letih bila rast cen življenjskih potrebščin bistveno višja in ne slabih
               20%, zato sprašujem vlado, na podlagi katerih argumentov in na podlagi
               katerihdodatkov je ta dvig določila oziroma kako argumentira ta dvig: Ali je s tem
               zavestno tudi nižala te dodatke glede na vložen zakon v letu 1998? Kajti, če danes
               primerjamo realno vrednost tega dodatka in realno vrednost neamandmiranega dodatka v
               letu 1998, vidimo, da je tu bistvena razlika v sklopu gledanja cen življenjskih
               potrebščin.</p>
               <p>Zato še enkrat sprašujem, kje je osnova za samo takšen dvig starševskega dodatka.
               Hvala.</p>
            </sp>
            <sp xml:id="SDZ3-Redna-07-2001-06-22.sp71">

               <speaker>PODPREDSEDNIK ANTON DELAK:</speaker>

               <p>Besedo ima državna sekretarka, prosim.</p>
            </sp>
            <sp xml:id="SDZ3-Redna-07-2001-06-22.sp72">

               <speaker>ALENKA KOVŠCA:</speaker>

               <p>Predlog zakona je bil pripravljen res v letu 1998, vendar naj bi začel veljati s
               1.1.1999. Ti zneski so kot osnova veljali, kot če bi začel veljati z letom 1999.
               Vlada je upoštevala rast življenjskih stroškov: za leto 1999 6,1% in za leto 2000
               8,9%. Skupajje bila rast 15,5%, in so zneski celo višji in zaokroženi navzgor.</p>
            </sp>
            <sp xml:id="SDZ3-Redna-07-2001-06-22.sp73">

               <speaker>PODPREDSEDNIK ANTON DELAK:</speaker>

               <p>Hvala lepa. Prosim, replika.</p>
            </sp>
            <sp xml:id="SDZ3-Redna-07-2001-06-22.sp74">

               <speaker>MAG. ANDREJ VIZJAK:</speaker>

               <p>Žal me ta odgovor niti približno ne more zadovoljiti, in sicer zaradi naslednjega
               argumenta: če je vlada predvidevala v sredini leta 1998, da bo zakon začel veljati z
               letom 1999, potem je verjetno korektno, da danes pričakuje, da bo zakon začel veljati
               z letom 2002, recimo, ali kasneje, in da leto 2001 upošteva. Iz komentarja državne
               sekretarke oziroma podsekretarke je pa opaziti, da tega ni; se pravi, da leto 2001 tu
               ni všteto. In če je leta 1998 upoštevala pričetek veljavnosti zakona in uporabo
               zakona, bi bilo prav, da pri teh zneskih tudi upošteva, kdaj je realna možnost, da bo
               zakon pričel veljati, in to obdobje do takrat tudi upošteva v tej ceni. Iz komentarja
               sem pa slišal, da rast v letu 2001, predvidena rast v letu 2001, ki je jasna in znana
               - koliko je realna, je druga stvar - pa ni všteta v to. In me zanima, zakaj ne.
               Hvala.</p>
            </sp>
            <sp xml:id="SDZ3-Redna-07-2001-06-22.sp75">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kdo razpravljati? Prosim, državna sekretarka.</p>
            </sp>
            <sp xml:id="SDZ3-Redna-07-2001-06-22.sp76">

               <speaker>ALENKA KOVŠCA:</speaker>

               <p>Hvala. Pojasnila sem, da smo zneske zaokroževali navzgor, da gre pri nekaterih
               zneskih celo za 20% povečanje. Zdaj, ali bomo lahko že letošnje leto vkalkulirali ali
               ne, bi pa težko ocenili, kako bo letos z rastjo življenjskih stroškov; to so pa
               nominalni zneski.</p>
            </sp>
            <sp xml:id="SDZ3-Redna-07-2001-06-22.sp77">

               <speaker>PODPREDSEDNIK ANTON DELAK:</speaker>

               <p>Hvala. Želi še kdo razpravljati? Mag. Drobnič.</p>
            </sp>
            <sp xml:id="SDZ3-Redna-07-2001-06-22.sp78">

               <speaker>MAG. JANEZ DROBNIČ:</speaker>

               <p>Mislim, da ni težko predvidevati, kaj se bo z letošnjim letom zgodilo, zato ker se je
               dobršen del leta odvilo in imamo jasne kazalce. In tisti, ki se kaj z ekonomijo
               ukvarjajo, vedo, kaj se bo zgodilo še do konca leta - da bodo torej gibanja lahko v
               najboljšem primeru enaka, kot so bila v prvem polletju, zelo verjetno pa je, da bodo
               slabša.</p>
            </sp>
            <sp xml:id="SDZ3-Redna-07-2001-06-22.sp79">

               <speaker>PODPREDSEDNIK ANTON DELAK:</speaker>

               <p>Hvala. Želi še kdo razpravljati? (Ne želi.) Zaključujem. Glasujemo o prvem amandmaju
               k 62. členu. Glasujemo, prosim. Navzočih je 52 poslank in poslancev, za 46, proti
               nihče.</p>
               <p>(Za je glasovalo 46.) (Proti nihče.)</p>
               <p>Amandma je bil sprejet.</p>
               <p>Glasujemo še o 62. členu v celoti. Glasujmo, prosim! Prisotnih je 50 poslank in
               poslancev, za 49, proti nihče.</p>
               <p>(Za je glasovalo 49.) (Proti nihče.)</p>
               <p>62. člen je bil sprejet.</p>
               <p>V obravnavi imamo 65. člen in amandma k 65. členu. Želi kdo razpravljati? (Ne želi.)
               Zaključujem. Glasujemo, prosim! Navzočih je 48 poslank in poslancev, za 47, proti
               nihče.</p>
               <p>(Za je glasovalo 47.) (Proti nihče.)</p>
               <p>Amandma je bil sprejet.</p>
               <p>Glasujemo še o členu v celoti. Glasujemo, prosim! Navzočih je 50 poslank in
               poslancev, za 48, proti nihče.</p>
               <p>(Za je glasovalo 48.) (Proti nihče.)</p>
               <p>65. člen je sprejet.</p>
               <p>V obravnavi imamo 67. člen in dva amandmaja, ki se izključujeta. Želi kdo
               razpravljati? Mag. Drobnič.</p>
            </sp>
            <sp xml:id="SDZ3-Redna-07-2001-06-22.sp80">

               <speaker>MAG. JANEZ DROBNIČ:</speaker>

               <p>Hvala lepa za besedo. Razlog za to, da smo vložili tak amandma oziroma razlogov je
               več. Torej, če se odločimo za paket, potem za isto vrednost dobimo bistveno več, kot
               pa bi kupili opreme v maloprodaji. To je pravzaprav edina prava materialna dajatev s
               stran države, vse ostale so pač denarne dajatve in zato bi veljalo vsaj eno
               materialno dajatev obdržati oziroma blagovno.</p>
               <p>Da nismo postavili alternative, je pa - torej med paketom in denarjem - dodaten
               razlog. Predvsem pri ekonomsko šibko stoječih družinah se rado dogodi, da se denar,
               ki pride v družinski proračun, porablja tudi za druge zadeve in ne toliko za otroke.
               To je pravzaprav tudi značilnost nekaterih dajatev, ki jih države uveljavljajo, da se
               za dobrobit otroka zagotovi blagovna dajatev, blagovno - materialna, zato da res to
               pridobi. Pač, dogaja se, da se ta denar, ki najbi bil namenjen otroku, zaradi tudi
               družinskih nesoglasij ali med starši, zaradi - recimo temu - nujnosti drugih potreb,
               ki se jih postavlja pred otroka, da se potem ne nabavi ta oprema.</p>
               <p>Zato smo se mi odločili za tak amandma.</p>
            </sp>
            <sp xml:id="SDZ3-Redna-07-2001-06-22.sp81">

               <speaker>PODPREDSEDNIK ANTON DELAK:</speaker>

               <p>Hvala. Besedo ima poslanec Lavrinc.</p>
            </sp>
            <sp xml:id="SDZ3-Redna-07-2001-06-22.sp82">

               <speaker>MAKSIMILJAN LAVRINC:</speaker>

               <p>Hvala za besedo. Bojim se, da predlagatelja amandmaja nista imela v mislih družin,
               kjer se rojeva več otrok. Iz lastnih izkušenj lahko povem, da je tudi tretji otrok
               imel še dovolj plenic in podobnih stvari, ki so bile kupljene ob prvem rojstvu otroka
               v družini. To je prvo. Drugo. Mislim, da še posebej tam, ko gre za socialno šibke
               družine, se ponavadi skoči na pomoč, vsaj v mojem sorodstvu je bila navada, da se je
               iz družine v družino selil tadel otroške opreme, da tako rečem, ki je ni mogoče
               obrabiti v tem kratkem času, ko je primeren. Zato mislim, da je ureditev, kakršna je
               sedaj v zakonu in kot predlaga to vlada, da je edino kvalitetna. Hvala lepa.</p>
            </sp>
            <sp xml:id="SDZ3-Redna-07-2001-06-22.sp83">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kdo razpravljati? Prosim, državna sekretarka.</p>
            </sp>
            <sp xml:id="SDZ3-Redna-07-2001-06-22.sp84">

               <speaker>ALENKA KOVŠCA:</speaker>

               <p>Želela bi samo to ob tem pojasniti, da zdaj, ko imajo starši možnost izbire, se v 60
               odstotkih odločajo za paket in 40 za denarno nadomestilo. Mislim, da je prav, da
               imajo starši možnost izbire - gospod Lavrinc je pojasnil, verjetno na svoji izkušnji
               tudi. In bi rada k temu dodala samo še tisti pomislek, ki ste ga vi izrazili glede
               namenske uporabe teh sredstev, ki jo dobijo starši.</p>
               <p>V primerih, ko center za socialno delo oceni, da ta sredstva ne bi bila namensko
               uporabljena za otroke, se lahko odloči za funkcionalo. Hvala.</p>
            </sp>
            <sp xml:id="SDZ3-Redna-07-2001-06-22.sp85">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kdo razpravljati? (Ne želi.) Dajmo, prosim, se umiriti v
               dvorani! Če bo sprejet amandma pod točko 1, je glasovanje o amandmaju pod točko 2
               brezpredmetno. Glasujemo o prvem amandmaju. Glasujemo prosim. Navzočih 49 poslank in
               poslancev. Za 10, proti 34.</p>
               <p>(Za je glasovalo 10.) (Proti 34.)</p>
               <p>Ugotavljam, da amandma ni sprejet.</p>
               <p>Glasujemo o amandmaju pod številko 2. Glasujmo, prosim. Navzočih je 48 poslank in
               poslancev. Za 42, proti 2.</p>
               <p>(Za je glasovalo 42.) (Proti 2.)</p>
               <p>UGotavljam, da je amandma sprejet.</p>
               <p>Glasujemo še o 67. členu v celoti. Glasujmo, prosim! Glasujemo, drugič. Prosim za
               primerno zbranost, ker je v dvorani več poslancev, kot je pa prikazano na monitorju.
               Glasujemo drugič o členu v celoti. Navzočih je 46 poslank in poslancev. Za 42, proti
               nihče.</p>
               <p>(Za je glasovalo 42.) (Proti nihče.)</p>
               <p>Ugotavljam, da je 67. člen sprejet.</p>
               <p>V obravnavi imamo 69. člen in dva amandmaja, ki se izključujeta. Želi kdo
               razpravljati? Mag. Drobnič.</p>
            </sp>
            <sp xml:id="SDZ3-Redna-07-2001-06-22.sp86">

               <speaker>MAG. JANEZ DROBNIČ:</speaker>

               <p>Hvala lepa za besedo. Rad bi dal eno redakcijsko pripombo k našemu amandmaju. Zaradi
               zvrnitve tabele iz vodoravne v navpično sta se zamenjali koloni številka 2 in 3, tako
               da je v bistvu treba to zamenjati. Mi smo torej vložili te popravke skozi Lotus
               Notes, zdaj pa ne vem, ali so poslanci dobili to korekturo ali ne.</p>
               <p>Glede vsebinskega še enkrat lahko poudarim, da predlagamo univerzalni otroški
               dodatek, ki je kombiniran, ki upošteva ekonomski položaj družine in glede na namere
               vladne koalicije pri spreminjanju zakona o dohodnini, je naš predlog še toliko bolj
               utemeljen.</p>
            </sp>
            <sp xml:id="SDZ3-Redna-07-2001-06-22.sp87">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kdo razpravljati? Državna sekretarka, prosim.</p>
            </sp>
            <sp xml:id="SDZ3-Redna-07-2001-06-22.sp88">

               <speaker>ALENKA KOVŠCA:</speaker>

               <p>Samo to bi opozorila, da ima ta predlog naravo intervencijskega zakona, saj na
               povsem drugačen način ureja izplačilo otroških dodatkov in neposredno uveljavlja tudi
               univerzalni otroški dodatek.</p>
               <p>Glede na to, da smo - to razpravo o višini otroškega dodatka in selektivnosti - se
               že ob branju tistega zakona odločili, na kakšen način bomo v bodoče reševali politiko
               otroških dodatkov, mislimo, da ta predlog ni ustrezen. Bi pa poslance opozorila in
               tudi gospoda Drobniča, da njihov predlog pomeni tudi velike finančne, materialne
               potrebe oziroma kliče po velikih finančnih sredstvih. V prvi varianti dodatno za 30
               milijard tolarjev, v tej, kjer pa pravite, da ste prinesli popravek, pa 28 milijard
               tolarjev dodatnih. Hvala.</p>
            </sp>
            <sp xml:id="SDZ3-Redna-07-2001-06-22.sp89">

               <speaker>PODOPRESEDNIK ANTON DELAK:</speaker>

               <p>Hvala lepa. Želi še kdo razpravljati? Replika, mag. Drobnič.</p>
            </sp>
            <sp xml:id="SDZ3-Redna-07-2001-06-22.sp90">

               <speaker>MAG. JANEZ DROBNIČ:</speaker>

               <p>Glede univerzalnega otroškega dodatka lahko povem naslednje. V prejšnjem državnem
               zboru so se stranke, ki zdaj izrazito podpirajo selektivnega, izjasnile, da podpirajo
               univerzalni otroški dodatek (lahko gremo pogledat magnetogramske zapise). Kolega
               Školč pravi, da je to znak napredka, da so to napredne stranke, ker spreminjajo v
               enem letu politiko otroških dodatkov. Če je to to, potem - ne vem.</p>
               <p>Resno sem utemeljil, v čem je pravzaprav prednost te oblike - samo odpre se torej
               tisti zgornji razred za minimalni znesek otroškega dodatka, princip. Res, da zdaj
               uvajamo - glede na raven povprečnih plač, kot instrument, zato da ni potrebno
               valorizirati. Se pač samo valorizira glede na povprečne plače kar menimo, da je
               primeren instrument, ne pa, da je podvržen usklajevanju rasti življenjskih stroškov.
               Vemo, kako je z rastjo življenjskih stroškov in kako se zajamčene plače usklajujejo:
               na prejšnjem zasedanju državnega zbora zajamčene plače in minimalne plače - manj kot
               življenjski stroški. To pomeni, da se vse bolj realno zmanjšujejo. In te instrumente
               uvajamo tudi pri tem. Ja, seveda! Pri usklajevanju, v končnih določbah je to to! Vse
               to se skriva v teh principih, veste. Ljudje bodo "pogruntali". Zdajje ta zakon
               napisan kot lepa deklaracija, čez dve, tri leta se pa pokaže. Pri zajamčenih plačah
               se je jasno pokazalo, kaj smo naredili v zadnjih osmih, devetih letih; ni treba
               nikomur razlagati. Poglejte si statistične številke! Razlika med povprečno plačo in
               zajamčeno plačo - kaj se je zgodilo. Treba je naliti čistega vina, in zato mi tudi
               opozarjamo. Hvala lepa.</p>
            </sp>
            <sp xml:id="SDZ3-Redna-07-2001-06-22.sp91">

               <speaker>PODPREDSEDNIK ANTON DELAK:</speaker>

               <p>Hvala. Besedo ima poslanec Cukjati.</p>
            </sp>
            <sp xml:id="SDZ3-Redna-07-2001-06-22.sp92">

               <speaker>FRANCE CUKJATI:</speaker>

               <p>No, selektivnost je v našem predlogu enako ohranjena, razmerje med najnižjo in
               najvišjo je ena proti tri oziroma ena proti štiri; tako da je tu stvar rešena.</p>
               <p>Drugo, kar je, je vprašanje višine. Če upoštevamo vaše predloge in naše, ki gradijo
               na povprečni plači, ni bistvenih razlik. Bistvene razlike pa bodo nastale, seveda,
               potem sčasoma, ko ne bo potekala revalorizacija tako, kot je treba, potem, ko se ne
               bo vedelo, kdaj bo zakon sprejet, in podobno. Na tem se pravzaprav številke gradijo,
               tudi z vaše strani, v marsičem.</p>
               <p>Vprašanje je potem tu samo ta univerzalni dodatek, ki pa presega kvoto nad 75%
               povprečne plače na družinskega člana, ki pa je izredno majhen. Sam nisem preverjal
               vašega izračuna, vsekakor pa me številke, ki jih navajate, ne prepričajo.</p>
               <p>Gre pa resnično za to: za zaščito višine otroškega dodatka brez valorizacijskih
               manipulacij, kot jih opažamo tudi pri drugih vsotah.</p>
            </sp>
            <sp xml:id="SDZ3-Redna-07-2001-06-22.sp93">

               <speaker>PODPREDSEDNIK ANTON DELAK:</speaker>

               <p>Hvala. Želi še kdo razpravljati? Besedo ima poslanec Brenčič.</p>
            </sp>
            <sp xml:id="SDZ3-Redna-07-2001-06-22.sp94">

               <speaker>STANISLAV BRENČIČ:</speaker>

               <p>Hvala lepa. Moj pogled je nekoliko drugačen. Naša družba navsezadnje ni toliko
               bogata, da bi si lahko privoščila, bi rekel, tudi otroški dodatek družinam, otrokom,
               kadar je dohodek na družinskega člana preko 100% povprečja. To je neprimerljivo druga
               situacija za družino kot pa, če dohodek na družinskega člana 25 ali 15%. To se sploh
               ne da primerjati.</p>
               <p>Zato, ker sem rekel, da poleg tega zakona, že v predstavitvi pogleda poslanske
               skupine, potrebujemo v tej državi še kaj drugega, ki sovpada z otrokom, z družino
               itn. Samo razlika, v kolikor bi bilo dodeljevanje otroških dodatkov po tabeli, kot jo
               predlagata kolega poslanca, je razlika v denarju tolikšna, da lahko samo z enim letom
               razlike zgradimo in pediatrično kliniko in onkološki institut. Kdor si je to ogledal
               in videl situacijo, mu je zadeva, v kakšnem stanju je naša javna infrastruktura, ki
               tudi zadeva družino, popolnoma jasna. V tem primeru trdim eno: nismo še tako bogata
               družba, da si bi lahko privoščili univerzalni otroški dodatek in da bi še vedno
               ohranili v zadostni meri servisiranje tistih najbolj, bi rekel, izpostavljenih
               družin, kar se tiče dohodka na družinskega člana. Hvala.</p>
            </sp>
            <sp xml:id="SDZ3-Redna-07-2001-06-22.sp95">

               <speaker>PODPREDSEDNIK ANTON DELAK:</speaker>

               <p>Hvala. Replika, mag. Drobnič!</p>
            </sp>
            <sp xml:id="SDZ3-Redna-07-2001-06-22.sp96">

               <speaker>MAG. JANEZ DROBNIČ:</speaker>

               <p>Rad bi repliciral kolegu Brenčiču. Da, veste, taki ukrepi morajo slediti liberalnim
               ukrepom države. Državljani vse bolj postajajo plačniki zdravstvenih storitev, zato z
               zgrajevanjem bolnic ne bomo nič naredili, če ne bomo mogli pokriti teh stroškov, ki
               se pojavljajo, ne sam pri otrocih, pač pa tudi pri odraslih. V to smer se namreč
               gibljemo kot družba.</p>
               <p>Glede teh proračunskih izdatkov lahko povem, da smo v zadnjih letih pa zgubili - so
               otroci oziroma družine pa zgubile - nekatere ugodnosti. Prej sem omenil, da se s tem
               zakonom zmanjšuje dejanska možnost teh koriščenj starševskega dopusta, realno se
               zmanjšuje, potem so olajšave pri nakupu avtomobila za večje družine - to je tudi bilo
               dve milijardi in pol prej namenjeno, sedaj je država privarčevala pri tem, da ne
               omenjam drugih stvari. Pač, družinsko politiko je treba gledati v celoti. Sedaj, če
               se drugje liberalizira potem - in očitno nismo imeli vpliva na to pri drugih zakonih
               - poskušamo tukaj kompenzirati tisto, kar je odpihnilo, kar ste odpihnili. To je vsa
               umetnost tega.</p>
            </sp>
            <sp xml:id="SDZ3-Redna-07-2001-06-22.sp97">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima državna sekretarka.</p>
            </sp>
            <sp xml:id="SDZ3-Redna-07-2001-06-22.sp98">

               <speaker>ALENKA KOVŠCA:</speaker>

               <p>Jaz se opravičujem, ker mogoče podaljšujem to diskusijo, samo ne bi pa rada, da bi v
               javnosti do napačnih interpretacij prišlo. Vi sami dobro veste in jaz sem že ob
               argumentiranju prejšnjega zakona povedala, da so realno porasla sredstva za otroške
               dodatke z 0,5 na 1,1 BDP. Zato v resnici ne moremo govoriti o zmanjševanju sredstev
               za otroške dodatke.</p>
               <p>Druga zadeva. Gospodu Cukjatiju bi rada pojasnila. Če ne verjamete meni, kolegica je
               to izračunala na konkretnih številkah. Lahko vam jih dam. Povem pa, da tisto, kar
               realno največ dodatno obremenitev pomenijo ravno upravičenci pod 99 odstotkov
               povprečja na družinskega plana in bi bilo to na letnem nivoju 14 milijard. In mislim,
               če si tukaj v tem pogledu ne bomo verjeli - ti podatki so dostopni. Te podatke lahko
               dobite in z njimi operirate.</p>
               <p>Tretja zadeva, ki bi jo pa rada ob tem omenila, pa je, da vsi prejemki države, vsi
               transferji, se uklajujejo z rastjo življenjskih stroškov in so med seboj povezani. In
               en od drugega odvisni. Včasih celo višji, kot je rast plač. Hvala.</p>
            </sp>
            <sp xml:id="SDZ3-Redna-07-2001-06-22.sp99">

               <speaker>PODPREDSEDNIK ANTON DELAK:</speaker>

               <p>Hvala lepa. Prosim.</p>
            </sp>
            <sp xml:id="SDZ3-Redna-07-2001-06-22.sp100">

               <speaker>STANISLAV BRENČIČ:</speaker>

               <p>Hvala lepa. Samo kratko repliko gospodu Drobniču in ga po svoje popolnoma razumem.
               Ampak ne moremo mimo tega dejstva, da ta zakon prinaša za družino krepko bogatejši
               obseg: tako dopustov, tako starševskih prejemkov. To se pravi, da s tem zakonom se ne
               podajamo v neko liberalno načelo, da tudi tu imamo drugačen pristop in krčimo
               sredstva. Zakon je bogat in vem, da bi lahko bil še morda bolj bogat takrat, ko se bo
               situacija na splošnem nivoju, javnih financ in državne zmožnosti, poboljšala.</p>
            </sp>
            <sp xml:id="SDZ3-Redna-07-2001-06-22.sp101">

               <speaker>PODPREDSEDNIK ANTON DELAK:</speaker>

               <p>Gospod Brenčič hvala. Želi še kdo? Mag. Drobnič prosim, replika.</p>
            </sp>
            <sp xml:id="SDZ3-Redna-07-2001-06-22.sp102">

               <speaker>MAG. JANEZ DROBNIČ:</speaker>

               <p>Replika državni sekretarki. Če pogledate uskladitvene, torej končne določbe, pa
               prehodne določbe, kako je z valorizacijo, predvsem pa amandma vlade, kjer pravi, da
               se bojo usklajevale tako kot - torej, nekateri prejemki se bojo usklajevali tako, kot
               se usklajujejo zajamčene plače. Kako je z zajamčenimi plačami, smo ... Ja, amandma je
               prišel noter, zdaj ne vem, ali ga boste umaknili ven ali ga ne boste. Zajamčene plače
               smo pa na zadnji seji, oziroma prej obravnavali, kako se bojo usklajevale. Da se ne
               bojo do 100 procentov življenjskih stroškov. A veste, to je vse povezano. To je lahko
               povest o jari kači. Takrat sem opozoril parlament, kolege: ko sprejemamo ta
               instrument usklajevanja zajamčenih plač, ne usklajujemo samo zajamčene plače,
               usklajujemo državne transferje. In če so se s sindikati tako izpogajali za plače, jim
               ne oporekam. V tem primeru nam bi država postavila drugačen instrument usklajevanja!
           </p>
            </sp>
            <sp xml:id="SDZ3-Redna-07-2001-06-22.sp103">

               <speaker>PODPREDSEDNIK ANTON DELAK:</speaker>

               <p>Hvala lepa. Replicira poslanec Lavrinc.</p>
            </sp>
            <sp xml:id="SDZ3-Redna-07-2001-06-22.sp104">

               <speaker>MAKSIMILJAN LAVRINC:</speaker>

               <p>No, mene tako prva kot druga rešitev ne navdušuje. Bom tudi povedal, zakaj. Podobna
               zgodba je pri otroškem varstvu.</p>
               <p>Če se spomnite, tam imamo na dohodek v družini določbo in omejitev. Pravzaprav
               vsakemu otroku se 20% subvencionira prehrana in varstvo v otroškem vrtcu. Vprašam vas
               - in nas seveda, ki smo te zakone sprejemali -, kako se počuti družina, ki komaj
               preživlja, "štuka", da tako rečem, konec meseca z začetkom novega, ko vidi, da
               popolnoma enak dodatek dobi družina, torej oče ali mati, ki se z neko sodobno
               avtomobilistično mrcino pripelje tja in odda otroka v varstvo. Ta osnova,
               torejdohodek na družinskega člana ima namreč en defekt. In jaz bi vas spomnil na
               zakon o brezplačni pravni pomoči, kjer smo to stvar uredili drugače: na premoženje
               smo šli in to je prav. To je prvo.</p>
               <p>Drugo. Sprašujem vas, kako naj - tukaj imate zapisano za zadnjo skupino: 75%
               dohodkov na družinskega člana - s kakšnim obrazom naj ljudje, kot smo, recimo, mi
               poslanci ali pa še tisti, ki so nad nami po plačah, hodijo in zahtevajo ta dodatek!
               To je iluzorno! To je seveda stališče opozicije, kjer se lahko licitira do nezavesti.
               In ker jih je skrbi, kdo bo proračun polnil. Ampak gospodje, opozarjam vas, ta stvar
               je kratkega daha. Ta proračun polnijo tudi tiste revne družine.</p>
            </sp>
            <sp xml:id="SDZ3-Redna-07-2001-06-22.sp105">

               <speaker>PODPREDSEDNIK ANTON DELAK:</speaker>

               <p>Hvala. Replicira poslanec Cukjati.</p>
            </sp>
            <sp xml:id="SDZ3-Redna-07-2001-06-22.sp106">

               <speaker>FRANCE CUKJATI:</speaker>

               <p>Najprej bi še enkrat poudaril, da je razmerje po tem predlogu med najnižjim in
               najvišjim dodatkom 1:3 oziroma 1:5 oziroma 1:4. Glede 14 milijard, ki bi jih država
               izgubila na račun otrok, katerih prihodek na družinskega člana je nad 100% povprečne
               plače, mi nekako ne gre v račun. Glejte, predlagam otroški dodatek. Za te otroke je
               tam nekje 5.000, 6.000 tolarjev, nič več, kar je 3 do 5% povprečne plače. Če
               upoštevamo 14 milijard, delil sem s to višino otroškega dodatka, bi morali v
               Sloveniji imeti takih otrok 2 milijona. To mi nekako ne gre skupaj. Oprostite!</p>
            </sp>
            <sp xml:id="SDZ3-Redna-07-2001-06-22.sp107">

               <speaker>PODPREDSEDNIK ANTON DELAK:</speaker>

               <p>Hvala lepa. Replicira poslanec, mag. Drobnič.</p>
            </sp>
            <sp xml:id="SDZ3-Redna-07-2001-06-22.sp108">

               <speaker>MAG. JANEZ DROBNIČ:</speaker>

               <p>Gospod Lavrinc, to kar ste povedali, je zavajanje. V dohodek družine se štejejo
               različni prihodki, niso samo plače. Morate se seveda vprašati, kaj je vlada naredila,
               da bi resnično evidentirala vse prihodke družine. Ali je sploh kakšna želja po tem?
               Kaj se vse všteva v prihodek, pa dobro vemo. Sam sem za to, da se vzpostavi red pri
               zajemanju. In ta instrumentarij, ki smo ga mi navedli, se nanaša na dohodek družine.
               Višina je pa seveda, kot tisti merski instrument, je pa povprečna plača. Zato so vsi
               tisti mercedesi in tako naprej, ki ste jih navedli, neprimerna pripomba; ustrezna
               pripomba so za to, da se država zresni, pa da začne resnično ugotavljati, kaj so
               prihodki, samo za to pa mora biti želja podana.</p>
            </sp>
            <sp xml:id="SDZ3-Redna-07-2001-06-22.sp109">

               <speaker>PODPREDSEDNIK ANTON DELAK:</speaker>

               <p>Hvala. Replicira poslanec Lavrinc.</p>
            </sp>
            <sp xml:id="SDZ3-Redna-07-2001-06-22.sp110">

               <speaker>MAKSIMILJAN LAVRINC:</speaker>

               <p>Takole bom rekel: prav je, da se ne strinjate z menoj, to je vaša opozicijska poza,
               vendar mi ne podtikati, da zavajam. V tem primeru pa govorite prav grdo, nesramno,
               lažnivo! Usedite se z enim od vaših županov, poklepetajte z njim, kakšne probleme
               imamo prav zaradi tega, pa boste videli! Govorim o izjemah, ki so ekscesne in
               spravljajo madež na vse skupaj, kar je. To je, da se obrtniki danes - seveda, v skrbi
               za čim večji posel - prijavijo kot, ne vem, delavci na komunalnem podjetju, kar se
               plač tiče.</p>
               <p>Kaj so prihodki, se ve - pravite. Potem ne govorite, da podtikam! Dejstvo je, da ste
               v zadnji alinei zapisali, "nad 75% dohodka na družinskega člana", to pa pomeni, da so
               tu notri vsi. Če bi imel predsednik države majhnega otroka, bi bil tudi on. Ne
               govoriti na pamet, nesramno; in podtikati, da sem zavajal! Ni res! Povedal sem kot
               primer, da se mi tako ena kot druga osnova v takih zadevah ne zdi prava - ne prava,
               najboljša. Mislim, da če bi se vložilo malo več truda, bi se dalo to tudi najti; dal
               sem celo primer. In ne sprenevedajte se več! Pa ne bom več repliciral, karkoli že
               reče gospod.</p>
            </sp>
            <sp xml:id="SDZ3-Redna-07-2001-06-22.sp111">

               <speaker>PODPREDSEDNIK ANTON DELAK:</speaker>

               <p>Hvala lepa. Prosil bi poslance in poslance, ki nameravajo replicirati - seveda imajo
               pravico - da se vendarle omejijo, saj je bilo pravzaprav že precej tega povedanega.
               Besedo ima poslanec Petan.</p>
            </sp>
            <sp xml:id="SDZ3-Redna-07-2001-06-22.sp112">

               <speaker>RUDOLF PETAN:</speaker>

               <p>Hvala za besedo. Sedaj moram gospodu Lavrincu replicirati, pa se drugič ne bom več
               oglašal, tako da ne bo to trajalo v nedogled. Prav pa je, da se nekaj pove, zato ker
               so tudi napačne navedbe - pravim, napačne navedbe, ne replika.</p>
               <p>Gospod Lavrinc, moram vam dati prav. Res je, da tudi revne družine polnijo proračun,
               pa bom rekel, da predvsem revne družine polnijo proračun. V tem pa je bistvena
               razlika, in zato vam tudi repliciram.</p>
               <p>Lani, ko smo imeli to čast, da smo sploh lahko izbrskali tisti spisek, kdo je kaj
               dolžan v proračunsko blagajno, in ko smo prišli do tistih famoznih številk, toliko
               milijard, od katerih je 50 milijard realno izterljivih, smo ugotovili, da so takšni,
               ki imajo tri, štiri, dve pa eno milijardo tolarjev in niso plačali. Se pravi, ti niso
               revni.</p>
               <p>In zdaj smo pri tistem bistvenem, zaradi česar vam repliciram. Ko ste dejali, da je
               treba polniti blagajno in da opozicija nima nobene intence, nobene volje ali pa
               smisla, da bi ugotavljala, kako je treba napolniti blagajno. Ja, izterjati je treba
               tam, kjerje veliko. Vendar očitno ni bilo nobene volje za to in potem ni šlo v smeri
               ugotavljanja, kako bomo izterjali tiste milijarde, pač pa se je šlo v to, kdo je
               sploh ta spisek dal ven. Prepričan sem, da tisti spisek, ki je bil dolg - jaz sem
               gledal prvih 200- pa so še bili vedno nad pol milijarde. Koliko je še potem tistih,
               ki so bili naprej do enega takšnega, kar lepega zneska. Ti bi verjetno največ
               prinesli do tistih 50 milijard, kolikor je realnih. Verjetno tisti, ki so dolžni za
               znamko ali pa nekaj podobnega, ko jih tudi davčna uprava terja - ne trdim, da se vi
               zavzemate za to, ker vem, da se vam zdi neumno, da se davčne uprave spravijo na
               tistega, ki je pozabil plačati 100 tolarjev, ali pa pozabil najaviti dohodnine za
               nekaj 100 tolarjev.</p>
               <p>Ampak dejstvo je tako, da vlad tudi nič ni naredila, da bi bili tisti, ki so še
               dolžni milijarde, kaj teh milijard prispevali v državno blagajno. Zato prosim, ne nam
               podtikati, da nimamo nobene volje ali pa nobenega smisla za to, kako bi se državna
               blagajna napolnila. Imamo! Samo mi trdimo, da je treba za vse enako udariti, ko je
               treba plačati davke, ne samo tiste, ki manj plačajo, tiste majhne, ampak tudi tiste
               velike. To sem vam želel povedati in najprej ne bom repliciral, kot ste vi tudi
               rekli. Ampak mislim, da je prav, da tudi to izvemo. To se je v lanskem letu, ko je
               bilo to aktualno, skušalo kar precej minimalizirati in pa osmešiti, bom rekel. To je
               pa največji problem naše družbe! To se pravi, da tudi vladajoči nimate največjega
               posluha, da bi izterjali tam, kjer je največ možno izterjati; tam, kjer je največ
               denarja, ampak skušate pri tistih manjših, ki mogoče niti nima za to denarja, da bi
               si mogoče dobil odvetnika, da bi si lahko poiskal pravico - tu se pa, seveda, z vami
               strinjam. Hvala.</p>
            </sp>
            <sp xml:id="SDZ3-Redna-07-2001-06-22.sp113">

               <speaker>PODPREDSEDNIK ANTON DELAK:</speaker>

               <p>Hvala. Besedo ima predstavnica vlade Lidija Podkrižnik.</p>
            </sp>
            <sp xml:id="SDZ3-Redna-07-2001-06-22.sp114">

               <speaker>LIDIJA PODKRIŽNIK:</speaker>

               <p>V zvezi z usklajevanjem zneskov. V bistvu nikjer v zakonu ni navedeno, da se
               kakršnikoli družinski prejemek ali nadomestilo usklajuje z zajamčeno plačo. Družinski
               prejemki se usklajujejo z indeksom cen življenjskih potrebščin, medtem ko se
               nadomestila usklajujejo z izhodiščno plačo za negospodarske dejavnosti in ne z
               zajamčeno plačo. Hvala lepa.</p>
            </sp>
            <sp xml:id="SDZ3-Redna-07-2001-06-22.sp115">

               <speaker>PODPREDSEDNIK ANTON DELAK:</speaker>

               <p>Hvala. Želi še kdo razpravljati? Prosim, poslanka Simšič.</p>
            </sp>
            <sp xml:id="SDZ3-Redna-07-2001-06-22.sp116">

               <speaker>DANICA SIMŠIČ:</speaker>

               <p>Hvala lepa. Sama bi vendarle rekla, da nismo ta trenutek pri točki izterjava dolgov,
               ki je zelo pomembna, ampak pri točki, kjer se odločamo o načinu in višini otroških
               dodatkov.</p>
               <p>Govoriti o tem, da je predlog, ki sta ga dala dva poslanca, predlog za univerzalni
               otroški dodatek, je seveda metanje peska v oči, ker je to še vedno selektivni otroški
               dodatek in ni univerzalni otroški dodatek. Veliko pa prinaša, smo slišali, da 14
               milijard na leto, tistim družinam in tistim otrokom in tistim staršem, katerih
               dohodek je višji od 75 odstotkov povprečne plače na družinskega člana. To ni
               univerzalno.</p>
               <p>Za univerzalnost se je ta država odločila leta 1993 v resoluciji, ki smo jo danes že
               nekajkrat omenjali. Takrat je bil popoln konsenz vseh političnih strank, ki so sedele
               v parlamentu, da je ambicija te države, da uvede univerzalni otroški dodatek, ki bo
               deljen tako, da bo popolnoma enak znesek za vse otroke, ne glede na to, kakšno bo
               premoženjsko stanje državljank ali državljanov ali družin, razdeljen v tri skupine,
               glede na starostna obdobja. To je univerzalni otroški dodatek. Ne pa to, kar imamo
               tukaj predlog.</p>
               <p>In ugotovili smo in tudi politične stranke, od Socialdemokratov do Združene liste,
               Ljudske stranke, krščanskih in še kakšnih, da pač ta trenutek, pa tudi nekaj minulih
               let, v tej državi ni trenutka, ko bi lahko to univerzalnost uvedli. In zato vztrajamo
               pri selektivnem. In tudi pri tem selektivnem, da tisti, ki imajo povprečni dohodek v
               višini povprečne plače na družinskega člana, ni potrebno, da jim država pri tem še
               dodatno pomaga. Naj bolj pomaga tistim, ki imajo ta nižji podatek. In zato seveda v
               poslanski skupini podpiramo, kot smo že povedali tudi na začetku, predlog vlade, ki
               to izenačuje.</p>
               <p>Pa še gospodu Cukjatiju, prijazno, glede njegove matematike in izračuanvanja. Prej
               je repliciral, da je potem v tej državi krepka 2 milijona otrok. Da, če bi jim vi
               dodelili 6.000 tolarjev na leto. Ampak jaz razumem, da se otroški dodatek dobiva vsak
               mesec. In če se to dobiva vsak mesec, potem je število teh vaših 2 milijona in nekaj
               otrok nižje za deljeno z 12. In to znese približno 200.000 otrok. Toliko o tej
               matematiki, da si ne bi podajali številk, ki ne držijo in za katere mislim, da niso
               korektne in da ne bi bilo prav, da bi tako prišle v javnost. Hvala lepa.</p>
            </sp>
            <sp xml:id="SDZ3-Redna-07-2001-06-22.sp117">

               <speaker>PODPREDSEDNIK ANTON DELAK:</speaker>

               <p>Replika, gospod Cukjati.</p>
            </sp>
            <sp xml:id="SDZ3-Redna-07-2001-06-22.sp118">

               <speaker>FRANCE CUKJATI:</speaker>

               <p>Jaz se zahvaljujem za opozorilo, ki ga je že tudi sekretarka omenila. Hvala.</p>
            </sp>
            <sp xml:id="SDZ3-Redna-07-2001-06-22.sp119">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kdo razpravljati? Mag. Drobnič. Ali je to replika?</p>
            </sp>
            <sp xml:id="SDZ3-Redna-07-2001-06-22.sp120">

               <speaker>MAG. JANEZ DROBNIČ:</speaker>

               <p>Verjetno vam je neugodno, da se oglašam, ampak nekateri kar vztrajajo na tem in
               potvarjajo dejstva. Če pogledate to lestvico, to ne gre za otroški dodatek,
               univerzalen za vse otroke enako. To je kombinirani dodatek, ki velja za vse otroke,
               vendar je odvisen od ekonomskega položaja družine. To je vsakemu osnovnošolcu jasno.
               Zato je tudi razmerje med otroškim dodatkom najvišje in najnižje kategorije 1:5, 1:4
               in 1:5. Tako v bistvu ohranimo tisto, kar smo v resoluciji tudi zapisali, se držimo
               tistega, kar so stranke že sklenile, da se bodo držale pred enim letom. In seveda je
               nekoliko drugače, kot so se nekatere stranke odločile v letošnjem letu po volitvah.
               To je vsa razlika. In to iz tega sledi. V resoluciji o družinski politiki pa so
               seveda zapisane še določene druge ugodnosti, ki naj bi jih država zagotavljala:
               doplačilo šolske prehrane, nakup učbenikov, doplačilo za prevoz in drugo. Kaj pa mi
               uvajamo? Brezplačno šolo, tako da je treba plačati vsak mesec ali dva za
               šolskepotrebščine, za material in tako naprej, da ne naštevam. To je pač treba
               gledati celovito. Družine postajajo vse bolj plačniki vseh storitev, ne samo
               zdravstvenih, tudi izobraževalnih, kulturnih. Hvala. Zdaj se ne bom več oglašal, zdaj
               sem zaključil.</p>
            </sp>
            <sp xml:id="SDZ3-Redna-07-2001-06-22.sp121">

               <speaker>PODPREDSEDNIK ANTON DELAK:</speaker>

               <p>Vidim, da prijavljenih ni več, zaključujem. Preden glasujemo o amandmajih, bi
               opozoril, če bo sprejet amandma pod točko 1, je glasovanje o amandmaju pod točko 2
               brezpredmetno. Ravno tako prosim za primerno pazljivost, ker sem opazil, da so
               nekateri poslanci zapustili dvorano.</p>
               <p>Torej glasujemo o amandmaju pod številka 1. Glasujemo, prosim. Glasovalo je 51
               poslank in poslancev. 11 za, 39 proti.</p>
               <p>(Za je glasovalo 11.) (Proti 39.)</p>
               <p>Amandma ni bil sprejet.</p>
               <p>Glasujemo še o amandmaju pod številka 2. Glasujemo, prosim. Navzočih 49 poslank in
               poslancev. Za 46, proti nihče.</p>
               <p>(Za je glasovalo 46.) (Proti nihče.)</p>
               <p>Amandma je bil sprejet.</p>
               <p>Glasujemo še o členu 69 v celoti. Glasujemo, prosim. Navzočih 51 poslank in
               poslancev: za 46, proti nihče.</p>
               <p>(Za je glasovalo 46.) (Proti nihče.)</p>
               <p>69. člen je bil sprejet.</p>
               <p>Obravnavamo 70. člen. Dva amandmaja. Želi kdo razpravljati? Pardon, drugi je
               umaknjen. Želi kdo razpravljati? (Ne želi.) Zaključujem. Glasujemo o prvem amandmaju.
               Glasujemo, prosim. Navzočih 49 poslank in poslancev. 44 za, 1 proti.</p>
               <p>(Za je glasovalo 44.) (Proti 1.)</p>
               <p>Amandma je bil sprejet.</p>
               <p>Glasujemo še o 70. členu v celoti. Glasujemo, prosim. Navzočih 49 poslank in
               poslancev. Za 47, 1 proti.</p>
               <p>(Za je glasovalo 47.) (Proti 1.)</p>
               <p>70. člen je bil sprejet.</p>
               <p>Obravnavamo novi 70.a člen. Želi kdo razpravljati? (Ne želi.) Zaključujem.</p>
               <p>Glasujemo o amandmaju za novi 70.a člen. Prosim, glasujemo. Navzočih je 50 poslank
               in poslancev, za 13, 33 proti.</p>
               <p>(Za je glasovalo 13.) (Proti 33.)</p>
               <p>Ugotavljam, da amandma za novi 70.a člen ni bil sprejet.</p>
               <p>Obravnavamo amandma k 73. členu. Želi kdo razpravljati? (Ne želi.) Zaključujem
               razpravo.</p>
               <p>Glasujemo. Prosim, glasujemo. Navzočih je 50 poslank in poslancev, za 49, proti
               nihče.</p>
               <p>(Za je glasovalo 49.) (Proti nihče.)</p>
               <p>Ugotavljam, da je bil amandma k 73. členu sprejet.</p>
               <p>Glasujemo še o 73. členu v celoti. Glasujemo, prosim. Prisotnih je 49 poslank in
               poslancev, za 47, proti nihče.</p>
               <p>(Za je glasovalo 47.) (Proti nihče.)</p>
               <p>Ugotavljam, da je bil 73. člen sprejet.</p>
               <p>Obravnavamo 76. člen. Želi kdo razpravljati? (Ne želi.) Zaključujem razpravo in
               prehajamo na odločanje.</p>
               <p>Glasujemo, prosim. Navzočih je 46 poslank in poslancev, za 42, proti nihče.</p>
               <p>(Za je glasovalo 42.) (Proti nihče.)</p>
               <p>Ugotavljam, da je bil amandma sprejet.</p>
               <p>Prehajamo na glasovanje o členu v celoti. Prosim, da se skoncentriramo. Glasujemo,
               prosim.</p>
               <p>Glasujemo, drugič. Prosim, glasujemo. Žal, glasovanje ni uspelo.</p>
               <p>Nadaljevali bomo čez deset minut, ob 13.46 uri.</p>
               <p>(Seja je bila prekinjena ob 13.36 uri in se je nadaljevala ob 13.38 uri.)</p>
            </sp>
            <sp xml:id="SDZ3-Redna-07-2001-06-22.sp122">

               <speaker>PODPREDSEDNIK ANTON DELAK:</speaker>

               <p>Rad bi obvestil vse prisotne, da sem dobil obvestilo, da so nekateri poslanci
               zadolženi za nekatere druge obveznosti in zaradi tega sejo prekinjamo. Prosim pa, da
               poslušamo še to sporočilo.</p>
               <p>Sejo bomo nadaljevali v torek, 26.6 ob 14. uri z obravnavo 52. točke dnevnega reda -
               volitve in imenovanja; nato bomo prešli na obravnavo danes prekinjene 10. točke
               dnevnega reda, nato na 12. točko ter po vrstnem redu dalje.</p>
               <p>Zaradi slavnostne seje državnega zbora prosim poslanke in poslance, da s seboj
               odnesete gradivo. Hvala lepa za udeležbo, želim vam prijetne praznike in vas vabim,
               da se v ponedeljek udeležite slavnostne seje državnega zbora. S tem zaključujem
               današnjo sejo. Hvala. <title>(SEJA JE BILA PREKINJENA 22. JUNIJA 2001 OB 13.39 URI.)</title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ3-Redna-31-2003-11-26">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|F8EAB27AA07DFB46C1256E05004C9C5F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=F8EAB27AA07DFB46C1256E05004C9C5F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-31-2003-11-26.DZ" n="31">
               <name>Redna</name>
               <date when="2003-11-26"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-31-2003-11-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 31. seje</stage>
            <stage type="chairman">Sejo je vodil Valentin Pohorec, podpredsednik državnega zbora.</stage>
            <stage type="time">Seja se je pričela ob 10.00 uri.</stage>


            <sp xml:id="SDZ3-Redna-31-2003-11-26.sp1">

               <speaker>PODPREDSEDNIK VALENTIN POHOREC:</speaker>

               <p>Spoštovane kolegice in kolegi, poslanke in poslanci, gospe in gospodje, in
               predstavniki vlade! Pričenjam nadaljevanje 31. seje državnega zbora Republike
               Slovenije.</p>
               <p>Obveščen sem, da so zadržani z današnje seje in se je ne morejo udeležiti poslanke
               in poslanci: Bogdan Barovič, Franc Čebulj, Ljubo Germič, Roman Jakič, Jelko Kacin,
               Franc Kangler, magister Blaž Kavčič in Alojz Peterle.</p>
               <p>Prehajamo na <title>10. TOČKO DNEVNEGA REDA - DRUGA OBRAVNAVA PREDLOGA ZAKONA O
                  ŽIČNIŠKIH NAPRAVAH ZA PREVOZ OSEB</title>
               </p>
               <p>Predlog zakona je v obravnavo zboru predložila vlada Republike Slovenije. Dajem
               predstavniku vlade besedo za dopolnilno obrazložitev predloga zakona. Predstavnika
               vlade na tej seji sta magister Matjaž Knez, državni sekretar v ministrstvu za promet,
               in vaše ime pa... ...<stage>/Glas v ozadju/</stage>... Gorazd Bedrač. Prosim, imate besedo.</p>
            </sp>
            <sp xml:id="SDZ3-Redna-31-2003-11-26.sp2">

               <speaker>GORAZD BEDRAČ:</speaker>

               <p>Hvala gospod, predsedujoči. Spoštovane poslanke in spoštovani poslanci! Pri pripravi
               predloga zakona smo zasledovali cilj, da področje uredimo kar najbolj celovito, da ne
               rešujemo samo tehnične problematike, temveč da pokušamo za tako pomembno področje,
               kot so žičniške naprave, stvari pogledati kar najširše. Izhodišča, ki smo jih
               zasledovali, so, da je sedanji veljavni zakon o žičnicah in vlečnicah bil sprejet
               leta 1981, dopolnjen leta 1986 ter dokončno dopolnjen leta 1991. Medtem je bilo
               seveda veliko pravnih in tehničnih sprememb in tudi spremenilo se je okolje, v
               katerem živimo. Zasledovali smo težave upravljavcev, ki nastopajo pri gradnji, pri
               vzdrževanju in upravljanju žičniških naprav, ter vedno bolj težave, ki jih imajo
               posamezni lastniki zemljišč, kjer se te žičniške naprave tudi nahajajo. Menimo, da
               neustrezne zakonske rešitve v zakonu ne omogočajo ustreznega razvoja te pomembne
               dejavnosti, tako prometne kot turistične. Veliko lokalnih skupnosti bi z ureditvijo
               tega področja lahko doseglo boljše razvojne rezultate.</p>
               <p>Zavedamo pa se, da je potrebno pri razvoju žičniške dejavnosti zasledovati tudi
               občutljivost prostora, v katerega se nameščajo takšne naprave. Žičniške naprave
               predstavljajo velik poseg v prostor, zato so s predlogom zakona definirane,
               opredeljene kot objekti državnega pomena. Bistvo predlaganega zakona sta dve vrsti
               koncesije: to je koncesija za gradnjo in koncesija za opravljane javnogospodarske
               službe. Zaradi omejenosti naravnih dobrin in lokacij, kjer je možno postaviti takšne
               naprave, in negativnih izkušenj iz preteklosti, je v zakonu natančno opisan postopek
               za postavitev in delovanje žičniške naprave.</p>
               <p>Zakon sestavlja 9 poglavij, to so splošne določbe, kjer je opredeljen javni interes
               za graditev žičniških naprav. V 2. členu govorimo o varnosti konstrukcije žičniških
               naprav, to je predvsem tehnični del, ki govori o natančnih pogojih za načrtovanje in
               postavitve takšne naprave. Tretji del je namenjen koncesijam za gradnjo žičniške
               naprave - to je verjetno najpomembnejši del tega zakona, v tem delu so natančno
               opisani vsi postopki, ki so potrebni za pridobitev koncesije, ki je pogoj za gradnjo.
               V četrtem delu zakona je opisana gradnja žičniških naprav, v petem javna služba
               javnega prevoza po žičniških napravah. S tem zakonom je možno, da lokalna skupnost
               tudi definira javni interes, se pravi, javni interes opravljanje potniškega prometa
               po taki žičniški napravi. V šestem delu zakona je opisana varnost obratovanja
               žičniških naprav, v sedmem inšpekcijski nadzor, kazenske določbe in prehodne določbe.
               Prehodne določbe so predvsem zelo pomembne, kajti tudi za obstoječe žičniške naprave
               bo potrebno pridobiti vsaj ustrezen dokument, to se pravi, tudi koncesijo za
               obratovanje.</p>
               <p>Menimo, da predlagani zakon bistveno pripomore k rešitvi neusklajenega ali pa
               pravzaprav neurejenega stanja na tem področju in bo doprimogel k velikim razvojnim
               potencialom te dejavnosti v Republiki Sloveniji. Hvala lepa.</p>
            </sp>
            <sp xml:id="SDZ3-Redna-31-2003-11-26.sp3">

               <speaker>PODPREDSEDNIK VALENTIN POHOREC:</speaker>

               <p>Hvala za to uvodno obrazložitev. Odbor za infrastrukturo in okolje je kot matično
               delovno telo obravnaval predlog zakona in prosim člana tega odbora, Leopolda
               Kremžara, da predstavi poročilo odbora.</p>
            </sp>
            <sp xml:id="SDZ3-Redna-31-2003-11-26.sp4">

               <speaker>LEOPOLD (LEO) KREMŽAR:</speaker>

               <p>Hvala lepa, predsedujoči. Odbor je tako, kot je bilo povedano, razpravljal o predlogu
               tega zakona. Seznanili smo se s razlogi za sprejem tega zakona - zastarelost
               obstoječe zakonodaje in prevzemanje pravnega reda Evropske unije -, hkrati pa tudi s
               težavami upravljavcev žičniških naprav pri gradnji, vzdrževanju, obratovanju in
               zagotavljanju varnosti žičniških naprav.</p>
               <p>V preteklosti je bilo pri gradnji teh naprav največ problemov ravno pri pridobivanju
               zemljišč za te namene. V predlogu zakona je zato določeno, da je mogoče zaradi
               izjemnosti lokacije žičniških naprav in v kolikor ne pride do konsenza med
               investitorjem in lastnikom zemljišč, uvesti tudi institut razlastitve ali omejitve
               lastninske pravice na nepremičnini, ki je potrebna za gradnjo teh naprav in drug
               objektov.</p>
               <p>Predvidena je koncesija za gradnjo žičniške naprave, v kateri bodo opredeljeni vsi
               pogoji, kako se žičniška naprava gradi, v kakšnem obdobju lahko obratuje in kako se
               potem po zaključku njene življenjske dobe naprava tudi odstrani, če se ne zaprosi za
               nadomestno gradnjo na isti lokaciji. Zahtevek glede varnosti konstrukcije žičniških
               naprav in načina ter varnosti obratovanja so povzete po zahtevah evropskih direktiv,
               ki urejajo žičniške naprava za prevoz oseb.</p>
               <p>V razpravi o posameznih členih predloga zakona je bila posebna pozornost namenjena
               vprašanju opredelitve javnega interesa za gradnjo žičniških naprav ter vprašanje o
               razlastitvi oziroma omejitvi lastninske pravice v primerih, ko koncesionarju v 30
               dneh po vročitvi ponudbe za sklenitev pogodbe o pridobitvi lastninske pravice,
               stavbne pravice ali služnosti v javno korist ne uspe skleniti te pogodbe.</p>
               <p>Odbor za infrastrukturo in okolje je sprejel amandmaje poslanca Dušana Vučka za novi
               35.a, 35.b in 35.c člen ter sprejel svoje amandmaje in tak predlog predlaga tudi
               državnemu zboru v sprejem. Hvala lepa.</p>
            </sp>
            <sp xml:id="SDZ3-Redna-31-2003-11-26.sp5">

               <speaker>PODPREDSEDNIK VALENTIN POGOREC:</speaker>

               <p>Hvala lepa za to poročilo. Sledi predstavitev stališč poslanskih skupin: Alojz Sok bo
               predstavil stališče Nove Slovenije. Prosim.</p>
            </sp>
            <sp xml:id="SDZ3-Redna-31-2003-11-26.sp6">

               <speaker>ALOJZ SOK:</speaker>

               <p>Spoštovani predsedujoči, kolegice poslanke in poslanci! Bistven problem pri
               sprejemanju tega zakona niso varnostni razlogi oziroma da bi zaradi potrebe po večji
               varnosti bilo treba sprejeti nov zakon. Predlagatelj namreč v obsežni obrazložitvi
               pri tem zakonu pravi in zagotavlja, da je varnost na naših žičnicah zadovoljiva.
               Torej, nerešen problem je v razlastitvenih postopkih, ko gre za gradnjo novih
               žičniških sistemov oziroma v upravljanju že sedanjih smučišč.</p>
               <p>Tovrstna zakonodaja je v nam primerljivih evropskih državah, se pravi, članicah EU,
               razrešena, tako kot navaja predlagatelj, v zakonih o železnicah. Že to pove, če so ta
               vprašanja rešena v zakonu o železnicah, da bomo imeli v Sloveniji nekakšen edinstven
               primer rešitve, ko bomo za to področje sprejeli kar zakon o žičnicah in potem v tem
               zakonu drugače, kot je v zakonu o urejanju prostora, uredili institut razlastitve.
               Torej, to je tudi ključno vprašanje. Ključno je torej, ali prisilna omejitev
               lastninske pravice spada v ta zakon mimo zakona o urejanju prostora.</p>
               <p>Zakon o urejanju prostora namreč natančno določa, kdaj lahko pride do omejitve
               lastninske pravice. In sicer govori, da to lahko stori država ali pa lokalna
               skupnost, če potrebuje zemljišča za gradnjo gospodarske infrastrukture oziroma če
               potrebuje zemljišča za gradnjo oziroma postavitev javnih zavodov na področju
               izvajanja javnih služb, kot so zdravstvo, vzgoja, šolstvo, kultura, znanost,
               raziskovalna dejavnost ter socialno varstvo. Zakon potem predvideva še razlastitvene
               postopke za potrebe obrambe države, potem državnih rezerv, varnosti državljanov.
               Torej, mi pa sedaj v tem primeru z nekim posebnim zakonom širimo to pravico in gotovo
               je to v nasprotju z zakonom o urejanju prostora. Pričakovati je, seveda, ker bo tudi
               ta zakon predstavljal konflikt interesov, da bomo poleg tega, da imamo naša sodišča s
               sodnimi postopki zaradi sporov preobremenjena, da bomo v bodoče te spore s področja
               slovenske države očitno selili tudi na mednarodna sodišča in bomo torej tudi tam
               pokazali, kako neustrezno zakonodajo sprejemamo v naši državi.</p>
               <p>V Novi Sloveniji se ne strinjamo s takšnim načinom razreševanja tega problema.
               Mislimo, da bi moral prvenstveno tudi za to področje veljati zakon o urejanju
               prostora, pa četudi, na primer, minister za okolje in prostor govori po terenu - pred
               nedavnim je na srečanju z župani haloških in srednjegoriških občin izjavil, da je
               zakon o urejanju prostora zanič. Vemo, kdo ga je predlagal, vemo, kdo je zakon o
               urejanju prostora sprejel, minister pa hodi okrog po Sloveniji in govori, da je zakon
               zanič. Torej, to sem prebral v časopisu Delo v petek. Seveda pa potem še ni pozabil
               omeniti, da je za tako zanič napisan zakon kriva opozicija.</p>
               <p>Torej jaz sem mislil, da bo danes gospod minister z nami, da ga bom lahko ob tej
               priliki tudi o tem povprašal, ker ta zakon je povezan z zakonom o urejanju prostora.
               <stage>/Znak za konec razprave./</stage> Jaz bom nehal, gospod predsedujoči, vas pa prosim, da med
               razpravo poslancem zagotovite tišino in pa red v dvorani, da ne bodo tukaj pred menoj
               me poslanci motili. Hvala lepa.</p>
            </sp>
            <sp xml:id="SDZ3-Redna-31-2003-11-26.sp7">

               <speaker>PODPREDSEDNIK VALENTIN POHOREC:</speaker>

               <p>Mislim, da ste lahko svoje stališče nemoteno podali. Hvala za to. Bogomir Vnučec bo
               podal stališče poslanske skupine Stranke mladih Slovenije. Prosim, imate besedo.</p>
            </sp>
            <sp xml:id="SDZ3-Redna-31-2003-11-26.sp8">

               <speaker>BOGOMIR VNUČEC:</speaker>

               <p>Hvala za besedo. Spoštovani kolegi in gledalci! Glede na veliko število amandmajev,
               ki so bili sprejeti že na matičnem delovnem telesu, lahko ugotovimo najmanj dve
               stvari. In sicer, prvič, da gre za zapleteno vsebino zakona, kjer se križa mnogo
               interesov. In pa drugič, da smo Slovenci res smučarski narod.</p>
               <p>No, šalo na stran. Gre za materijo, ki je potrebna ustrezne zakonske ureditve, saj je
               sedaj veljavni zakon o žičnicah in vlečnicah sprejet že daljnega leta 1981 in zgolj
               spremenjen leta 1986 ter leta 1992. Kot navaja predlagatelj, je potrebno zaradi
               velikih pravnih in tehničnih sprememb, ki so nastale po sprejemu zakona, sprejeti nov
               zakon, saj veljavni ne omogoča ureditve in razvoja področja žičnic in smučišč.
               Skratka, povozil ga je čas in zato smo v Stranki mladih Slovenije naklonjeni sprejemu
               novega zakona, vendar današnji predlog vsebinsko ni najbolj primeren.</p>
               <p>Za žičniške naprave je značilno, da nosijo širšo korist le za investitorja, obenem pa
               se lahko postavijo le na redkih, izjemnih lokacijah. Žičniška infrastruktura je
               grajena namensko za potrebe izvajanja turistične dejavnosti in zato je del turistične
               infrastrukture. Tapa ni vedno dobrodošla lokalnih prebivalcem. Še več. V praksi lahko
               obsega tudi do dvajset in več parcel različnih lastnikov, ki želijo svoj mir ali
               svoje pravice. Hkrati pa ta infrastruktura tudi negativno vpliva na okolje in to
               predvsem v negativnem smislu. To dvoje skupaj daje slutiti, da je potrebno poiskati
               pravo mejo med javnim in zasebnim interesom in polemika na odboru je to tudi jasno
               pokazala.</p>
               <p>Problem koncesije pravnega interesa ter v skrajni meri celo razlastitev sta
               opravičeno povzročila mnogo razburjenja. Toliko razburjenja pa bi morala povzročiti
               tudi okoljevarstvena vprašanja. Drži, da je koncesija za žičnice vpeljana zaradi
               njihovega gospodarskega pomena na eni strani ter pomembnosti posega v naravno okolje
               na drugi strani. V zvezi z žičnicami ne nastaja le neposredna korist za investitorja,
               ampak lahko tudi splošna oziroma javna korist. Zato to rešitev v zakonu podpiramo. Ne
               podpiramo pa možnosti, da bi zaradi izjemnosti lokacij in dejstva, da je včasih težko
               investitorju pridobiti potrebnenepremičnine na celotni trasi žičniške naprave, te kar
               razlastiti. Razlastitev imajo predvideno tudi sicer v nekaterih primerljivih alpskih
               državah, vendar je ne uporabljajo. Zato je nesmiselno in nedopustno, da bi po tem
               skrajnem sredstvu posegala tudi Slovenija.</p>
               <p>Ker menimo, da zakon ne bo prinesel boljših pogojev za gradnjo in varno obratovanje
               žičniških naprav, saj preostro posega v lastninsko pravico državljanov in ne ščiti
               okolja, v Stranki mladih Slovenije zakona ne bomo podprli. Hvala.</p>
            </sp>
            <sp xml:id="SDZ3-Redna-31-2003-11-26.sp9">

               <speaker>PODPREDSEDNIK VALENTIN POHOREC:</speaker>

               <p>Franc Lenko ima besedo za stališče poslanske skupine DeSUS.</p>
            </sp>
            <sp xml:id="SDZ3-Redna-31-2003-11-26.sp10">

               <speaker>FRANC LENKO:</speaker>

               <p>Hvala lepa za besedo, gospod podpredsednik. Spoštovana predstavnika vlade! Kolegice
               in kolegi poslanci! Predlog zakona, kakršnega je predložila vlada, je bil potreben
               velikih posegov, namreč odbor je oblikoval prek 50 svojih amandmajev. Morda tudi
               zaradi uvajanja novejših pravnih institutov in nezaupanja, ki se ob novitetah
               porajajo. Kljub temu vztrajamo na tem, da je zakon, kakršen je v proceduri, skupaj z
               amandmaji, ki jih je sprejel odbor in ki jih bomo, upam, sprejeli tudi v državni
               zboru, potreben - zardi potrebne spodbude pri razvoju področij, ki jih sedanja
               rešitev ovira, razvoj turizma pa je tako v interesu lokalne skupnosti, kot v interesu
               države.</p>
               <p>Največ pozornosti je vzbudila ureditev razlastitve oziroma omejitev lastninske
               pravice. Žičniške naprave najpogosteje povezujemo s smučišči, čeprav ne samo z njimi.
               V preteklosti je bilo prav pri pridobivanju zemljišč za žičniške naprave, ki so
               seveda predpogoj za ureditev smučišč, precej težav. V poslanski skupini Demokratične
               stranke upokojencev se nadejamo, da bodo z novim zakonom težave odpravljene. Žičniške
               naprave predstavljajo infrastrukturo turizmu, s katerim se območje, ki uživa njeno
               prisotnost, razvija. Seveda naj se pri gradnji žičniških naprav vedno najprej išče
               konsenz za njihovo gradnjo, razlastitev oziroma omejitev lastninske pravice pa naj bo
               skrajni možni ukrep. Ne moremo pa pričakovati, da se gradnja objekta ne bi izvršila
               morebiti zgolj zaradi enega lastnika zemljišča, ki bi s tem lahko ogrožal širši
               interes in interes ostalih.</p>
               <p>V poslanski skupini Demokratične stranke upokojencev smatramo, da je primerno, da se
               na področju žičnic vpeljuje koncesija, potrebno pa je predvideti rešitev, če bo
               investitor oviran v svojem delu. Ta rešitev je omejitev lastninske pravice, ki naj
               bo, kot že rečeno, zadnji ukrep, vendar tudi nujno potreben, če želimo, da se bo
               investitor sploh lotil gradnje žičniških naprav. Brez te možnosti obstaja velika
               verjetnost, da bodo interesi potencialnega investitorja manjši. Razlastitev ali
               omejitev lastninske pravice je seveda dopustna le zaradi javne koristi in pod
               pogojem, da je za dosego javne koristi nujno potrebna in da je javna korist
               razlastitvenega namena v sorazmerju s posegom v zasebno lastnino.</p>
               <p>Nekateri izražajo bojazen, da bi lahko bila morebitno sprejeta predlagana rešitev
               razlastitve precedens tudi v drugih primerih, vendar menimo, da rešitev o predlogu
               zakona ni sporna. Veliko je varovalk, ki onemogočajo zlorabo, da bi se pojem javnega
               interesa, ki v tem primeru gotovo obstaja, zlorabljal. Da se šteje, da je javni
               interes za nepremičnino izkazan, je potrebno nepremičnino predvideti v državnem
               oziroma občinskem lokacijskem načrtu, potem pa je treba javno koristnost preučiti še
               v postopku podelitve koncesije.</p>
               <p>Seveda ne moremo mimo določb, ki urejajo varnost žičniških naprav. Dejstvo, da je
               stanje varnosti na žičnicah dobro in da je bil le eden smrtni primer na žičniških
               napravah v preteklih petdesetih letih, kot lahko preberemo iz ocene stanja, še ne
               pomeni, da bi lahko to področje brezskrbno prepustili času. In v poslanski skupini
               Demokratične stranke upokojencev z zadovoljstvom ugotavljamo, da predlog zakona
               zadovoljivo urejuje to področje varnosti.</p>
               <p>V poslanski skupini Demokratične stranke upokojencev se strinjamo, da je sedaj
               veljavni zakon potreben temeljitih, premišljenih in na dolgi rok zadovoljivih
               sprememb. Obstoječi zakon namreč vsebuje zastarele rešitve, ki so bile plod drugega
               časa. Za razvoj turizma, za katerega bodo žičniške napravevečinoma grajene, je
               posebej pomembno, da se zadovoljivo rešujejo interesi prebivalcev, ki živijo na
               območju njegovega vpliva, tudi tistih, ki tja prihajamo. Menimo, da ima predlog
               zakona primerne rešitve, če bodo sprejeti tudi amandmaji odbora. V poslanski skupini
               Demokratične stranke upokojencev bomo predlog zakona podprli. Hvala lepa.</p>
            </sp>
            <sp xml:id="SDZ3-Redna-31-2003-11-26.sp11">

               <speaker>PODPREDSEDNIK VALENTIH POHOREC:</speaker>

               <p>Hvala. Jože Tanko, stališče poslanske skupine Slovenske demokratske stranke. Nisem
               se še navadil pravilno izražati.</p>
            </sp>
            <sp xml:id="SDZ3-Redna-31-2003-11-26.sp12">

               <speaker>JOŽE TANKO:</speaker>

               <p>Hvala za besedo. Malo počasi, se bomo tudi tega naučili. Vse lepo pozdravljam.</p>
               <p>Ta zakon je ponovno eden tistih revolucionarnih zakonov te oblasti, ki s svojim
               določbami posegajo izključno v pravice lastnikov kmetijskih zemljišč in gozdov. Enega
               takih zakonov smo sprejemali včeraj, to je lovski zakon, ta je drugi.</p>
               <p>Zakon prinaša revolucionarne določbe glede razlaščanja zemljišč, ki le malo odstopajo
               od tistih iz preteklega obdobja, ki je marsikateremu prinesel mnogo krivic, ki so
               danes le delno popravljena. Z zakonom se pod krinko prilagajanja in prevzemanja
               pravnega reda Evropske unije skuša reševati predvsem težavne razmere na slovenskih
               smučiščih in pri tem kaže posebej poudariti, da se je predlagatelj izrazito zavzel za
               reševanje problemov samo ene strani, to je upravljavcev žičnic. To namero je tudi
               predstavil v obrazložitvi. Vendar za spor sta potrebna vsaj dva, v konkretnem primeru
               gre za spore med upravljavci žičnic in lastniki kmetijskih zemljišč. Kot že rečeno,
               se je predlagatelj problema lotil zelo enostransko, saj zakon na zelo poenostavljen
               način omogoča reševanje težav izključno žičničarjev, povsem pa zapostavlja pravice,
               potrebe in želje lastnikov zemljišč. Država in občina namreč lahko na katerikoli
               kmetijski površini razglasita javni interes za graditev žičniških naprav, in to pod
               krinko pospeševanja in razvoja turizma in rekreativnih dejavnosti, ali razvoja
               demografsko ogroženih območij, ali pa zaradi okolju prijaznejše rabe prostora. Seveda
               je povsem jasno, da postopek ugotavljanja javnega interesa sprožijo tisti, ki
               zasledujejo izključno osebni ekonomski in ne javni interes. S tem se dajo možnosti,
               da tisti, ki mu je podeljena koncesija, sproži tudi postopek za enostransko določitev
               pogojev za sklenitev najemne ali služnostne pogodbe. In v primeru, da lastnik teh
               enostransko določenih in zato tudi slabih ter izkoriščevalskih pogojev ponudbe ne
               sprejme v 30 dneh, lahko koncesionar sproži postopek razlastitve, ne da bi lastnik po
               tem zakonu sploh lahko zahteval ali dobil pravično nadomestilo; to se pravi, pravično
               odškodnino za razlaščeno zemljo.</p>
               <p>Predviden je postopek, ko se z javnim interesom opredeli stavbno zemljišče in na
               njem so kasneje dovoljeni tudi gradbeni posegi. Lastnika se razlasti po tem postopku,
               plača se mu neka odškodnina, verjetno največ po ceni sklada kmetijskih zemljišč in
               gozdov. Potem pride nov lastnik, to je žičničar, podjetnik, ki bo ta zemljišča potem
               veselo tržil in razlaščeno zemljo oddajal ali prodajal po čisto drugih komercialnih
               pogojih. Zakon ne zagotavlja lastniku nobene prednostne pravice pri pridobitvi
               koncesije niti predpravice pri preprodaji zemljišč, ki jih bo prodajal, ali pa nakupu
               zemljišč, ki jih bo prodajal novi lastnik, niti ni upravičen do nadomestnih zemljišč,
               pa za nekatere predstavlja kmetijsko zemljišče primarno dejavnost.</p>
               <p>Poslanska skupina je predlagala nekaj amandmajev, s katerimi se javni interes in
               postopek dogovarjanja pogojev bistveno bolj uravnoteži in sploh omogoči kolikor
               toliko primerno partnerstvo ali dogovarjanje strank v postopku. In tudi če ne pride
               do dogovora, so omogočeni vsaj normalnejši postopki razlastitve in ustrezne
               odškodnine. Predlagamo torej boljšo ureditev razmerij med koncendentom in
               koncesionarjem ter odpravo mnogih nedoslednosti predlagatelja. V primeru, da taka
               dopolnila ne bodo sprejeta, pač ostaja tudi resna nevarnost, da bo sprožen tudi
               ustavni spor, ki bo te slabe razmere in agonijo naših smučišč samo še podaljšal.
               Moram reči, da naša poslanska skupina takim rešitvam, kot so predlagane v zakonu, ni
               naklonjena. In v primeru, da naši amandmaji ne bodo sprejeti, tudi zakona ne bomo
               podprli. Hvala lepa.</p>
            </sp>
            <sp xml:id="SDZ3-Redna-31-2003-11-26.sp13">

               <speaker>PODPREDSEDNIK VALENTIN POHOREC:</speaker>

               <p>Hvala. Janko Veber bo predstavil stališče poslanske skupine Združene liste socialnih
               demokratov.</p>
            </sp>
            <sp xml:id="SDZ3-Redna-31-2003-11-26.sp14">

               <speaker>JANKO VEBER:</speaker>

               <p>Hvala za besedo, predsedujoči. In lep pozdrav vsem! V poslanski skupini Združene
               liste mislim, da lahko mirno ugotavljamo, da Slovenci narod smučanja in se tudi prek
               te dejavnosti zagotovo lahko identificiramo kjerkoli, ne samo doma. Seveda pa pogoje
               za to, da se ta dejavnost lahko razvija, zagotavljajo v veliki meri ravno žičniške
               naprave. Zato je ta zakon zagotovo eden od tistih, ki lahko pripomore k temu, ali
               bomo to tradicionalno dejavnost ohranjali na čim lepši način tudi v bodoče, kajti do
               sedaj je bilo zgrajenega in vloženih zelo veliko sredstev v to, da ta infrastruktura
               sploh obstaja. Seveda pa je potrebno postoriti še veliko, veliko, da se ta
               infrastruktura ali obnovi, ali pa celo razširi na novih lokacijah ali pa na že
               obstoječih. Skratka, gre zagotovo za javni interes, kajti gradnja žičniških naprav
               pomeni, tako kot je zapisano v 1.a členu, pospeševanje tako razvoja turizma,
               rekreativne dejavnosti, gre za gospodarski, tudi splošni družbeni razvoj in predvsem
               tudi možnost razvitja manj razvitih področij, torej demografsko ogroženih območij.
               Skratka, gre za dejavnost, ki se lahko odvija tako v razvitih kot v nerazvitih
               območjih.</p>
               <p>Seveda je očitno ta širok interes prisoten tudi pri lastnikih zemljišč in menimo, da
               je ravno zaradi usklajevanja interesov potrebno v zakon napisati tudi določene
               rešitve, ki so v skrajni meri lahko tudi razlastitev, vendar menimo, da do teh
               razlastitev v praksi praktično ne bo prihajalo. Mislimo, da bi se tudi vsak lastnik
               zemljišča moral zavedati, da v tistem trenutku, ko je zgrajenažičniška naprava, je
               tudi vrednost te nepremičnine bistveno večja kot pa do tistega trenutka, dokler te
               naprave ni bilo. Torej so izhodišča za pogajanja med upravljavci žičničnih naprav
               oziroma investitorji in med lastniki zemljišč možna in tukaj seveda smo prepričani,
               da če bo ta zakon kot skrajni predpis omogočal tudi razlastitev, bo ta dialog bolj
               konstruktiven, kot je bil do danes. Kajti ugotavljamo, da se mnoga, tudi javna
               sredstva, ki so bila vložena tudi v zadnjem obdobju, pač ne vračajo nazaj - tako v
               proračun kot tudi ne vračajo oziroma ne omogočajo razvoja posameznega kraja. Zato je
               potrebno omogočiti, da se ta vložek javnih sredstev poskuša ohranjati oziroma da
               vrednost javnih sredstev, ki so bila vložena, ne pada zaradi sporov oziroma
               neobratovanja teh naprav.</p>
               <p>Tudi sam princip zakona, ki govori o tem, da lahko za manjša smučišča podeljujejo
               koncesije občine, za večje, zahtevnejše naprave seveda država, je primerna rešitev,
               kajti veliko je interesa v manjših krajih, da se zgradijo tudi manjše naprave in se s
               tem poskuša izboljšati, bom rekel, standard življenja ne tistem območju, nenazadnje
               pa to pripomore tudi k prepoznavnosti in k dodatni ponudbi tudi takšnih manjših
               krajev. Ta zakon mislim, da dovolj natančno opredeljuje možnost podeljevanja koncesij
               tudi s strani občin. Večkrat se je postavljalo vprašanje v dosedanjem obdobju, zakaj,
               recimo, občina kar ne zgradi neko smučišče ali pa uredi žičniško napravo, po drugi
               strani pa v bistvu nimamo ugotovljenega pravzaprav interesa s strani nekoga, ki bi
               znal in želel tudi tržiti in opravljati potem s tako napravo in tukaj bo občini dana
               možnost, da v bistvu ugotovi ta interes in če ta interes obstaja, bodo stekli
               postopki, tako tisti, ki so vezani na prostorsko zakonodajo, kot tudi tisti, ki so
               vezani na podelitev koncesije za izgradnjo.</p>
               <p>Tako menimo, da bo zakon resnično pripomogel k temu, da se žičniške naprave lahko
               ohranjajo in razvijajo tudi v bodoče in da se tudi tradicija, ki je v Sloveniji na
               področju smučanja dolgo let že priznana, ohranja in se bo pravzaprav na podlagi tega
               zakona lažje razvijala tudi v bodoče. Zato bomo ta zakon podprli. Hvala.</p>
            </sp>
            <sp xml:id="SDZ3-Redna-31-2003-11-26.sp15">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Jurij Malovrh bo predstavil stališče poslanske skupine SLS.</p>
            </sp>
            <sp xml:id="SDZ3-Redna-31-2003-11-26.sp16">

               <speaker>JURIJ MALOVRH:</speaker>

               <p>Gospod podpredsednik, predstavniki ministrstva za prometne zveze, poslanke in
               poslanci, lepo pozdravljeni.</p>
               <p>Žičniška infrastruktura je grajena za potrebe izvajanja turistične dejavnosti in zato
               del turistične infrastrukture. Njen namen je omogočanje pogojev za izvajanje
               turistične dejavnosti. Ker je v sestavi enote turističnega proizvoda velik delež
               dodane vrednosti, se je država odločila, da bo razvoj turizma podpirala na strateški
               ravni. Žičnice so tudi del prometnega sistema Republike Slovenije, vsaj v tistem
               delu, ki pomeni javni potniški prevoz, s katerim se zagotavlja dostopnost do
               določenih območjih skozi vse leto.</p>
               <p>Ker je obstoječa zakonodaja na tem področju zastarela in ne ureja žičniškega sistema
               v skladu s pravnim redom Evropske unije, je bilo potrebno pripraviti novi zakon. Cilj
               zakona je harmonizacija obstoječe zakonodaje z evropski pravnim redom in sistemsko
               urejanje gradnje, obratovanja, nadzorovanja in drugih dejavnosti, ki so pomembne za
               to področje.</p>
               <p>Predlagatelj zakona se je zgledoval po rešitvah v deželah alpskega prostora in v
               deželah Evropske unije. Ohranil pa je tiste ureditve in rešitve iz sedanje
               zakonodaje, ki so se v praksi pokazale za ustrezne in učinkovite. Tako zakon
               opredeljuje varnost konstrukciježičniških naprav, koncesijo za gradnjo žičniške
               naprave, gradnjo žičniških naprav, javno službo javnega prevoza po žičniških
               napravah, varnost obratovanja žičniških naprav in pa tudi inšpekcijski nadzor ter
               nazadnje kazenske in prehodne določbe.</p>
               <p>Po poglavju gradnje žičniških naprav zakon tudi opredeljuje, da se lahko lastninska
               pravica na nepremičnini odvzame proti odškodnini ali nadomestilu v naravi, kar pomeni
               razlastitev, ali omeji s pravico uporabe za določen čas, kakor tudi obremeni z
               začasno ali trajno služnostjo. Razlastitev ter omejitev ali obremenitev lastninske
               pravice je dopustna le v javno korist in pod pogojem, da je za dosego javne koristi
               nujno potrebna in da je javna korist razlastitvenega namena v sorazmerju s posegom v
               zasebno lastnino. Šteje se, da je javna korist za nepremičnine izkazana, če so
               predvidene v državnem oziroma občinskem lokacijskem načrtu. Ne glede na določbe 92.
               in 93. člena se nepremičnine lahko razlastijo za namene, ki jih določajo drugi
               zakoni. V tem primeru se za postopek razlastitve in omejitve lastninske pravice ter
               za odškodnino uporabljajo določbe zakona o urejanju prostora, če zakon seveda ne
               določa drugače. Podobno je urejena tudi služnost.</p>
               <p>Vendar se v poslanski skupini še vedno izpostavlja vprašanje lastnine oziroma
               instrumenta razlastitve, kar je sicer v drugi zakonodaji podrobneje obdelano, kot sem
               že omenil. Lastnik zemljišča bi lahko v postopku aktivno sodeloval kot eventualni
               delničar ali dobil v zamenjavo drugo enakovredno zemljišče, ali zemljo odprodal
               oziroma prejemal odškodnino. O tem je govoril tudi državni sekretar in drugi
               razpravljavci.</p>
               <p>V poslanski skupini Slovenske ljudske stranke bomo zakon podprli in v tretji
               obravnavi skušali omenjeno problematiko določneje urediti. Hvala lepa.</p>
            </sp>
            <sp xml:id="SDZ3-Redna-31-2003-11-26.sp17">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Dušan Vučko bo predstavil stališče poslanskega kluba LDS.</p>
            </sp>
            <sp xml:id="SDZ3-Redna-31-2003-11-26.sp18">

               <speaker>DUŠAN VUČKO:</speaker>

               <p>Hvala za besedo, predsedujoči. Spoštovane kolegice in kolegi, spoštovani državni
               sekretar! Poslanski klub Liberalne demokracije Slovenije podpira predlog zakona.
               Zakaj v poslanskem klubu podpiramo predlog zakona? Predvsem zato, ker v prvi vrsti
               predstavlja uskladitev naše zakonodaje s pravnim redom Evropske unije. Drugič zato,
               ker na primeren način ureja področje žičniških naprav in ker zakon zagotavlja varno
               obratovanje teh naprav ter varnost uporabnikov.</p>
               <p>Zakon podpiramo tudi zaradi tega, ker z uvedbo koncesije za gradnjo omogoča in lahko
               rečemo na ta način odpira vrata za nadaljnjo posodabljanje obstoječih žičniških
               naprav in izgradnjo novih žičniških naprav. Zato, ker zakon v svojih določbah
               predpostavlja dogovarjanje vseh subjektov na določenem območju, tako lokalnih
               skupnosti, zainteresiranih fizičnih in pravnih oseb v vlogi eventualnih
               koncesionarjev, pa tudi lastnikov zemljišč, na katerih naj bi se gradile žičniške
               naprave ali vzpostavila smučišča.</p>
               <p>Zakon podpiramo tudi zaradi tega, ker odpravlja dolgoletno pomanjkljivost dosedanje
               ureditve na tem področju v dveh smereh: prvič, z novim zakonom bomo končno odpravili
               pomanjkljivost. To pomanjkljivost, da bodo nova smučišča vzpostavljena na podlagi
               konkretnega izvedbenega akta, prostorskega izvedbenega akta, bodisi lokalne skupnosti
               ali države. Gre za lokacijski načrt.</p>
               <p>In drugič. Ker kot skrajno sredstvo, poudarjam, kot skrajno sredstvo, dopušča in
               poudarjam, v skladu z ustavo, z njenim 69. členom in ob upoštevanju 67. člena ustave
               kot skrajno sredstvo dopušča omejitev in pa odvzem lastninske pravice za potrebe
               izgradnje žičniške naprave. Še posebej podpiramo zakon zato, ker ne skriva ambicij,
               da zagotovi pogoje za varno in nemoteno obratovanje ne samo žičniških naprav, temveč
               tudi smučišč, ki so v večini primerov neposredno povezana s smučišči. Pri tem je
               potrebno poudariti, da je obratovanje smučišč nesporno v javnem interesu in ne zgolj
               samo v interesuposameznih upravljavcev. Obratovanje posameznega smučišča in z njim
               povezanih žičniških naprav ima vrsto multiplikativnih učinkov na določenem območju in
               to dokazujejo države Evropske unije na območju Alp. Ni treba pogledati daleč, pa bomo
               videli, kaj pomeni urejena žiščiška infrastruktura, kakšni učinki so to na
               gospodarstvo, na turizem in na vse ostalo. Ne nazadnje smučišča in žičniške naprave
               predstavljajo pomemben del turistične infrastrukture v Republiki Sloveniji in enega
               od pomembnih elementov turistične ponudbe. In v končni fazi prispevajo tudi h
               krepitvi zdravja slovenskih državljanov in državljank, kajti na teh smučiščih se
               opravlja vrsto športnih in rekreativnih dejavnosti. Ne gre, poudarjam, da ne gre za
               nobene revolucionarne rešitve, temveč za rešitve, ki so, prvič, skladne z ustavo
               Republike Slovenije in drugič, omogočajo varno in nemoteno obratovanje žičniških
               naprav in smučišč ob upoštevanju pravic lastnikov zemljišč. Zato bomo v poslanskem
               klubu Liberalne demokracije Slovenije ta zakon tudi podprli.</p>
            </sp>
            <sp xml:id="SDZ3-Redna-31-2003-11-26.sp19">

               <speaker>PODPREDSEDNIK VALENTIN POHOREC:</speaker>

               <p>Hvala. Slišali bomo še stališče poslanske skupine Slovenske nacionalne stranke, ki ga
               bo predstavil kolega Sašo Peče.</p>
            </sp>
            <sp xml:id="SDZ3-Redna-31-2003-11-26.sp20">

               <speaker>SAŠO PEČE:</speaker>

               <p>Spoštovani prisotni! Dovolite, da se za začetek predloga oziroma podaje mnenja
               Nacionalne stranke glede zakona dotaknem nekaj let nazaj v času, ko sem še študiral
               na smeri turizma na eni izmed mariborskih fakultet, so striktno od nas zahtevali, da
               ne uporabljamo besede "žičniške naprave" za prevoz oseb, ampak da so to "vertikalne
               naprave" in da je to "vertikalno prevozništvo". Zato se mi zdi, da bi bilo smiselno,
               da če že v izobraževalnih procesih zahtevajo določeno poimenovanje določenih stvari,
               da se to vpelje in nadgrajuje, seveda, tudi v zakonih. Ampak to je manj pomembnejša
               zadeva</p>
               <p>Dovolite pa, da se dotaknem, po naši oceni, dveh najpomembnejših stvar v tem zakonu,
               ki ga v Nacionalni stranki podpiramo in za katerega smo prepričani, da je njegova
               potreba v življenju, torej na tem področju, še kako pomembna. Radi pa bi izpostavili
               dve, po naši oceni pomanjkljivosti, za katere bi želeli, da predlagatelj ali premisli
               ali pa jih v podzakonskem aktu seveda podrobneje opredeli, in sicer, prvič, področje
               razlastitve, ki je po naši oceni dokaj nedorečeno in v bistvu povzetek zakona o
               urejanju prostora, ki še vedno pušča enega izmed partnerjev, predvsem tistega
               prisiljenega partnerja, prisiljene stranke v postopku in mu ne določa v bistvu ne
               tistih pravic, ki mu pripadajo, ne drugih pravic iz tega naslova.</p>
               <p>Pomembnejša kritika oziroma želja po spremembi pa izvira iz koncesije za gradnjo. In
               sicer, po naši oceni se ravno oziroma prav tako tudi na tem področju vidi, da država
               žal še zmeraj nima zakona o koncesiji, ki bi bil krovni zakon in ki bi določal
               postopke po eni strani, po drugi strani pa pravice in obveznosti tako koncesionarja
               kot koncendenta. Po naši oceni prihaja v okviru omenjenega zakona do velikega
               nasprotja med obrazložitvijo in po drugi strani med besedilom členov.</p>
               <p>Dovolite, v prvem delu zakona torej v obrazložitvi med postopki podelitve koncesij
               predlagatelj navaja različne postopke, ki se praviloma začno pri tistem, ki išče
               koncesijo, oziroma pri tistem, ki išče posel. V sami vsebini členov, od 27. člena,
               način podelitve, pa se opredeljuje koncesijski akt. Koncesijski akt je vedno na
               strani, naj si bo lokalne skupnosti ali pa vlade Republike Slovenije kot dvema
               ekskluzivnima nosilcema pravice nosilcev koncesije. Torej po naši oceni je seveda
               predlog, kot je zapisan v 4. točki obrazložitve in kasneje opredeljen v 22. členu
               zakona, torej predpostopkih, nepotreben. Po naši oceni bi bilo tudi potrebno
               posamezne pristojnosti, naj si bo v prvotni fazi pristojnosti iz naslova koncesije
               države razdeliti oziroma jih terminsko ločiti od pristojnosti koncesije iz naslova
               lokalne skupnosti.Kar pomeni, da bi se v prvem delu država kot nosilec koncesije delu
               temu seveda odpovedala v prid tako imenovanega letnega ali pa dolgoročnega programa z
               vertikalnem prevozništvom ali pa drugače imenovanja šport Republike Slovenije, kjer
               bi samo opredelili določene točke in pa predvidena zainteresiranost za vzpostavitev
               tovrstnega transporta. Vse ostale zadeve iz naslova koncesije pa bi bile seveda v
               pristojnosti lokalnih skupnosti. Žal pa tu nastopa napaka, in sicer napaka
               zakonodajalca, ki ni bil sposoben, po naši oceni, opredeliti zadev v samem osnovnem
               krovnem koncesijskem zakonu. In zato se še zmeraj koncesije pojavljajo kot ene izmed
               oblik javnih služb v lokalnih skupnosti. Žal pa so akti, ki določajo potem izvajanje,
               najsibo režijskega obrata, najsibo koncesij, ali podobne oblike izvajanja določene
               javne službe tako različni, da je zelo težko pričakovati, da bo sam zakon, ki
               opredeljuje lastništvo določene infrastrukture v več občinah, uskladil skozi
               koncesijske akte. Torej, koncesijski akti, ki jih vlada Republike Slovenije predlaga
               v 27. členu, bodo tako zelo težko prišli, in to bojazen izpostavljamo kot tretjo, do
               skupnega imenovalca, posebej ob upoštevanju končne žičniške postaje.</p>
               <p>No, po drugi strani bi v Nacionalni stranki le radi, da bi bilo poenotenje
               obrazložitve, predvsem s samim 27. členom. Kajti, če upoštevamo predhodne postopke,
               kot jih navaja predlagatelj, potem takega javnega razpisa seveda žal ne more biti
               oziroma je popolnoma brezpredmeten. <stage>/Znak za konec razprave./</stage> Kajti dejstvo je, dase
               bo koncesijski akt spisal na željo zainteresiranega, oziroma tistega tako imenovanega
               ponudnika.</p>
               <p>Rad pa bi samo še sekundo se dotaknil materije, pa mislim, da je zelo pomembna, tako
               imenovanega 19. člena, kdaj koncesija ni potrebna za postavitev vlečnic. Po naši
               oceni je brezpredmetno, da tako zaostrujemo pogoje, kdaj koncesija ni potrebna, kajti
               dejstvo, da tiste male, tako imenovane privatne vlečnice ne bodo ustrezale nobenim
               varnostnim zahtevam, najsibo moderne družbe, ali pa standardom, ki so opredeljeni.
               Kajti, če bomo zahtevali oziroma postavljali...</p>
            </sp>
            <sp xml:id="SDZ3-Redna-31-2003-11-26.sp21">

               <speaker>PODPREDSEDNIK VALENTIN POHOREC:</speaker>

               <p>Prosim...</p>
            </sp>
            <sp xml:id="SDZ3-Redna-31-2003-11-26.sp22">

               <speaker>SAŠO PEČE:</speaker>

               <p>... omejitev v negativnem smislu, torej za dolžino 200 metrov oziroma pretok 2,5
               metra na sekundo. Po naši oceni bi bilo seveda te kriterije potrebno in pa smiselno
               izpustiti, tako da bi ostala...</p>
            </sp>
            <sp xml:id="SDZ3-Redna-31-2003-11-26.sp23">

               <speaker>PODPREDSEDNIK VALENTIN POHOREC:</speaker>

               <p>Kolega Peče, prosim...</p>
            </sp>
            <sp xml:id="SDZ3-Redna-31-2003-11-26.sp24">

               <speaker>SAŠO PEČE:</speaker>

               <p>... le prva dva, to je postavitev objektov in pa časovnost trajanja. Upamo, da bo
               predlagatelj to upošteval v okviru podzakonskih aktov oziroma razmislil v nadaljnjih
               postopkih. Hvala.</p>
            </sp>
            <sp xml:id="SDZ3-Redna-31-2003-11-26.sp25">

               <speaker>PODPREDSEDNIK VALENTIN POHOREC:</speaker>

               <p>Hvala. To so bila stališča poslanskih skupin. Prehajamo na razpravo o členih in
               vloženih amandmajih, ki jih bomo vodili na podlagi pregleda amandmajev, z dne
               25.11.2003. V razpravo dajem člena 1.a in amandma poslanske skupine Slovenske
               demokratske stranke k temu amandmaju. Želi kdo besedo? Jože Tanko, prosim.</p>
            </sp>
            <sp xml:id="SDZ3-Redna-31-2003-11-26.sp26">

               <speaker>JOŽE TANKO:</speaker>

               <p>Hvala za besedo. Poglejte, mislim, da se skozi ta celotni zakon ta javni interes
               nekako vleče nedefiniran. In javni interes se pojavi samo več ali manj v dveh, treh
               primerih, takrat, ko se naj bi podelila koncesija pač na željo nekoga, takrat, ko je
               potrebno razlastiti zemljišče, ki ga razlasti koncendent, in pa takrat, kadargre
               koncesionar v stečaj in koncendent ima pravico zahtevati izločitev teh zadev iz
               stečajne mase. Mislim, da je potrebno ta javni interes, če nas res toliko skrbi to
               delovanje oziroma če nas skrbi to delovanje žičnic tudi na ta način, da koncendenti
               tudiaktivno kapitalsko posežejo na to področje, da vlagajo v te stvari, in da s tem
               dajo tej dejavnosti res tisto pravo težo, kot bi jo bilo potrebno dati, če želimo, da
               se vse te dejavnosti širšega značaja tudi razvijajo, tako kot je zapisano v prvem
               odstavku tega člena.</p>
               <p>Tudi primeri dokazujejo, da koncesionarji ali pa upravljavci žičnic sami niso
               sposobni po izteku amortizacijske dobe reševati problema žičnic. In tako pri nas kot
               v tujini je več ali manj povsod nujno, da na to področje poseže država ali lokalna
               skupnost. Mislim, da se s tem, ko se ta določba, ta drugi odstavek uvede, dajo
               pravzaprav pogoji, da se, prvič, določi javni interes in drugič, tudi vzpostavijo
               možnosti, da lahko država na neki primerni pravi osnovi, ali pa lokalna skupnost,
               tudi intervenira v primerih, ko pride do problemov kvalitete oziroma problemov v
               zvezi z upravljanjem in varnim uporabljanjem teh žičniških naprav.</p>
               <p>Mislim, da je predlog, ki smo ga dali, povsem kredibilen, povsem normalen in bilo bi
               smiselno, da se to doda. S tem da dobi ta javni interes tudi neko realno, se pravi,
               tudi finančno težo. V nasprotnem primeru je javni interes imaginarna zadeva, javni
               interes je želja enega ali nekaj posameznikov pač, ki so uspeli zlobirati in
               izpeljati proceduro prek občinskega organa ali pa na državnem nivoju in pač doseči,
               da se te lastniške zadeve tudi na tako, bi rekel, grob in poenostavljen način
               spreminjajo, kot je zapisano v teh določbah. Hvala.</p>
            </sp>
            <sp xml:id="SDZ3-Redna-31-2003-11-26.sp27">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Dušan Vučko ima besedo.</p>
            </sp>
            <sp xml:id="SDZ3-Redna-31-2003-11-26.sp28">

               <speaker>DUŠAN VUČKO:</speaker>

               <p>Osebno menim, da dopolnilo 1. člena z novim drugim odstavkom, ki govori o tem, da je
               javni interes izkazan, če v zakon zapišemo, koliko bo posamezna oseba javnega prava
               ali pa država oziroma lokalna skupnost prispevala finančnih sredstev, seveda to ne
               pomeni, da je na ta način izkazan javni interes. Javni interes, kot ga zdaj
               opredeljuje zakon, je po moje v 1. členu povsem korektno zastavljen. Javni interes se
               pa bo izkazal skozi postopek sprejema lokacijskega načrta in predhodno, če bo
               potrebno, še spremembe splošnega prostorskega akta. In na ta način degradiramo ali pa
               ne priznavamo osnovne, temeljne komponente lokalne samouprave ali njene osnovne
               pristojnosti sprejemanja prostorskih aktov. Če poznamo zakon o urejanju prostora,
               dobro vemo, kakšna procedura je - da se v prvi fazi spremeni primarna raba prostora
               in drugič, da se sprejme nek lokacijski načrt.</p>
               <p>In še enkrat poudarjam, zakaj operiramo s to razlastitvijo kot nekim osnovnim
               instrumentom - ne. In zakaj imamo nezaupanje do lokalnih skupnosti, v katerih sedijo
               ljudje, ki po svoji volji odločajo o javnem interesu, o zadevah, ki sodijo v
               pristojnost lokalne skupnosti. Tam se izkaže javni interes, ko se doseže konsenz za
               to, šele takrat se bo šlo v izgradnjo žičniške naprave. Pot od točke A do točke B
               oziroma od ideje do cilja je pa velikokrat dolga in posuta s trnjem.</p>
            </sp>
            <sp xml:id="SDZ3-Redna-31-2003-11-26.sp29">

               <speaker>PODPREDSEDNIK VALENTIN POHOREC:</speaker>

               <p>Hvala. Jože Jerovšek dobi besedo.</p>
            </sp>
            <sp xml:id="SDZ3-Redna-31-2003-11-26.sp30">

               <speaker>JOŽEF JEROVŠEK:</speaker>

               <p>Hvala lepa. Ne podpiram tega amandmaja, zaradi tega, da se manipuliranje z javnim
               interesom in zloraba tega javnega interesa prepreči. Namreč, tako kot je sedaj
               koncipirano, je povsem možno, da se ta javni interes fiktivno izkaže tudi v neke
               druge namene, ampak seveda se bo fiktivno prikazalo, da gre za gradnjo nekih
               žičniških naprav, kar bo služilo do takrat, ko bo sprožen, recimo postopek
               razlastitve nekih zemljišč za nekoga, ki pa misli mogoče neke vikende in neke zadeve
               tam graditi. Ampak, seveda, tukaj bo šlo to za priviligirane posameznike s političnim
               zaledjem in potem bo zemljišče prešlo v nekodrugo last, bo dejansko nacionalizirano,
               žičniški objekt pa se kljub temu ne bo zgradil. Če zagotovimo oziroma od zakona
               zahtevamo, da lokalna skupnost oziroma država tudi materialno izkaže svoj javni,
               splošni interes, potem bomo dosegli več zaupanja lastnikov zemljišč, ki bodo šli v
               sporazume s potencialnim graditeljem zemljišč, in bo ta ukrep, ki ga ta zakon
               predvideva postopek razlastitve, ki je lahko zelo pogostokrat zlorabljen - vemo, kako
               se zlorabljajo take stvari, potem se mu da izogniti po tem zakonu. Edino na ta način,
               jaz ne rečem, da lahko tudi določimo te procente sofinanciranja malo drugače, vendar
               dajmo doseči nekaj, da bomo sili državo in lokalne skupnosti k temu, da bodo neko
               širše soglasje dosegle in bodo tudi za to morale nekaj prispevati. Hvala lepa.</p>
            </sp>
            <sp xml:id="SDZ3-Redna-31-2003-11-26.sp31">

               <speaker>PODPREDSEDNIK VALENTIN POHOREC:</speaker>

               <p>Hvala. Janko Veber dobi besedo.</p>
            </sp>
            <sp xml:id="SDZ3-Redna-31-2003-11-26.sp32">

               <speaker>JANKO VEBER:</speaker>

               <p>Hvala za besedo. No, lepo in zanimivo je seveda prebrati, da bi 70% dajala država, v
               kolikor je država koncendent, in 70% občina, v kolikor je občina koncendent, za
               financiranje izgradnje žičniških naprav. Ampak, vendarle pri državnem proračunu bi
               mogoče še to celo zapisali in bi se dalo celo to izvajati, vendar če pa pogledamo
               občinske proračune, pa se moramo vendarle spomniti, da imamo neke vrste primerno
               porabo predpisano in če naložimo lokalni skupnosti s tem zakonom, da mora 70%
               zagotavljati, moramo potem tudi povedati vir, od kod bomo zagotovili vir. Tako je ta
               problem nekoliko širši, kot se ga da prebrati, bi rekel, na prvi pogled in menim, da
               bi pravzapravizredno težko izvajali ta zakon, če bi to ostalo zapisano v njem tako,
               kot je predlagano v predlogu za 1.a člen. Zagotovo se bo pa v praksi dogajalo to, da
               tam, kjer je interes kraja, bo tudi občina pristopila k temu, da pomaga pri zapiranju
               finančne konstrukcije in bo to opredelila tudi v aktu, s katerim bo podelila
               koncesijo oziroma predvsem v tem aktu, tako da so jasne obveznosti glede izgradnje.
               Verjetno se bo tudi dogajalo, da bo kakšna občina celo v višini 100% zagotovila
               sredstva za izgradnjo žičniške naprave. Po drugi strani je ta amandma lahko celo
               omejitev v tem primeru, ko se lokalna skupnost sama odloči, da zgradi in da potem to
               nekomu v uporabo.</p>
               <p>Tako mislim, da so rešitve, ki so v obstoječem zakonu zapisane, da se ugotavlja
               interes, in če interes je, se potem dorečejo tudi finančne obveznosti, dovolj
               korektno zapisane rešitve, ki dajejo možnost za vse nadaljnje postopke, ki sledijo
               pri tem, da lahko pride v končni fazi do izgradnje žičniške naprave. Zato se mi zdi,
               da je ta amandma nepotreben.</p>
            </sp>
            <sp xml:id="SDZ3-Redna-31-2003-11-26.sp33">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo ima zdaj Sašo Peče, nato pa še Dušan Vučko.</p>
            </sp>
            <sp xml:id="SDZ3-Redna-31-2003-11-26.sp34">

               <speaker>SAŠO PEČE:</speaker>

               <p>Tudi po oceni Nacionalne stranke amandma poslanske skupine SDS ni smiseln, kajti
               dejstvo je, da v prvem odstavku novega predloga 1.a člena govorimo o zelo širokem
               pojmu javnega interesa, torej da se avtomatsko dodeli manj razvitim regijam oziroma
               občinam. Po drugi strani pa ravno potem od teh občin v drugem odstavku zahtevate tako
               imenovano financiranje. Kar se meni osebno zdi, je financiranje javnegainteresa malo
               pod vprašanjem, ko gre za tako široko dikcijo v 1. členu. Po naši oceni, po oceni
               Nacionalne stranke, bi bilo treba, če bi bil amandma SDS sprejet, zagotoviti in
               opredeliti sredstva tako proračunov lokalnih skupnosti, predvsem pa njihovih virov za
               tovrstno dejavnost. Osebno pa se bojim, da bi bil sprejem predvsem drugega odstavka
               1.a člena celo zavirajoč za razvoj žičniških naprav oziroma žičniškega prevoza. Hvala
               lepa.</p>
            </sp>
            <sp xml:id="SDZ3-Redna-31-2003-11-26.sp35">

               <speaker>PODPREDSEDNIK VALENTIN POHOREC:</speaker>

               <p>Hvala. Dušan Vučko ima besedo.</p>
            </sp>
            <sp xml:id="SDZ3-Redna-31-2003-11-26.sp36">

               <speaker>DUŠAN VUČKO:</speaker>

               <p>Menim, da bi drugi odstavek v predlagani obliki, če bi bil sprejet, pomenil poseganje
               v avtonomijo lokalnih skupnosti na ta način, da zapoveduje, koliko mora soprispevati.
               V interesu države in lokalne skupnosti je, da se gradijo tovrstne naprave po tako
               imenovani BOT koncesiji, "Build Operate Transfer". In da se zasebni kapital vloži v
               javno infrastrukturo, žičničarsko v tem primeru, in na ta način občina doseže tiste
               multiplikativne učinke, ki jih lahko doseže na določenem območju. Kot
               zanimivost:izračunano je, da smučišče Kobla v občini Bohinj pomeni milijardo
               prihodkov v eni sezoni, multiplikativno, ne govorimo o prihodkih upravljavca, ampak
               vseh tistih, ki so neposredno ali posredno povezani z dejavnostjo žičnice v turizmu
               na določenem območju.Tukaj je treba upoštevati vse, od bencinskih črpalk, od trgovin,
               gostinskih obratov, in da ne govorim dalje. In to je tisto, ki na nek način
               utemeljuje dejstvo, da je obratovanje žičniških naprav večinoma primer v povezanih
               smučiščih, v javnem interesu, in ne zgolj v interesu posameznega upravljavca.</p>
            </sp>
            <sp xml:id="SDZ3-Redna-31-2003-11-26.sp37">

               <speaker>PODPREDSEDNIK VALENTIN POHOREC:</speaker>

               <p>Hvala. In še Jože Tanko želi besedo.</p>
            </sp>
            <sp xml:id="SDZ3-Redna-31-2003-11-26.sp38">

               <speaker>JOŽE TANKO:</speaker>

               <p>Poglejte, najprej, če bi se nekoliko spotaknil ob tale zakon o urejanju prostora. V
               petek je bila objavljena, v eni od lokalnih prilog Dela, izjava ministra Kopača, da
               je zakon o urejanju prostora zanič. To je bilo na srečanju, mislim, da prleških
               županov. In v bistvu se sklicevati na zakon, za katerega je minister izjavil, da je
               zanič, predlagal ga je in da je tudi v tem smislu, da je to evro zakon, smo ga tudi
               sprejemali in dopolnjevali, je to prava katastrofa.</p>
               <p>Druga stvar, zakaj je tak predlog? Predvsem zato, da se ta javni interes ne razglaša
               kar tako lahkotno. Teoretično lahko mi na območju cele občine ali nekaj občin
               razglasimo javni interes in vsa ta zemljišča postavimo pod nek drug status in vodimo
               potem interesno te postopke, take kot so zapisani v 35. členu. Nobenega problema. Če
               hočemo za neko območje določiti javni interes, potem je smiselno, da te javne
               interese tudi na nek način določimo in opredelimo. Tudi z višino sovlaganja, in s tem
               lokalne skupnosti na nek način, da jih obremenimo, s tem, da je tega javnega interesa
               samo toliko, kolikor ga lahko finacirajo. Določba o sovlaganju oziroma o vlaganju v
               te žičniške naprave, s participacijo tudi zasebnega dela kapitala, ni pa prav nič
               posebnega. Če vzamemo zakon o TNP-ju, ki so ga dali v proceduro štirje poslanci
               štirih poslanski skupin, so tudi tam v enem členu definirali, koliko mora za tisto
               področje Triglavskega parka plačevati država. In to tudi mimo zakona o skladnem
               regionalnem razvoju. In ker sem že pri zakonu o skladnem regionalnem razvoju, tudi ta
               zakon definira sofinanciranje države v projekte širšega značaja v lokalnem področju.
               Jih sofinancira. In ne vem, zakaj ne bi že to zadevo vezali tudi na ta del.</p>
               <p>In mislim, da zadeva prav nič ne poslabšuje in popolnoma nič ne omejuje, ampak daje
               pravzaprav stvari neko glavo in rep. S tem stvari, ki so v teh določbah zakona
               ...<stage>/Nerazumljivo/</stage>... zapisane, enostavno povezuje. Povezuje pravico do razglasitve
               javnega interesa, pravico, da se zadeva izvzame iz stečajne mase, s tem, da tudi za
               to stvar, če že vzemaš, nekaj vložiš. Na koncu mora tisti, ki je razglasil javni
               interes, v primeru obnove, semprej povedal, pa ni Slovenija nobena izjema, in tudi v
               tujini je tako, plačati, da se ti sistemi obnavljajo, posodabljajo in da
               funkcionirajo in da tiste multiplikativne učinke tudi lahko koristijo na tem
               področjih. Nobena izjema ni Slovenija na teh področju. Vsak sistem celo, mislim, da,
               če se že ni sprejel kakšnega zakona, da omogoča posebno sofinanciranje točno teh
               sistemov celo v proračunu, mislim, da je to notri, za obnovo teh in teh zadev.
               Mislim, da takih stvari na tak lahkoten način ne moremo početi in tudi ni nobene
               potrebe, da se te zadeva na tak način počne.</p>
            </sp>
            <sp xml:id="SDZ3-Redna-31-2003-11-26.sp39">

               <speaker>PODPREDSEDNIK VALENTIN POHOREC:</speaker>

               <p>Hvala. Mag. Matjaž Knez, predstavnik vlade.</p>
            </sp>
            <sp xml:id="SDZ3-Redna-31-2003-11-26.sp40">

               <speaker>MAG. MATJAŽ KNEZ:</speaker>

               <p>Hvala lepa za besedo. Želel bi se oglasiti k temu amandmaju. Seveda povezovanje,
               izkazovanje javnega interesa s plačevanjem določene participacije bi bilo po našem
               mnenju neustrezno. Pri tem je treba predvsem opozoriti na direktive Evropske unije,
               ki tudi takšno stvar prepovedujejo.</p>
               <p>V zvezi z žičnicami vsekakor obstaja interes širše lokalne skupnosti, ki je izkazan
               skozi postopke pridobivanja ustreznih prostorskih aktov. Za podeljevanje državnih
               pomoči za razvoj turistične infrastrukture pa je predviden zakon o pospeševanju
               turizmain v tem zakonu je določeno, da med objekte turistične infrastrukture spadajo
               tudi žičnice. V skladu s to uredbo je ministrstvo za gospodarstvo v obdobju 1999 do
               2003 namenjalo kar velika sredstva za razvoj te dejavnosti predvsem za pripravo
               ustreznih prostorskih aktov in pa seveda za nekatere postopke. Prav tako pa
               marsikateri upravljavec in lokalna skupnost tudi kandidira za sredstva kohezijskih
               skladov, ki so namenjena razvoju določene skupnosti. Tako mislimo, da so te stvari
               določene v drugih zakonih. Vsekakor ne spadajo v ta zakon. Hvala lepa.</p>
            </sp>
            <sp xml:id="SDZ3-Redna-31-2003-11-26.sp41">

               <speaker>PODPREDSEDNIK VALENTIN POHOREC:</speaker>

               <p>Lahko sklenemo razpravo o členu 1.a? Zaključujem razpravo o 1.a členu in amandmaju
               poslanske skupine Slovenske demokratske stranke.</p>
               <p>Prehajam na člen 22 in amandma poslanske skupine Slovenske demokratske stranke k temu
               členu. Kdo želi besedo? Jože Tanko.</p>
            </sp>
            <sp xml:id="SDZ3-Redna-31-2003-11-26.sp42">

               <speaker>JOŽE TANKO:</speaker>

               <p>Gospod predsednik, preden bi sploh k tem členu povedal, bi vas mogoče opozoril, da
               naslov drugega poglavja, mislim, da se to drugo poglavje za tekstom, ki mu sledi, ne
               ujema in tista beseda konstrukcija v naslovu je popolnoma odveč.</p>
               <p>Kar pa zadeva ta amandma, ki smo ga vložili, pa nekako mislim, da je potreben, kajti
               v praksi se pogosto srečujemo tudi z zemljišči in kmetijami, ki imajo status
               zaščitene kmetije oziroma na neki način imajo nekatere posebne omejitve in jaz
               mislim, da bi bilo primerno, da se takim kmetijam, ki imajo, ki funkcionirajo po tem
               zakonu, omogoči, da v tem postopku tudi pravočasno sodelujejo, to se pravi, že v
               samem začetku in ne šele potem na koncu, ko se jih na nek prisilen način po hitrem
               postopku poskuša nekako disciplinirati in podtakniti neko neprimerno odškodnino ali
               pa nadomestilo za uporabo zemljišč. Zato mislim, da bi bilo treba tezadeve primerno
               pravočasno urediti, posebej še zaradi tega, ker so to kmetije, ki so nedeljive in
               mislim, da takih posebnih statusov tudi s tem, ko se uveljavlja javni interes, ni.
               Mislim, da skoraj ni mogoče, da se jih razlasti in zmanjša, ker so pač nedeljive.
               Hvala.</p>
            </sp>
            <sp xml:id="SDZ3-Redna-31-2003-11-26.sp43">

               <speaker>PODPREDSEDNIK VALENTIN POHOREC:</speaker>

               <p>Hvala. Mag. Janez Drobnič.</p>
            </sp>
            <sp xml:id="SDZ3-Redna-31-2003-11-26.sp44">

               <speaker>MAG. JANEZ DROBNIČ:</speaker>

               <p>Mislim, da je ta amandma povsem utemeljen. Sedaj, če že ne, ne bi terjali soglasja,
               bi bilo pa razumno in pošteno, da bi ob vseh tistih, ki se bodo znašli v teh
               postopkih verjetnega razlastninjenja ali pa česa drugega, da se jih vsaj zaprosi za
               mnenje, da je zraven priloženo mnenje lastnikov, če že ni možno dobiti soglasja za
               to, da so obveščeni o tem, kaj jih čaka. Glede na to, da je zakon glede tega
               razlaščevanja izredno rigorozen, bi to moralo biti. To bi moralo biti, ker so se
               lotili na takšen hud način, in ni kaj za dodati.</p>
            </sp>
            <sp xml:id="SDZ3-Redna-31-2003-11-26.sp45">

               <speaker>PODPREDSEDNIK VALENTIN POHOREC:</speaker>

               <p>Hvala. Sašo Peče.</p>
            </sp>
            <sp xml:id="SDZ3-Redna-31-2003-11-26.sp46">

               <speaker>SAŠO PEČE:</speaker>

               <p>Po naši oceni, kolikor sem povedal že v podaji stališča poslanske skupine,
               instrument vloge o zainteresiranosti izničuje vlogo in pa smisel koncesije. Po naši
               oceni ta dva inštrumenta nikakor pač ne gresta skupaj. Kajti dejstvo je, da vloga o
               zainteresiranosti, podana s strani obodočega koncesionarja, bo narekovala vsebino
               bodočega koncesijksega akta, kar pa je seveda v nasprotju s smislom podajanja
               koncesije. Po naši oceni bi vlogo o zainteresiranosti mogel prevzeti celostni razvoj
               Slovenije na tem področju in potem pristopiti k čisti koncesiji, kajti dejansko, če
               bomo dovolili in pa pristali na teorijo, da bo vloga o zainteresiranosti določala
               vsebino akta o koncesiji, in če vemo, da je ravno koncesijsko področje zaradi svoje
               zakonske nedorečenosti najbolj podvrženo torej korupcijski dejavnosti, potem je
               seveda po moji oceni in pa po oceni nacionalne stranke tovrsten instrument popolnoma
               brezpredmeten v zakonu. Jaz bi najbolj vesel bil, če tega instrumenta v zakonu sploh
               ne bi bilo. Da bi pa se vsaj malo lahko onemogočilo oziroma bila vpletena potreba po
               soglasju, pa v nacionalni stranki bomo podprli amandma, podan s strani
               socialdemokratske stranke. Hvala.</p>
            </sp>
            <sp xml:id="SDZ3-Redna-31-2003-11-26.sp47">

               <speaker>PODPREDSEDNIK VALENTIN POHOREC:</speaker>

               <p>Hvala. Janko Veber.</p>
            </sp>
            <sp xml:id="SDZ3-Redna-31-2003-11-26.sp48">

               <speaker>JANKO VEBER:</speaker>

               <p>Menim, da je ta amandma nepotreben, kajti gre za to, da najprej pravna ali fizična
               oseba, ki želi urediti žičnično napravo, tako pri pristojnem organu vloži vlogo o
               zainteresiranosti in v tej vlogi mora izredno natančno določiti lokacijo, kjer želi
               to dejavnost opravljati oziroma kjer naj bi bila predvidena lokacija žičniške
               naprave, njene tehniške značilnosti, zmogljivosti, namen uporabe itn. Ta faza, ali je
               možno potem umestiti to napravo v prostor ali ne, je seveda natančno opredeljena v
               prostorskem aktu, ki ga sprejme lokalna skupnost. Način sprejemanja prostorskih aktov
               je takšen, da seveda ima faza javnih razgrnitev, kjer so seveda lastniki povabljeni,
               na to javno razgrnitev, in takrat se tudi dajo pripombe na ta akt. In v kolikor gre v
               tem primeru, kolikor je zapisano v amandmaju, tudi za zaščitene kmetije in če naša
               zakonodaja ne dovoljuje poseganja v zaščitene kmetije z dopolnilnimi dejavnostmi, kot
               bi bila recimo lahko tudi izgradnja žičnične naprave, potem pač take naprave tam ne
               bo in tudi, če bo nedko izrazil interes, da bi jo tam imel, to ne bo mogoče, ker v
               prostorskem aktu to ne bo dovoljeno. O tem tudi zelo jasno govori 25. člen, v tretjem
               odstavku, kjer piše, da se koncesijski akt lahko sprejme šele po uveljavitvi
               prostorskega akta.</p>
               <p>Torej, nikakor ni možno koncesije podeliti na nekem območju, kjer prostorski akt ne
               dovoljuje takšne dejavnosti. Zato menim, da je ta amandma nepotreben, ker so pač
               rešitve že v drugih zakonih dovolj učinkovito predvidene. Hvala.</p>
            </sp>
            <sp xml:id="SDZ3-Redna-31-2003-11-26.sp49">

               <speaker>PODPREDSEDNIK VALENTIN POHOREC:</speaker>

               <p>Alojz Sok želi besedo.</p>
            </sp>
            <sp xml:id="SDZ3-Redna-31-2003-11-26.sp50">

               <speaker>ALOJZ SOK:</speaker>

               <p>Če gre zadeve razumeti na takšen način, kot jih je sedaj predstavil kolega Veber,
               potem ta zakon, ki ga danes sprejemamo, ne rešuje ničesar. Potem nima smisla takšnega
               zakona sprejeti, ker tukaj prihaja do kolizije med zakoni. Se pravi, mi imamo tudi
               zakon, da se v zaščitene kmetije ne sme posegati. Sigurno je, da je status zaščitene
               kmetije v javnem interesu in da lastnik zaščitene kmetije ne bo dovolil, da se
               njegova zaščitena kmetija nekako deli, da se mu odvzema en del kmetijskih zemljišč,
               ker s tem pač njemu preneha možnost, da bi lahko še naprej kmetoval na takšni
               kmetiji. Od tega je odvisen. To je dejansko njegova eksistenca. In seveda, če bi
               hoteli kaj rešiti, bi bilo logično sprejeti samo na takšen način, kot predlagajo
               predlagatelji, z amandmajem. Se pravi, da se išče neka oblika soglasja. Sicer pa jaz
               seveda ne razumem tako. Jaz razumem, da bo prišlo po tem zakonu, ki odstopa od zakona
               o urejanju prostora, do razlastitvenih postopkov. Vi sicer pravite, da se bo po tem
               zakonu razlastitev uporabljala kot skrajen možen ukrep, ampak seveda ta skrajni možen
               ukrep lahko postane tudi v nekem smislu osnovni ukrep. In že sedaj seveda mi je
               jasno, da bo ta zakon predstavljal izredno konfliktno situacijo in da ni dobro, da se
               sprejema na takšen način, tako hitro, nepremišljeno in še v nasprotju z zakonom o
               urejanju prostora. Torej to bo narejena ena velika komplicirana, nerazrešljiva uganka
               in rezultati, ki jih vi pričakujete seveda iz tega zakona, jih enostavno ne bo, ker
               jih ne more biti. Hvala lepa.</p>
            </sp>
            <sp xml:id="SDZ3-Redna-31-2003-11-26.sp51">

               <speaker>PODPREDSEDNIK VALENTIN POHOREC:</speaker>

               <p>Hvala. Dušan Vučko.</p>
            </sp>
            <sp xml:id="SDZ3-Redna-31-2003-11-26.sp52">

               <speaker>DUŠAN VUČKO:</speaker>

               <p>Jaz sedaj očitno ne razumem več. Pa bom potem na koncu povedal, česa ne razumem.</p>
               <p>Najprej bi se pridružil povsem razpravi kolega Vebra. In seveda je skrb za varstvo
               zaščitenih kmetij, ki jih ureja poseben zakon, povsem upravičena, vendar tako, kot je
               kolega Veber poudaril, soglasje lastnika pri podaji vloge o zainteresiranosti za
               izgradnjo pač ni potrebno. In to v ta ne sodi, zato seveda je ta amandma nepotreben.
               Seveda, ne razumem pa tega, naenkrat, po eni strani poslušamo, da hočemo s tem
               zakonom neko "hard" varianto, po drugi strani, ko pa imamo proceduro, ko pa zakon
               določa rešitve, ki predpostavljajo - in jaz sem poudaril pri predstavitvi stališča
               poslanskega kluba LDS - predpostavlja dogovarjanje, usklajevanje različnih subjektov
               na neki lokalni ravni na nekem turističnem območju, pa spet ni vredu. Ja hvala bogu,
               da je tako. Saj s tem so zaščiteni tudi interesi lastnikov, da se dogovarjajo itd.</p>
               <p>In nepotrebno je pisati ponovno v ta zakon vse zakone, vse rešitve, ki jih ostala
               področna zakonodaja predvideva in določa. Govorimo o postopku za sprejem lokacijskega
               načrta, potem imamo tukaj varstvo zaščitenih kmetij in tukaj se strinjam s kolegom
               Vebrom, če bi se v postopku izkazalo, da bi bila zaradi eventualne razlastitve
               posamezna zaščitena kmetija ogrožena, njen obstoj, ja potem do te izgradnje tam ne
               more priti. Sem prepričan, ker verjamem v to državo in te institucije in verjamem v
               lokalne skupnosti. In še naprej potem zapišimo tudi tukaj notri, da je treba po
               zakonu o varstvu okolja za vsak tak poseg narediti presojo vplivov na okolje. Potem
               zapišimo, da bi bilo treba po zakonu o vodah pogledati, ali gre za vodozbirna
               območja. Kam pa pridemo?! predpostavlja se, da tisti, ki o nečem odločajo, in to bi
               tudi pričakoval v tem državnem zboru, neko sistemskoureditev nekega pravnega
               vprašanja pa poznamo, ker če bomo začeli pisati zakone na ta način, da bomo vse v en
               zakon napisali, potem že tako imamo predolge zakone, že tako preveč normirane -, kam
               pa bomo prišli?! In v tem delu ta amandma res ni potreben. Sam postopek sprejemanja
               pa varuje zaščitene kmetije, jaz sem prepričan.</p>
            </sp>
            <sp xml:id="SDZ3-Redna-31-2003-11-26.sp53">

               <speaker>PODPREDSEDNIK VALENTIN POHOREC:</speaker>

               <p>Hvala. Jože Tanko, ponovno beseda.</p>
            </sp>
            <sp xml:id="SDZ3-Redna-31-2003-11-26.sp54">

               <speaker>JOŽE TANKO:</speaker>

               <p>Ja, poglejte to prepričanje gospoda Vučka v praksi ne pomeni nič. Ko se ti najdeš v
               nekem postopku na upravni enoti, ki te postopke pelje, recimo pravnoformalno jih
               zaključi, ali pa na občinski upravi, potem mnenje enega poslanca ne pomeni nič. Tam
               velja mnenje tistega uradnika, ki ta postopek vodi in zaključuje.</p>
               <p>Druga stvar, kar je, na gospoda Vebra. Pravi, da so rešitve v drugih zakonih napisane
               dovolj učinkovito, torej je tudi postopek razlastitve v kakšnem zakonu posebej
               obdelan in ni treba v tem specialnem primeru samo za potrebe žičnic sprejeti poseben
               zakon, ki primarno ureja ta problem konfliktovmed najemniki oziroma potencialnimi
               koncesionarji in pa lastniki kmetijskih zemljišč. Zaščitena kmetija je tudi javni
               interes, zato se je tudi zakon sprejel in so se te zadeve tam tudi napisale in
               določile. In v tem primeru, če se ta izjema ne vpiše notri gre enostavno za kolizijo
               dveh zakonov, v tem primeru specialnih primerov in velja določba, ki je kasneje
               sprejeta. To je pravna služba raztolmačila že nič ne vem kolikokrat. Jaz mislim, da
               je prav, da se te zadeve tako uredijo. Ključni problem vseh zemljišč in vseh zadev pa
               je v tem, da se ti multiplikativni učinki, o katerih govori Vučko in katere tudi ste
               zapisali tam v zakon in v obrazložitev, ne razdelijo na nek primeren način. Če bi
               tisti, ki razpolaga z zemljiščem pa tudi zaščiteno kmetijo, dobil sorazmeren,
               ustrezen delež teh multiplikativnih učinkov, bi to verjetno z veseljem podpisal, ker
               je zainteresiran. Če ima koncensionar rad denar, ga ima tudi lastnik, ker hoče od
               premoženja, ki ga ima, zaslužiti. Vendar so stvari zelo enostransko postavljene in
               prihaja v praksi do teh problemov in prihajalo bo tudi do tega, da se bodo ti
               interesi povozili, v tem primeru z zadnjim sprejetim zakonom. In zato je ta izjema
               tudi potrebna, da se jo napiše.</p>
            </sp>
            <sp xml:id="SDZ3-Redna-31-2003-11-26.sp55">

               <speaker>PODPREDSEDNIK VALENTIN POHOREC:</speaker>

               <p>Janko Veber ima še besedo.</p>
            </sp>
            <sp xml:id="SDZ3-Redna-31-2003-11-26.sp56">

               <speaker>JANKO VEBER:</speaker>

               <p>Hvala za besedo. No, glede na to, da naj bi smučišče predstavljalo problem za obstoj
               in eksistenco neke kmetije, ta trditev mi nekako ne gre ravno najbolje skupaj.
               Namreč, vedno se poskušamo truditi, da kmetija ima program čez vse leto. In, seveda,
               čez poletje je nekako lažje tržiti kmetijo, skozi zimski čas pa si moraš poiskati
               neko dopolnilno dejavnost, ki je vezana na ta zimski čas, in smučarija je zagotovo
               ena tistih, ki so dodatna priložnost tudi za zaščiteno kmetijo.</p>
               <p>Glede same omejitve izvajanja kmetijske dejavnosti pa ta zakon tako in tako govori o
               tem, da je možno lastninsko pravico lastnika zemljišča omejiti s stvarno služnostjo v
               času obratovanja smučišča, torej takrat, ko je sneg, ali pa, recimo, najdlje od 15.
               oktobra do 15. maja. To je tistitermin, ki je predviden in zelo natančno določen v
               zakonu, da se lahko tudi uvedejo omejitve zaradi izvajanja smučarske dejavnosti.
               Vendar ne vem, zakaj ne bi smučarija predstavljala dopolnilno ponudbo tudi zaščiteni
               kmetiji. Po mojem mnenju to je dodatno in verjetno, da tisti, ki ima kmetijo, bi se
               najbrž prej razveselil tega, kot pa odvračal to dejavnost, kajti resnično prinaša v
               kraj določeno število potencialnih kupcev storitev, ki jih nudi takšna kmetija. In
               to, mislim, da je eden največjih izzivov, s katerimi se srečujemo pri vseh problemih
               ali pa sploh pri problemih razvoja podeželja, visokogorskih kmetij in tako naprej.
               Zato mislim, da ta zakon pravzaprav zelo pomaga tudi zaščitenim kmetijam, ne pa da
               jim onemogoča kmetovanje. Hvala.</p>
            </sp>
            <sp xml:id="SDZ3-Redna-31-2003-11-26.sp57">

               <speaker>PODPREDSEDNIK VALENTIN POHOREC:</speaker>

               <p>Hvala. Alojz Sok.</p>
            </sp>
            <sp xml:id="SDZ3-Redna-31-2003-11-26.sp58">

               <speaker>ALOJZ SOK:</speaker>

               <p>To je res. Saj se vsi strinjamo, da ta zakon pomaga, toda če nimate soglasja, če se
               dva ne dogovorita, potem zakon nič ne pomaga. Če bo lastnik zaščitene kmetije videl v
               tem interes, da bo tudi kaj od tega, da tako rečem, zaslužil, potem ni nobenega
               problema. Če pa bo videl, da od tega nič nimajo, potem pa verjetno ne bo videl
               interesa. In kaj bi bilo narobe, da že v postopku pridobivanja te pravice damo
               možnost soglasja? Sam sem nasprotoval vaši obrazložitvi, ko ste povedali, da se
               zaščitena kmetija ne more razlastiti. Ja, kako ne? Saj po zakonu o urejanju prostora
               vemo, da je cestna infrastruktura posegla tudi v status zaščitenih kmetij. Saj smo tu
               v bližini Ljubljane imeli kmetijo, okrog katere smo se dve leti vozili, pa so jo
               celotno preselili na neko drugo lokacijo. Tako da to seveda ne drži. In ni res, da bi
               status zaščitene kmetije lahko preprečil razlastitev, če boste v tem zakonu o
               žičnicah te zadeve sprejeli na takšen način, kot ste se jih namenili. Torej, to ni
               res, enostavno ne drži. In tu bo prihajalo do konfliktnosti situacij, zato bi bilo
               primerno, da bi ta amandma sprejeli in že v samem začetku urejanja pridobivanja te
               pravice postavili soglasje lastnika zaščitene kmetije kot pogoj, da se sploh lahko v
               tako investicijo gre. Ker sicer, še enkrat povem, bo ta zakon brez vrednosti, ker bo
               predstavljal spore, za katere potem ne vem, kdo jih bo reševal.</p>
            </sp>
            <sp xml:id="SDZ3-Redna-31-2003-11-26.sp59">

               <speaker>PODPREDSEDNIK VALENTIN POHOREC:</speaker>

               <p>Hvala. Magister Matjaž Knez, državni sekretar, prosim.</p>
            </sp>
            <sp xml:id="SDZ3-Redna-31-2003-11-26.sp60">

               <speaker>MAG. MATJAŽ KNEZ:</speaker>

               <p>Hvala lepa za besedo. V uvodni predstavitvi zakona sem jasno povedal, da je tudi
               zakon pripravljen zato, da se rešujejo problemi obstoječih lastnikov, današnji spori,
               ki so nastopili zaradi neurejenega stanja. Mislim, da seveda zakon ureja to stvar
               neprimerno bolje, kot je bila do sedaj urejena. Treba je pa povedati, da predlagani
               amandma, da bi bilo soglasje podano že k prvotni fazi, se pravi prvi fazi, pravzaprav
               onemogoča na nek način normalen potek samega procesa. Potrebno je pa vedeti, da glede
               zaščitenih kmetij predlagani zakon ne predvideva nobenih posebnih določb, ki bi
               odstopale od veljavne zakonodaje. Hvala lepa.</p>
            </sp>
            <sp xml:id="SDZ3-Redna-31-2003-11-26.sp61">

               <speaker>PODPREDSEDNIK VALENTIN POHOREC:</speaker>

               <p>Hvala. Še Jože Tanko.</p>
            </sp>
            <sp xml:id="SDZ3-Redna-31-2003-11-26.sp62">

               <speaker>JOŽE TANKO:</speaker>

               <p>Veste, prej sem povedal, in tudi tolmačenje zakonodajno-pravne službe je tako, da
               kasneje sprejet predpis povozi prejšnjega. Se pravi, če s tem definiramo na novo
               javni interes na nekem zemljišču, na novo, tudi na zaščiteni kmetiji, potem tista
               določba iz prejšnjega zakona ne velja več. Velja ta določba. Zato je potrebno
               napraviti to izjemo. In do problemov, jaz mislim, da so vsi zainteresirani za skladen
               regionalni razvoj tudi v občini. Jaz ne poznam lastnika, ki ne bi hotel od svojega
               premoženja nekaj imeti. Ga nepoznam. Ga ni. Vsak hoče zaslužiti. Vendar če ta interes
               in ti zaslužki niso, bom rekel, simetrično razdeljeni, ampak so asimetrični, in vi s
               tem zakonom dopuščate to asimetrijo, oziroma jo še bistveno bolj poudarjate, potem
               bodo ti problemi vedno eksistirali, in to čedalje večji. Ne moremo mi nekoga
               postaviti v bistveno podrejen položaj v primerjavi z drugim. S tem zakonom pa ste
               dopustili postopek razlastitve na tak način, in ki ga tudi uvajate notri, boste to
               storili. Boste to storili. In boste nekoga, ki je lastnik tam že, ne vem, 300, 400
               let, povsem eliminirali, in na tistem zemljišču zdefinirali novega titularja
               lastnine. Novega. Seveda, če nekoga razlastiš, se pojavi nov lastnik, ker ta zadeva
               ne bo ostala brez lastnika. Se bo vknjižila pač lokalna skupnost, ali pa država, če
               koncendent sproži postopek. Ali bo to nekomu podaril. Nekdo se bo vknjižil nato. In
               namesto tistega, ki je tam do sedaj bil vknjižen, bomo zaradi neke take določbe, ker
               nismo te izjeme naredili, napisali novega lastnika. In mu enostavno vzeli orodje. Ne
               vem, naj Vučku zaplenimo računalnik, z javnim interesom.</p>
            </sp>
            <sp xml:id="SDZ3-Redna-31-2003-11-26.sp63">

               <speaker>PODPREDSEDNIK VALENTIN POHOREC:</speaker>

               <p>Janko Veber, prosim.</p>
            </sp>
            <sp xml:id="SDZ3-Redna-31-2003-11-26.sp64">

               <speaker>JANKO VEBER:</speaker>

               <p>No, v prejšnjih razpravah so bile nekorektne primerjave med avtocesto in med
               smučiščem. Na avtocesti se pač ne da več kmetovati, je to resnično poseg, ki ga je
               potrebno reševati, če ne pride do dogovora, samo z lokacijskim načrtom in speljati
               postopek razlastitve, dočim na smučišču se da kmetovati. In seveda se da doseči tudi
               dogovor, da do razlastitve pravzaprav sploh ne pride, in tudi ni cilj tega zakona, da
               vztraja pri razlastitvi. Je pa to eden od skrajnih mehanizmov, ki pa seveda ga je
               možno uporabiti za to, da zaradi enega lastnika ne zaviramo razvoja celotnega kraja
               ali pa celotnega območja. In to je pač tisti javni interes, ki pač preprečuje takšne
               ekstremne situacije, ki lahko nastanejo, v kolikor lastnik ne ceni dovolj tega, da je
               njegovo zemljišče bistveno več vredno, če je takšna naprava tam zgrajena, kot pa je
               bila vrednost tega zemljišče do včeraj, ko te naprave tam ni bilo. In seveda mislim,
               da bo lažje in hitreje prihajalo do dogovora med obema zainteresiranima stranema, če
               bo ta zakon opredeljeval tudi razlastitev. Vendar ponavljam, to je popolnoma drugačen
               mehanizem, kot pri avtocesti, ker se pač dejansko ne da kmetovati na njej.</p>
            </sp>
            <sp xml:id="SDZ3-Redna-31-2003-11-26.sp65">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Vučko, ni opravičila za repliko. Lahko pa...</p>
            </sp>
            <sp xml:id="SDZ3-Redna-31-2003-11-26.sp66">

               <speaker>DUŠAN VUČKO:</speaker>

               <p>Kar se tiče instituta možnosti razlastitve, poslanski klub podpira, poslanec Vučko
               tega ni predlagal, če pa podpiram, je pa pač to moja odločitev. To je predlagala
               vlada Republike Slovenije. Pristojno ministrstvo podpira združenje žičničarjev in oni
               dobro vedo, s kakšnimi težavami se ukvarjajo. Zato prosim, kolega Tanko, pustite moj
               računalnik na miru, jaz imam šifro in pridem notri, če ga pa želite drugače omejiti,
               bo pa treba kakšne druge ukrepe uporabiti.</p>
            </sp>
            <sp xml:id="SDZ3-Redna-31-2003-11-26.sp67">

               <speaker>PODPREDSEDNIK VALENTIN POHOREC:</speaker>

               <p>Želi še kdo razpravo o tem členu? Nihče. Zaključujem razpravo o členu 22. in
               vloženem amandmaju.</p>
               <p>Prehajam na člen 23 in vložen amandma k 23. členu s strani Slovenske demokratske
               stranke. Želi kdo razpravljati? Nihče. Zaključujem razpravo o členu 23.</p>
               <p>Prehajam na razpravo o členu 25, prav tako amandma Slovenske demokratske stranke.
               Želi kdo besedo? Nihče. Zaključujem razpravo o členu 25.</p>
               <p>Prehajam na razpravo o členu 26. Popravek, pri členu 25 sta bila dva amandmaja iste
               poslanske skupine. Člen 26 amandma poslanske skupine Slovenske demokratske stranke.
               Želi kdo razpravljati? Prosim, kolega Tanko.</p>
            </sp>
            <sp xml:id="SDZ3-Redna-31-2003-11-26.sp68">

               <speaker>JOŽE TANKO:</speaker>

               <p>Tu smo predlagali dve dopolnitvi, in sicer predlagamo, da se dopolni, kaj mora
               koncesijski akt vsebovati; ne da je to prepuščeno interpretaciji koncendenta in pa
               koncesionarja, ampak je treba napisati obvezno vsebino tega koncesijskega akta, ki je
               pač nek akt, ki nudi iz tega tudi neke pravice in obveznosti do tega sistema. V
               nadaljevanju pa tudi predlagamo, da mora koncesijski akt tudi dopuščati določene
               bonitete lastnikov zemljišč oziroma tudi prednosti pri podelitvi soglasij in koncesij
               za izvajanje in organizirane dopolnilne dejavnosti v smučarskem centru. Mislim, da so
               te določbe popolnoma primerne, kajti mislim, da ni nobene potrebe, da lastnike
               zemljišč v tem dodatnem programu odrivamo iz tega sistema, ampak, da jim tudi s tem
               zakonom in lokacijskim načrtom, ki bo sprejet, tudi te zadeve dopuščamo in s tem tudi
               dosežemo tudi del tistih multiplikativnih učinkov, o katerih vedno govorimo, in sicer
               na tem področju samega smučišča, se pravi, ni problem samo žičnica. Interes vseh je,
               da ta dobro deluje, interes vseh je, predvsem pa tistih, ki tam razpolagajo z
               zemljišči, da tudi ta dopolnilni program, dodatni del zelo dobro funkcionira. S tem
               se pa po moje tudi sprošča ta interes ali pa še sprošča ta interes lastnikom
               zemljišč, s katerimi bi jih pritegnili k zainteresiranosti, da se na takem področju
               nekaj zgodi.</p>
               <p>S tem dejansko podpiramo ali pa utemeljujemo javni interes na tem področju. To je, bi
               rekel, zelo korekten predlog. In cilj je, da se v tak sistem vklopi čim širši del
               ljudi. Tisti, ki želijo dobiti ta javni interes oziroma graditi žičniško napravo, kot
               tisti, ki bi lahko dopolnjevali ponudbo na takem smučišču in ga delali tudi
               zanimivega.</p>
            </sp>
            <sp xml:id="SDZ3-Redna-31-2003-11-26.sp69">

               <speaker>PODPREDSEDNIK VALENTIN POHOREC:</speaker>

               <p>Hvala. Člen 26 ima dva amandmaja, razpravljamo pa skupaj. Kolega Dušan Vučko.</p>
            </sp>
            <sp xml:id="SDZ3-Redna-31-2003-11-26.sp70">

               <speaker>DUŠAN VUČKO:</speaker>

               <p>Hvala za besedo. Najprej k 1. točki. Najprej moramo upoštevati, da gre tukaj,
               govorimo o koncesiji za gradnjo žičniških naprav in je povsem neprimerno ali pa
               nelogično, da bi se z zakonom zdaj obvezoval koncesionar, da ureja tudi drugo, kot
               piše tukaj, smučarske proge, druge rekreacijske oziroma turistične površine, objekte.</p>
               <p>Koncesionar dobi koncesijo za izgradnjo žičniške naprave. In nepotrebno je
               koncesionarja zavezovati za ostale zadeve. Tukaj je pa treba pustiti neko svobodno
               iniciativo v skladu z ustavo in tako dalje. In še nekaj, ko govorimo o 2. členu.
               Velikokrat je zaradi tovrstnih razmišljanj prihajalo tudi do konfliktov. Jaz mislim,
               da bi določba drugega odstavka pomenila po nekem načelu kršitev konkurence. Glejte.
               Moramo se pa zavedati, da so lastniki zemljišč na določenem območju, kjer bo sprejet
               prostorski akt, skupaj z lokacijskim načrtom za žičniško napravo, v prednosti, saj so
               lastniki zemljišč, in v kolikor se s prostorskim aktom na njegovem zemljišču vriše
               servisna služba, gostinski obrat, karkoli, kar je neposredno povezano z učinkovitim,
               kakovostim obratovanjem smučišča, imajo kot lastniki prednost, saj si le on lahko
               dovoli gradnjo na svojem zemljišču, ko govorimo o smučišču kot takem v prostorskem
               aktu. Seveda, če pa govorimo zgolj, o trasi, tam pa tako ne more biti drugih objektov
               na tej trasi, ker gre za traso žičniške naprave, kjer mora biti prosto, zato, da se
               lahko zagotavlja pregled obratovanja in tako dalje.</p>
               <p>Namen je seveda dober in tudi ta sedaj veljavna rešitev lastnikom zemljišč omogoča,
               da tvorno sodelujejo pri ponudbi nekega smučišča.</p>
            </sp>
            <sp xml:id="SDZ3-Redna-31-2003-11-26.sp71">

               <speaker>PODPREDSEDNIK VALENTIN POHOREC:</speaker>

               <p>Hvala. Še želi kdo besedo? Jože Tanko.</p>
            </sp>
            <sp xml:id="SDZ3-Redna-31-2003-11-26.sp72">

               <speaker>JOŽE TANKO:</speaker>

               <p>Jaz mislim, da vsaj v enem delu ta trditev gospoda Vučka ne drži. Kajti prvi
               odstavek tega člena predpisuje, kaj lahko vsebuje koncesijski akt. Mi samo
               predlagamo, da koncesijski akt to mora vsebovati. Seveda, saj je prav, koncesijski
               akt mora vsebovati določene zadeve, ki so tam napisane, ne vem, zakaj jih ne bi. In
               zakaj bi nekomu dali, ne vem, en manjši del, en košček, drugemu bi naložili več ali
               vse, in tako naprej. Treba je neko formo predpisati in poenotiti to zadevo.</p>
               <p>Drugo, kar je, se pa s tem na tem področju nobena konkurenca ne omejuje, pač pa se
               enostavno določa, da tisti, ki hoče to koncesijo pridobiti, mora biti dovolj
               sposoben, da lahko to koncesijo tudi izvede in izvede tudi v interesu okolja, se
               pravi, da bo zadeva imela nek rep in glavo, da ne bo samo neka žičniška proga pa
               okrog nič, da bo vsaj postavil osnovne ali pa elementarne sanitarne zadeve in ostale
               stvari. Nekatere stvari od tega morajo biti pač notri napisane in morajo v tem delu
               te zadeve biti povsem natančno določene, ne pa po prosti presoji prepuščati to
               interpretacijo nekomu, ki je bolj ali manj vpliven.</p>
            </sp>
            <sp xml:id="SDZ3-Redna-31-2003-11-26.sp73">

               <speaker>PODPREDSEDNIK VALENTIN POHOREC:</speaker>

               <p>Hvala. Lahko sklenemo razpravo o členu 26 in teh dveh amandmajih? Mag. Knez.</p>
            </sp>
            <sp xml:id="SDZ3-Redna-31-2003-11-26.sp74">

               <speaker>MAG. MATJAŽ KNEZ:</speaker>

               <p>Opozoril bi, da če sprejmemo takšen amandma, nastopi težava. Ker včasih se gradijo
               žičniške naprave ne samo za smučanje, gradimo tudi žičniške naprave na primer samo za
               transport potnikov, na primer žičniška naprava na Ljubljanski grad. "Mora" potem
               pomeni omejitveni faktor in potem takšen člen lahko postane problematičen. Hvala
               lepa.</p>
            </sp>
            <sp xml:id="SDZ3-Redna-31-2003-11-26.sp75">

               <speaker>PODPREDSEDNIK VALENTIN POHOREC:</speaker>

               <p>Hvala. Zaključujem razpravo o členu 26 in dveh amandmajih k temu členu.</p>
               <p>Prehajamo na člen 35, h kateremu so vloženi štirje amandmaji. Tu bi zdaj razdelili
               razpravo, da se ne bi preveč prepletalo. Prvi amandma je vložila poslanska skupina
               Nove Slovenije. No, dobil sem nasvet, da lahko, ker so povezani, razpravljamo o vseh
               skupaj, če se strinjate. Odpiram razpravo o vseh štirih vloženih amandmajih k 35.
               členu. Kolega Alojz Sok, prosim.</p>
            </sp>
            <sp xml:id="SDZ3-Redna-31-2003-11-26.sp76">

               <speaker>ALOJZ SOK:</speaker>

               <p>Hvala za besedo. Če dovolite, predsedujoči, vsi štirje amandmaji so povezani, potem
               pa tudi 35.a in 35.b člen, vsi nekako predstavljajo neko podobno materijo v tem
               zakonu. V vseh primerih gre za to, kako se naj opredeli javna korist oziroma v skladu
               s tem tudi potem omeji lastninska pravica.</p>
               <p>S prvim amandmajem predlagamo, da bi se 35. člen spremenil in bi se glasil: "Javna
               korist za razlastitev ali omejitev lastninske pravice na nepremičnini, ki je potrebna
               za gradnjo žičniških naprav in drugih objektov iz koncesijskega akta, za katere je
               sprejet lokacijski načrt, podeljena koncesija za gradnjo in sklenjena koncesijska
               pogodba, se izkazuje v skladu z zakonom o urejanju prostora. Za razlastitev se
               uporabljajo določbe in postopki, ki so določeni v skladu z zakonom o urejanju
               prostora." Torej, prepričani smo, da v naši zakonodajni praksi ne bi smeli uzakonjati
               neke dvotirnosti postopkov. Če smo sprejeli zakon o urejanju prostora - takrat je
               bilo povedano, da gre za evropski zakon, da gre v tem zakonu za evropsko primerljive
               rešitve. Sedaj sicer minister Kopač hodi okrog po Sloveniji in pravi, da je ta zakon
               zanič, da je izredno rigiden in tako naprej. Vendar se nam potem vseeno zdi, da bi
               bilo treba popraviti najprej zakon o urejanju prostora, ne pa da v nekih področnih
               zakonih urejamo zadeve v zvezi z javno koristjo in z razlastitvenimi postopki
               drugače, kot to ureja osnovni zakon.</p>
               <p>Predlagamo, da te amandmaje k 35. členu, potem k 35.a členu, kjer prav tako
               predlagamo, kako naj se omeji uporaba služnostne pravice, ter k 35.b členu sprejmete.
               Če bi bili ti amandmaji sprejeti, smo prepričani, da bi zakon o gradnji žičniških
               naprav, ali kako se že imenuje, in prevozov oseb bil usklajen z zakonom o urejanju
               prostora. Nekaj podobnega v četrtem amandmaju k 35. členu predlaga tudi koalicija, se
               pravi, poslanske skupine, vendar je ta predlog, da se doda nov četrti odstavek, ki
               napeljuje na to, da se za razlastitve in omejitve lastninske pravice ter za
               odškodnine uporabljajo določbe zakona, ki ureja uveljavljanje prostorskih ukrepov za
               izvajanje načrtovanih prostorskih ureditev, se nam zdi, da je ta dikcija dokaj
               nelogično zapisana in ni jasno, ali to pomeni dejansko v celoti upoštevanje zakona o
               urejanju prostora ali samo neke dele tega zakona, ki se nanašajo na uveljavljanje
               prostorskih ukrepov za izvajanje načrtovanih prostorskih ureditev. Če bo ostalo tako
               zapisano, bo to v praksi predstavljalo neko nerazumljivo materijo pri samem
               odločanju, ko torej morajo upravni organi odločiti. Hvala lepa.</p>
            </sp>
            <sp xml:id="SDZ3-Redna-31-2003-11-26.sp77">

               <speaker>PODPREDSEDNIK VALENTIN POHOREC:</speaker>

               <p>Hvala. Dušan Vučko ima besedo.</p>
            </sp>
            <sp xml:id="SDZ3-Redna-31-2003-11-26.sp78">

               <speaker>DUŠAN VUČKO:</speaker>

               <p>Šel bom po točkah. Glede prvega amandmaja, ki ga predlaga poslanska skupina Nove
               Slovenije, je kolega Sok pravilno ugotovil, da stranke koalicije predlagajo z novim
               četrtim odstavkom podobno rešitev. Ne gre za nelogično dikcijo, gre za dikcijo, ki jo
               je pripravila zakonodajno-pravna služba na našo pobudo, predvsem zaradi tega ker smo
               prisluhnili opozorilom opozicije, da v tem zakonu ni povsem jasno določeno, kakšni so
               postopki, čeprav je zakonodajno-pravna služba na odboru jasno povedala, da ni treba
               tega pisati, ker je to urejeno v zakonu o urejanju prostora. Vendar se mi zdi
               pravilno, da ljudi, ki bodo brali ta zakon, uporabnike tega zakona, napotimo na to
               poglavje o ZUREP-u, ki določa vse, glede postopka, načina, odškodovanja in tako
               dalje. Tako da smo po vsebini tu na isti ravni.</p>
               <p>Glede drugega amandmaja. V poslanskem klubu LDS bomo ta amandma podprli, iz
               preprostega razloga, ker menimo, da ZUREP sicer določa 30-dnevni rok, splošni rok za
               enostavne vloge, vendar ocenjujem, da je v tem konkretnem primeru treba dati nekaj
               več časa za razmislek in da teh 60 dni, če upoštevamo da imamo predhodni postopek
               najbrž eno leto, ne bo pomenilo bistvenega odstopa od končnega cilja, ki si ga neko
               območje zada. Tako da bomo drugi amandma podprli.</p>
               <p>Tudi tretji amandma - že ZUREP, ko določa postopke, govori o načinu, in tega, da je,
               kadar gre za odškodnino, da tukaj cenilci sodelujejo, ni potrebno posebej določati in
               mislim, tega amandmaja ne bomo podprli. Seveda bomo pa podprli predlog poslanskih
               skupin LDS-a, Združene liste socialnih demokratov, DeSUS-a in SLS-a za nov četrti
               odstavek, ki je nastal na podlagi, kot sem že v uvodu povedal.</p>
            </sp>
            <sp xml:id="SDZ3-Redna-31-2003-11-26.sp79">

               <speaker>PODPREDSEDNIK VALENTIN POHOREC:</speaker>

               <p>Hvala. Jože Tanko.</p>
            </sp>
            <sp xml:id="SDZ3-Redna-31-2003-11-26.sp80">

               <speaker>JOŽE TANKO:</speaker>

               <p>No poglejte. Ta 35. člen, zapisan tako, kot je, je napisan izjemno enostransko, je
               napisan zelo pomanjkljivo in ne definira pravzaprav popolnoma nobenih pogojev, pod
               katerimi koncesionar ponudi pogodbo v podpis lastniku kmetijskih zemljišč. Ne
               definira popolnoma ničesar. In teoretično lahko koncesionar ponudi lastniku
               kmetijskega zemljišča za najem ali za služnost pogodbo, v kateri je višina odškodnin
               ali pa višina nadomestila za služnost enaka nič ali pa 0,1 ne vem, na toliko in
               toliko, na kvadratni meter. Teoretično. In pod temi pogoji. Zato ker ta ni sklenil
               pogodbe, se bo sprožil postopek razlastitve. In mi predlagamo s svojimi dopolnitvami,
               da se te zadeve bolj precizno definirajo. In sicer, da se določi nekoliko daljši
               usklajevalni rok, kjer se da možnost lastniku in pa koncesionarju, da te svoje
               probleme in te svoje ideje na nek način uskladita. In pa tudi predlagamo, da se
               povsem nedvoumno zapiše, da je osnova za te zadeve cenitev. Cenitev je povsem
               običajna zadeva v vseh premoženjskih postopkih, v vseh postopkih usklajevanja. Tako,
               da ste napisali. Mi smo tudi predlagali. Tako, da vemo o čem govorimo.</p>
               <p>In mislim, da je problem tudi pri drugih zakonih, da se zadeve, tako definirane,
               spuščajo v proceduro in se prav brez potrebe najprej zelo znervira javnost, tudi
               znervirajo vsi tisti, ki pri teh postopkih sodelujejo, potem pa se z nekimi takimi
               vpadi z amandmaji v zakon poskušajo te zadeve nekoliko popravljati. Vendar je
               problem, gospod Vučko, tam, da v nekaterih primerih vi to izrazito podpirate, da se
               nekatere stvari, ki so urejene v drugih zakonih, vnesejo v nek drug zakon ali pa
               konkretno v ta zakon. V nekaterih primerih celo tudi take stvari. Nimate nekega
               konsistentnega stališča. In mislim, da morajo biti v nekem zakonu te stvari, ki ga
               sprejemamo, urejene na tak način, da je berljiv, ne da rabim sedem zakonov, da bom
               stvari, ki so notri napisane, usklajeval, kontroliral, preverjalitn. Mislim, da je to
               zakon, da se sprejema samo zaradi zakona in naslova in pa zaradi ureditve, da bo
               nekdo dobil koncesijo ali pa da bo zelo poceni prišel do premoženja nekoga drugega.
               Te zadeve pa so popolnoma nepotrebne, da se na tak način urejujejo. In je treba pri
               teh primerih in v teh postopkih zadeve nekako bolj civilizacijsko delati.</p>
               <p>Kot sem rekel, vsi imajo interes, da funkcionirajo objekti na takšnih zemljiščih, to
               se pravi tudi v tem primeru žičnice in smučišča, in vsi bi radi od tega nekaj imeli,
               neko sorazmerje virov, ki se tam ustvarjajo. In če tega ne zagotavljamo, in ta zakon
               tega ne zagotavlja, potem avtomatsko zavestno štartamo v probleme in pa v vse tiste
               postopke, ki so nepotrebni, ki se jih da z dogovorom rešiti, povsem nepotrebno. Inkot
               sem že rekel, ta zakon je tudi eden tistih, ki lastnike kmetijskih zemljišč ali pa
               zemljišč postavlja v izrazito podrejen položaj na račun nekoga, ki prihaja z
               garancijo ali pa z nekim sklepom nekega javnega interesa, ki je pa spodbujen na čisto
               osebni, zasebni, podjetniški ali pa premoženjski pobudi.</p>
            </sp>
            <sp xml:id="SDZ3-Redna-31-2003-11-26.sp81">

               <speaker>PODPREDSEDNIK VALENTIN POHOREC:</speaker>

               <p>Mag. Drobnič.</p>
            </sp>
            <sp xml:id="SDZ3-Redna-31-2003-11-26.sp82">

               <speaker>MAG. JANEZ DROBNIČ:</speaker>

               <p>Hvala za besedo. Glede razlastitev bi morali biti skrajno pozorni, ker imam slabe
               izkušnje v preteklosti. Glejte, bi razumel, da gre razlastitev po neki proceduri, kot
               tu določa naša ustava, v kolikor gre zadaj za javno službo; vemo, v kakšnih pogojih
               je tudi pri žičniških napravah uveljavljena javna služba, tam je izkazan jasen javni
               interes. Ko gre pa za turistično dejavnost, pa ne morete vi tega opredeliti tudi, če
               je to državno, če bi bilo to državno podjetje, ki bi vodilo v to stvar, še zmeraj gre
               za princip na način podjetništva, princip zasebnega interesa. In zato ti postopki
               razlaščevanja ne morejo biti enostavni o revolucionarnem pravu. In tudi če uvedete
               koncesijo, to ni prava koncesija, o kateri zdaj govorimo, koncesija za izvajanje
               javne službe, ni ta koncesija. Uporablja se pojem, ampak ni koncesija. To se
               zlorablja. Zelo dobra pripomba. In ne moremo na tak način iti, torej najprej je treba
               uporabiti princip služnostnih iz obligacijskih razmer oziroma služnosti, če pa
               razlaščevanje, pa potem v prvi vrsti, če je šlo za javno službo, za javni žičniški
               prevoz, v tem primeru pa izredno pazljivi bi morali biti postopki. Poglejte, v Evropi
               praktično nimajo, ko se zgledujete po evropskih državah. Kje so primeri
               razlaščevanja? Vse je šlo po principih odkupa. Tako, je, zato ker so imeli zakonodajo
               tako naravnano, da se je zadeva tako izpeljala. V gradivu tudi ne navajate, ne
               navajamo primerov razlaščevanja.</p>
            </sp>
            <sp xml:id="SDZ3-Redna-31-2003-11-26.sp83">

               <speaker>PODPREDSEDNIK VALENTIN POHOREC:</speaker>

               <p>Čas vam je potekel, prosim..</p>
            </sp>
            <sp xml:id="SDZ3-Redna-31-2003-11-26.sp84">

               <speaker>MAG. JANEZ DROBNIČ:</speaker>

               <p>Seveda je. Bi bilo treba še marsikaj povedati. Ampak javni interes to ni, da vi
               opredelite javni interes tukaj in zato se je treba strogo držati zakona o urejanju
               prostora oziroma graditvi objektov, kjer je jasno napisano, v kakšnih primerih se pač
               lahko to izvede. Hvala lepa.</p>
            </sp>
            <sp xml:id="SDZ3-Redna-31-2003-11-26.sp85">

               <speaker>PODPREDSEDNIK VALENTIN POHOREC:</speaker>

               <p>Kolega Dušan Vučko.</p>
            </sp>
            <sp xml:id="SDZ3-Redna-31-2003-11-26.sp86">

               <speaker>DUŠAN VUČKO:</speaker>

               <p>Ne vem, ali smo mi pozabili, kaj smo sprejeli v tem državnem zboru zdaj v tem
               mandatu in prejšnjih mandatih. Poglejte, najprej to, če prisluhneš opozorilom
               opozicije in poveš, da boš podprl njihov amandma v eni smeri in da smo tudi s četrtim
               predlogom amandmaja k četrtem odstavku tudi prisluhnili, postaneš nekonsistenten. To
               se pravi, bi moral se zdaj vrniti nazaj in rečem, ne bomo podprli. Če kolega Drobnič
               govori o razlastitvi. Poglejte, še enkrat poudarjamo, pravi, da gre za revolucionarni
               postopek. Ta revolucionarni postopek je sprejel državni zbor z ustavo ta
               revolucionarni postopek je sprejel zakon, stvarnopravni zakonik, zakon o urejanju
               prostora in je vse določeno. Pa, kdo pa govori, kolega Drobnič, da se bo eventualna
               razlastitev opravila brez nadomestila. Kdo to pravi? Razlastitveni postopek vodi
               sodišče. ...<stage>/Glas v ozadju./</stage>... Ja, očitno ne poznate. Ne, v zakonu smo napisali, da
               se glede postopka uporabljajo, in to imate, prosim, preberite si, četrti amandma
               poslanskih skupin. In preberite si potem ZUREP, in oprostite, ne govorite... Ne bom
               uporabil tega izraza. ...<stage>/Glas v ozadju./</stage>... Ne, še enkrat poudarjam. Postopki so
               določeni. In nihče ne govori o tem, da bo te ljudi enkrat, tako počez razlastil.
               Poglejte, verjamem in vem, da v preteklosti so bili lastniki zemljišč tudi na teh
               območjih izsiljevani.Zato s 35.b členom tudi določamo najnižja merila za določanje
               nadomestila, ker ne more reči upravljavec, ali kdorkoli, da je odškodnina 1 tolar.
               No, za božjo voljo! Pa, saj smo prestopili prag in smo šli spisat neko ustavo, ki je
               demokratična, ki upoštevalastninsko pravico. In tukaj zaradi nepoznavanja, ali pa
               hote, ali nehote, se enostavno ustvarja klima, da poslanske skupine koalicije gredo
               kar nekako buldožersko skozi. Še enkrat poudarjam. Razlastitveni postopek je določen,
               rekli smo, da bomo sprejeli tudi predlog, da se na 60 dni podaljša ta rok. Potem mora
               pa razlastitveni upravičenec, ki je v tem primeru občina ali država, sprožiti
               ustrezen postopek pri sodišču, ki o vseh elementih razlastitve odloči, in jaz
               verjamem tudi, da bo presodilo ustrezno inodločilo tako ali drugače. Odločitev
               sodišča ima pa možnost še pravnih sredstev, in ko pride do konca, je pač potrebno to
               storiti.</p>
               <p>In še nekaj bi vprašal. Ko se tokrat sklicujemo na lastnike zemljišč, dajte mi prosim
               povedati, v čigavem imenu, v imenu katerih lastnikov govorite. Ali tistih, ki na
               večini smučišč ...<stage>/Glas v ozadju./</stage>... Gospod Bajuk, načelo pravičnosti je povsem
               pravo načelo. Ampak, če 90 odstotkov lastnikov se dogovori z upravljalcem, podpiše
               najemne pogodbe za 20 let, potem pa se najde en del lastnikov, ki hočejo imeti več
               kot ostali, ti lastniki delujejo v nasprotju z načelom pravičnosti. Ker če temu
               človeku daš samo tolar več odškodnine, moraš dati po načelu pravičnosti vsem
               lastnikom enako odškodnino. In ti instrumenti so za te lastnike.Ta manjši odstotek,
               ki ne opravljajo kmetijske dejavnosti na posameznih območjih, ki niso vezani na
               turizem v kraju, ampak živijo drugje, so pa ta zemljišča podedovali in računajo na
               svoj profit. ...<stage>/Oglašanje iz klopi./</stage> To ne piše. To pa je v praksi. <stage>/Oglašanje iz
               klopi./</stage> Gospod Drobnič, vas je revolucija spregledala.</p>
            </sp>
            <sp xml:id="SDZ3-Redna-31-2003-11-26.sp87">

               <speaker>PODPREDSEDNIK VALENTIN POHOREC:</speaker>

               <p>Jožef Jerovšek.</p>
            </sp>
            <sp xml:id="SDZ3-Redna-31-2003-11-26.sp88">

               <speaker>JOŽEF JEROVŠEK:</speaker>

               <p>Hvala lepa. Prav neverjetno je, kako kolega na moji desni vidi, da je ...</p>
            </sp>
            <sp xml:id="SDZ3-Redna-31-2003-11-26.sp89">

               <speaker>PODPREDSEDNIK VALENTIN POHOREC:</speaker>

               <p>Razpravljamo o amandmajih.</p>
            </sp>
            <sp xml:id="SDZ3-Redna-31-2003-11-26.sp90">

               <speaker>JOŽEF JEROVŠEK:</speaker>

               <p>Ja, ja, vse je popolnoma jasno, načela, ki izhajajo iz naše ustave se mu zdijo
               popolnoma nepotrebna. Jaz pa mislim, da je pri tej zadevi, ko gre za razlastitev, ker
               že sama beseda zveni zlovešče. Vemo, kdo vse je bil predmet razlaščanja, kateri
               politični predniki katerih strank so to delali zelo na veliko v tej državi in da je
               tu potrebna zelo precizna razmejitev, kar je možno v skladu s pravnim redom te države
               pa tudi evropskim pravnim redom, v katere prostor prihajamo. Kaj pa ni možno? Tako
               kot je sedaj zapisano, sem že enkrat opozoril. Tu je možno na enostaven način si
               izmisliti tudi fektivno žičnico, na podlagi katere bo neko zemljišče razlaščeno in
               potem posledično čez nekaj let ali čez nekaj časa to zemljišče za povsem druge namene
               uporabljeno.</p>
               <p>Poglejte, zanimivo je tudi zelo, jasno je oziroma zanimivo je, da tu ni nobenega
               predstavnika ljudske stranke, ker se zavedajo, da bi morali glave v pesek tiščati pri
               sprejemanju in pri teh debatah. Vedo, da je s temi določbami, da so podnormirane
               oziroma da na podlagi tega, kar je sedaj v zakonu, so možne zlorabe. Tu so
               predstavniki vladne stranke, jim je vse jasno in vse je prek sodišča. Enako jim je
               bilo vse jasno in v korist države zagotovljeno, recimo, pri prodaji železarne
               sistemske tehnike. Danes pa čitamo, pri enem mestu so prodali za 440 milijonov, sedaj
               so že novi lastniki prodali za 29% delež, dobili bistveno več. Razlastili so državo,
               hkrati pa vedno zagotavljajo, da je vse o.k. in vse je tako. Seveda, to se zgodi
               zaradi tega, ker se še pri pisanju zakona računa ne neke take posledice, na interese
               privilegirancev. In da ta opozarjanja niso kar tako tja v en dan dana, vam povem, da
               pomembni predstavnik, recimo vaše stranke, na Pohorju podere 2 hektarja gozda za neke
               spremljajoče dejavnosti ob smučišču brez vsakih soglasij, ker se računa in ve, da je
               oblastni organ in da bo to prej ko slej pokrito. Žal je praksa taka, da nekateri, ki
               so blizu oblasti, si lahko dovolijo marsikaj, brez posledic. Jaz ne rečem, da je
               tisto mogoče celo potrebno, ampak brez soglasja se pa to ne sme narediti, brez
               okoljevarstvenih soglasij in vsega tega.</p>
               <p>Tu za mene se ponujajo neke bližnjice, neke bližnjice se ponujajo in jaz nočem
               onemogočati in biti skeptičen do žičniške dejavnosti. Jaz sem za to, da se mu omogoči
               kot primerjalno, kot tudi v Avstriji in Italiji vse deluje, ampak bo to, to je
               doseženo soglasje z lastniki, gotovo je doseženo soglasje; nisem pa prepričan, da
               taka dikcija to omogoča. Če bi bilo tu vse čisto jasno, bi kdo od teh poslancev tu
               sedel, sedaj pa vedo, da bi jih za besedo držali in vse to in so se raje skrili.
               Hvala lepa.</p>
            </sp>
            <sp xml:id="SDZ3-Redna-31-2003-11-26.sp91">

               <speaker>PODPREDSEDNIK VALENTIN POHOREC:</speaker>

               <p>Mag. Matjaž Knez, državni sekretar.</p>
            </sp>
            <sp xml:id="SDZ3-Redna-31-2003-11-26.sp92">

               <speaker>MAG. MATJAŽ KNEZ:</speaker>

               <p>Hvala lepa. Jaz bi poizkusil stvar pravzaprav povedati takole. Država skrbi za
               gospodarski, kulturni, socialni napredek pri varstvenih, gorskih, hribovitih
               območjih. To je dikcija ustave v 71. členu, ki govori o varstvu zemljišč.</p>
               <p>Zakon je bil v pripravi ali pa predlog zakona je bil v pripravi tudi usklajevan z
               ministrstvom za kmetijstvo, se pravi s kmetijsko-gozdarsko zbornico in iz tega
               usklajevanja ni bilo k predlagani dikciji pravzaprav nobenih pripomb. Kot je gospod
               Veber povedal v predhodnih debatah, pravzaprav gre po našem prepričanju za dodaten
               vir zaslužka z omejevanjem določene služnosti ali pa pravice do uporabe določenih
               zemljišč, ki bi bila namenjena smučiščem, se pravi, gre za dodatne vire
               zaslužkov.</p>
               <p>Kar se pa tiče samih razlastitev, kdaj pridejo v poštev, to je treba pogledati.
               Pridejo v poštev pri postavitvi posameznih elementov žičniških naprav, v praksi
               pomeni 4 do 5 kvadratnih metrov. Mislim, da preveč mistificiramo stvar in da preveč
               teže dajemo temu problemu. Zakon sam nikjer ne odstopa od osnov razvrstitvenih
               postopkov, ki so popolnoma jasno določeni v zakonu o urejanju prostora.</p>
               <p>Tako da podpiramo amandma številka 4, ki še enkrat to stvar poudarja, smatramo pa, da
               ostali amandmaji niso ustrezni ali pa niso pravzaprav potrebni. Izjemoma pa tudi
               podpiramo amandma, ki govori o podaljšanju roka s 30 na 60 dni, čeprav seveda vsako
               časovno zavlačevanje postopkov pomeni izgubo pri potencialnih investitorjih in pa
               seveda predvsem tudi pri lokalni skupnosti, ki lahko pridobiva dohodek. Hvala.</p>
            </sp>
            <sp xml:id="SDZ3-Redna-31-2003-11-26.sp93">

               <speaker>PODPREDSEDNIK VALENTIN POHOREC:</speaker>

               <p>Hvala. Še Jože Tanko.</p>
            </sp>
            <sp xml:id="SDZ3-Redna-31-2003-11-26.sp94">

               <speaker>JOŽE TANKO:</speaker>

               <p>Bom še kakšno besedo povedal v tem primeru. Poglejte, drugi odstavek 35. člena je
               napisan takole: "Če koncesionar v 30 ali po novem 60 dneh po vročitvi ponudbe za
               sklenitev pogodbe o pridobitvi lastninske stavbne pravice ali služnosti v javno
               korist nepremičnin iz prejšnjega odstavka te pogodbe ne uspe skleniti, vloži na
               njegov predlog koncendent, kot razlastitveni opravičenec nemudoma predlog za
               razlastitev oziroma omejitev lastninske pravice." Nikjer pa ni napisano, pod kakšnimi
               pogoji se da ponudba." Zato sem prej rekel, teoretično lahko s ceno nič ali pa z
               odškodnino nič. Predlagatelj tega postopka za sklenitev pogodbe je koncesionar. Ta
               koncesionar napiše v to pogodbo o služnosti tisto, kar se njemu zdi primerno in ni
               nikjer napisano, da ta zadeva naj bi bila z tistim usklajena, tudi ni predpisan
               nobeden postopek usklajevanja.</p>
               <p>Zato predlagamo, da se na tem da dopolnilo, da se uporabi predmet oziroma cenitev kot
               instrument določitve cene, ki naj bi bila sprejemljiva za obe strani. Ne moremo se
               strinjati s tem, da je enostranska določitev pogojev za najem ali pa za služnost
               tista, ki je merilo ali pa kriterij za to, da se bo nek postopek sprožil. Saj tega v
               normalni družbi ni. Če imamo dva partnerja, mora iti v pogodbo tisto, kar je
               usklajeno. In če nekdo nima niti možnosti, da poda pripombo, da se ta postopek
               uskladitve izpelje, potem bo pod to prisilo razlastitve dal tudi zastonj, teoretično,
               da bo to zadevo lahko imel. Mislim, da je povsem absurdno, da je tako določilo v
               zakonu.</p>
               <p>In še eno stvar lahko rečem. Lahko mi tule zdaj razpravljamo, ali je tako določilo
               potrebno ali ni potrebno, vendar se je marsikje že marsikoga razlastilo, pa
               razlastilo se je tudi kakšnega kneza že kje, celo zelo veliko se jih je razlastilo.
               Hvala.</p>
            </sp>
            <sp xml:id="SDZ3-Redna-31-2003-11-26.sp95">

               <speaker>PODPREDSEDNIK VALENTIN POHOREC:</speaker>

               <p>Hvala. Lahko zaključimo razpravo o členu 35 in štirih amandmajih.</p>
               <p>Prehajamo na člen 35.a, h kateremu so amandmaje vložile štiri poslanske skupine in
               poslanska skupina Nove Slovenije. Odpiram razpravo. Kolega Vučko.</p>
            </sp>
            <sp xml:id="SDZ3-Redna-31-2003-11-26.sp96">

               <speaker>DUŠAN VUČKO:</speaker>

               <p>Hvala za besedo, predsedujoči. Povedal bi samo, da smo popravek amandmaja k 35.b
               členu pripravili na podlagi pripombe zakonodajno-pravne službe, ker v drugem odstavku
               ni bilo zapisano, v korist koga se lahko omeji lastninska pravica za stvarno služnost
               uporabe zemljišča za smučanje. In zakonodajno-pravna služba je tudi ocenila, da v
               tretjem in četrtem odstavku ni treba ponovno poudarjati "koncesionarjem za izgradnjo
               žičniške naprave", ker pravica do eventualne vzpostavitve služnosti pripada
               upravljavcu smučišča.</p>
            </sp>
            <sp xml:id="SDZ3-Redna-31-2003-11-26.sp97">

               <speaker>PODPREDSEDNIK VALENTIN POHOREC:</speaker>

               <p>Hvala. Želi še kdo besedo? <stage>(Nihče.)</stage> Zaključujem razpravo o členu 35.a in dveh
               amandmajih.</p>
               <p>Prehajamo na razpravo o členu 35.b in dveh amandmajih k temu členu. Želi kdo besedo?
               <stage>(Ne.)</stage> Zaključujem razpravo o 35.b členu.</p>
               <p>Prehajamo na razpravo o 35.c členu in amandmaju. Želi kdo besedo? <stage>(Ne.)</stage> Zaključujem
               tudi to razpravo.</p>
               <p>O amandmajih bomo v skladu s časovnim potekom seje zbora odločali danes v okviru
               glasovanj, 15 minut po zaključeni razpravi o 9. točki dnevnega reda.</p>
               <p>S tem prekinjam 10. točko dnevnega reda. Ob 12.20 uri bomo prešli na 11. točko
               dnevnega reda. Do takrat hvala za sodelovanje!</p>
               <stage>(Seja je bila prekinjena ob 12.07 uri in se je nadaljevala ob 12.20 uri.)</stage>
            </sp>
            <sp xml:id="SDZ3-Redna-31-2003-11-26.sp98">

               <speaker>PODPREDSEDNIK VALENTIN POHOREC:</speaker>

               <p>Prehajamo na <title>11. TOČKO DNEVNEGA REDA - DRUGA OBRAVNAVA PREDLOGA ZAKONA O
                  VARSTVU PODZEMNIH JAM</title>
               </p>
               <p>Predlog zakona je v obravnavo zboru predložila vlada Republike Slovenije.
               Pozdravljam v naši sredini magistra Janeza Kopača, ministra za okolje, prostor in
               energijo in magistro Jelko Kremesec, državno podsekretarko v ministrstvu za okolje,
               prostor in energijo.</p>
               <p>Dajem besedo za uvodno dopolnilno obrazložitev ministru. Prosim.</p>
            </sp>
            <sp xml:id="SDZ3-Redna-31-2003-11-26.sp99">

               <speaker>MAG. JANEZ KOPAČ:</speaker>

               <p>Hvala lepa, podpredsednik. Spoštovane poslanke, poslanci! Predlog zakona o varstvu
               podzemnih jam je pripravljen za drugo obravnavo v skladu s stališči, ki jih je
               sprejel državni zbor ob prvi obravnavi, sedaj že lahko rečem, daljnega februarja,
               leta 2000.</p>
               <p>Bistvene rešitve pripravljenega predloga zakona sledijo sistemskim rešitvam iz zakona
               o ohranjanju narave in so prilagojene posebnim lastnostim in zahtevam varstva
               podzemnih jam. Jame so opredeljene kot naravno javno dobro in naravne vrednote
               državnega pomena, ki so v lasti države, pri čemer je v lasti države tudi jamska
               infrastruktura. S tem so dani pogoji za posebno rabo jam, v skladu z njihovo
               ogroženostjo. Posebna raba jam, ki vključuje opravljanje dejavnosti jamskega turizma,
               kulturne, znanstveno-raziskovalne, izobraževalne, in zdravstvene dejavnosti, ter
               dejavnost oskrbe prebivalstva s pitno vodo, se bo, razen v primeru oskrbe s pitno
               vodo, izvajala izključno na podlagi sklenjenega koncesijskega razmerja.</p>
               <p>Vlada je v postopku oblikovanja zakonskih rešitev pridobila mnenja zainteresirane in
               strokovne javnosti do predlaganih rešitev. Uspeli smo, s tem se rad pohvalim, ker je
               ta nevladna scena precej sprta, oblikovati rešitve v soglasju z vsemi. Zlasti z
               Jamarsko zvezo Slovenije in Inštitutom za raziskovanje Krasa Slovenije. Od tod tudi
               razlaga za tako pozno predložitev predloga zakona v drugo obravnavo, kajti iskanje
               teh kompromisov je zahtevalo, ne samo mnogo mesecev, tudi več let. V predlogu zakona,
               v drugi obravnavi, so bili vloženi trije amandmaji: dva amandmaja poslanske skupine
               LDS, ki sta bolj redakcijskega značaja, k 15. in 17. členu, in jih seveda podpiramo,
               potem pa še amandma poslanca gospoda Soka k 19. členu, ki želi med posebej dovoljena
               dejanja vključiti tudi ekshumacijo.</p>
               <p>Ta amandma ureja dodatno izjemo od varstvenih režimov, ki so že določeni z 18.
               členom, in se nanaša na izvedbo ekshumacije v jami, v skladu z zakonom o vojnih
               grobiščih. Ekshumacija pa je s tem, ko je jama lahko opredeljena kot vojno grobišče,
               skladno z 11. členom predloga zakona v varstvu podzemnih jam, dovoljena že v skladu s
               predpisi, ki urejajo varstvo vojnih grobišč, in dodatne izjeme v tem zakonu niso
               potrebne. V jami, ki je vojno grobišče, so vsa zakonsko določena ravnanja v zvezi z
               varstvom vojnih grobišč dopustna, ob upoštevanju načela varstva in ohranitve jam.
               Zato vsebinsko nikakor ne nasprotujemo temu amandmaju, menimo pa, da je nepotreben in
               da ne sodi v ta zakon, ker je materija že urejena.</p>
               <p>Predlagamo torej, da predlog zakona podprete in da podprete tudi dva amandmaja
               poslanske skupine LDS. Amandmaja k 19. členu ne podpiramo, čeprav, kot sem rekel, ne
               zaradi vsebinskega nasprotovanja, ampak zaradi tega, ker je po našem mnenju
               nepotreben. Hvala lepa.</p>
            </sp>
            <sp xml:id="SDZ3-Redna-31-2003-11-26.sp100">

               <speaker>PODPREDSEDNIK VALENTIN POHOREC:</speaker>

               <p>Hvala, minister. Predlog zakona je obravnaval odbor za infrastrukturo in okolje kot
               matično delovno telo. Predsednik odbora Branko Janc bo predstavil poročilo odbora.
               Prosim.</p>
            </sp>
            <sp xml:id="SDZ3-Redna-31-2003-11-26.sp101">

               <speaker>BRANKO JANC:</speaker>

               <p>Hvala za besedo, gospod podpredsednik. Odbor za infrastrukturo in okolje je na svoji
               46. seji obravnaval predlog zakona o varstvu podzemnih jam, ki ga je državnemu zboru
               predlagala vlada Republike Slovenije 5.9.2003.</p>
               <p>Državni zbor je prvo obravnavo predloga zakona opravil na 19. seji 25.2.2000 še na
               podlagi prejšnjega poslovnika državnega zbora. K vloženemu zakonu je pismeno mnenje
               podala zakonodajno-pravna služba. Prav tako pa je podala mnenje tudi komisija
               državnega sveta za lokalno samoupravo in regionalni razvoj.</p>
               <p>Zakonodajno-pravna služba je v svojem mnenju ugotavljala, da je predlog zakona z
               vidika skladnosti z ustavo in pravnim sistemom usklajen. Podala pa je konkretne
               pripombe na vrsto členov, h katerim je potem odbor tudi oblikoval amandmaje.</p>
               <p>Odbor za infrastrukturo in okolje je v skladu s 126. in 133. členom poslovnika
               državnega zbora opravil razpravo in glasovanje o posameznih členih predloga zakona in
               vloženih amandmajih, pri tem pa je sprejel tudi svoje amandmaje, kot sem že
               navedel.</p>
               <p>Amandmaje sta vložila poslanec Ivan Božič, k 4., 8., 15. in 16. členu, ter poslanec
               Alojz Sok, k 4., 19. in 20. členu.</p>
               <p>V razpravi o 4. členu predloga zakona je bilo izpostavljeno vprašanje o navedbi
               jamarske zveze Slovenije kot krovne organizacije. Predlagatelj zakona je pojasnil, da
               jamarska zveza Slovenije ni zastopnica vseh jamarskih društev v Sloveniji in ni namen
               predloga zakona predpisati obveznost vzdrževanja jamarskih društev. Podatke o jamah,
               ki jih zbirajo posamezna društva, bo obdeloval inštitut za raziskovanje Krasa.
               Predlagana rešitev, ki jo ponuja predlog zakona, je usklajena in jo v društvih in
               jamarski zvezi Slovenije podpirajo.</p>
               <p>Ravno tako je bilo izpostavljeno vprašanje jame kot grobišča, v katerem se nahajajo
               človeški posmrtni ostanki, in možnost navedbe v 19. členu predloga zakona, da se v
               takih jamah izvršuje ekshumacija. Ekshumacija je dovoljeno izvrševati že po zakonu o
               vojnih grobiščih, opredelitev jame kot vojnegagrobišča pa je bila opravljena v 11.
               členu predloga zakona v skladu z amandmajem odbora.</p>
               <p>Odbor za infrastrukturo in okolje je sprejel amandmaje k 15. členu poslanca Ivana
               Božiča in oblikoval 34 lastnih amandmajev. Državnemu zboru predlaga, da zakon skupaj
               z amandmajem sprejme. Hvala.</p>
            </sp>
            <sp xml:id="SDZ3-Redna-31-2003-11-26.sp102">

               <speaker>PODPREDSEDNIK VALENTIN POHOREC:</speaker>

               <p>Hvala predsednik odbora. Sedaj bomo slišali stališča poslanskih skupin. Prvo bo
               predstavil Alojz Sok za stališče Nove Slovenije.</p>
            </sp>
            <sp xml:id="SDZ3-Redna-31-2003-11-26.sp103">

               <speaker>ALOJZ SOK:</speaker>

               <p>Spoštovani minister s sodelavko, spoštovane kolegice poslanke in poslanci! Zakon o
               jamah podržavlja vse jame na področju Republike Slovenije. Naša poslanska skupina je
               imela v zvezi s tem eno pripombo na samem odboru.</p>
               <p>Postavlja se namreč vprašanje, ali je s tem zakonom rešen tudi dostop do vseh jam,
               kajti vsaj za eno jamo vemo, da je do sprejema tega zakona bila smatrana kot jama v
               privatni lastnini. To je na Koroškem. Tako ugotavljamo, da ta zakon tega vprašanja,
               samega statusa zemljišča pred to jamo, ki bi torej zagotavljal dostop v skladu s tem
               zakonom, ne rešuje. Tako bo to vprašanje ostalo tudi po sprejemu tega zakona
               nerazrešeno. Sicer pa, da ne ponavljam, zakon govori o rabi jam, kako je dovoljeno
               jame uporabljati v turistične, kulturne, znanstvenoraziskovalne in pa druge
               dejavnosti. Govori o tem, kako je treba jame varovati kot biotope s posebnim pomenom,
               kako se zbirajo podatki in komu se ti podatki posredujejo in kdo ima pravico zbirati
               te podatke. Kot je bilo že rečeno, je zakon, prva obravnava, bila opravljena že
               daljnega leta 2000. Mi smo prepričani, da so vsi, ki so se ukvarjali s tem
               vprašanjem, imeli dovolj časa, da je pred nami sedaj, tako kot je zagotovil minister,
               vsestransko usklajen zakon in ga bomo iz tega razloga tudi podprli, čeprav sem že
               uvodoma na eno nerešeno vprašanje poskušal opozoriti.</p>
               <p>Upamo, da zakon ne bo doživel neke splošne ocene, ko bo sprejet, tako kot je
               minister Kopač na srečanju z župani v haloški in pa srednjegoriški občini ocenil, da
               je zakon o urejanju prostora zanič, da je rigiran. S temi očitki se je branil, glede
               na to, da zakon ne dovoljuje posegov v prostor na področju razprostranjenega bivanja.
               Kar me je pa najbolj zaskrbelo, da je minister, to da je zakon zanič in rigiran kar
               pripisal meni kot ormoškemu poslancu, ki je predlaganemu zakonu očital, da hoče vse
               pozidati in uničiti kmetijstvo.</p>
               <p>Jaz mislim, gospod minister, to sem vam pač povedal sedaj tu pred javnostjo, ker imam
               priliko. Takšne zadeve govoriti v javnosti, pred župani, je neresno, sicer ste vi
               poznani po tem, da večkrat rečete nekaj, bi rekel kar tako, ad hoc, za kar potem se
               ugotovi, da je bilo izrečeno v nekem afektu, ampak dejansko vas opozarjam, da takšnih
               neresnic ne širite, še zlasti, če tistega, ki ga obtožujete, ni zraven, če ni
               prisoten.</p>
            </sp>
            <sp xml:id="SDZ3-Redna-31-2003-11-26.sp104">

               <speaker>PODPREDSEDNIK VALENTIN POHOREC:</speaker>

               <p>Kolega Sok, ali je to stališče poslanske skupine, da polemizirate?</p>
            </sp>
            <sp xml:id="SDZ3-Redna-31-2003-11-26.sp105">

               <speaker>ALOJZ SOK:</speaker>

               <p>Da, to je seveda stališče poslanske skupine. Če minister nekaj takega govori, ob
               tem, da opozicija tukaj v tem parlamentu niti enega svojega amandmaja ne more
               uveljaviti, potem je to težka obsodba. Zato ne vidim druge možnosti, kot da mu to
               tukaj povem, tudi v imenu poslanske skupine. Hvala lepa.</p>
            </sp>
            <sp xml:id="SDZ3-Redna-31-2003-11-26.sp106">

               <speaker>PODPREDSEDNIK VALENTIN POHOREC:</speaker>

               <p>Mislim, da ste govorili povsem o drugem zakonu, in da ste malo izrabili poslovnik.
               Stališče poslanske skupine Stranke mladih Slovenije bo predstavil Bogomir Vnučec.
               Prosim.</p>
            </sp>
            <sp xml:id="SDZ3-Redna-31-2003-11-26.sp107">

               <speaker>BOGOMIR VNUČEC:</speaker>

               <p>Hvala za besedo. Spoštovani gospod minister, kolegice in kolegi! V Stranki mladih
               Slovenije pozdravljamo težko pričakovani in nujno potreben predlog zakona o varstvu
               podzemnih jam. Verjetno lahko tudi pri tem zakonu, ki bi po našem mnenju moral biti
               sprejet že najmanj 10 let prej, rečemo, bolje sedaj kot nikoli. Kajti dejstvo je, da
               pri tem obstaja, da se v tem času, ko to področje ni bilo pravno urejeno, v
               slovenskih jamah storilo mnogo škode, ki je v veliki meri ni mogoče več popraviti.
               Odgovornost za to nosijo vse dosedanje vlade, ki tega slovenskega bogastva niso znale
               primerno in pravočasno zavarovati. Vrhunski strokovnjaki na področju preučevanja
               Krasa, podzemnih jam ter mreža nevladnih organizacij njihovih članov, je končno tudi
               prepričala vlado, da so slovenske jame izpostavljene različnim nevarnostim. Zaradi
               tega so zelo ranljive in je v korist njihovega zavarovanja nujno sprejeti sistemski
               zakon, ki bo to slovensko podzemno bogastvo ohranil tudi prihodnjim generacijam.</p>
               <p>Podatki, da je v nižinskih kraških območjih, kjer se nahaja preko 70-odstotkov vseh
               jam, z odpadki onesnaženih že 20-odstotkov jam, so alarmantni. Zaradi nizke stopnje
               ekološke zavesti in pomanjkanja kazenskih in nadzornih ukrepov je med ljudmi že v
               splošni navadi, da odmetavajo raznovrstne odpadke v jame, kar poleg negativnega
               vpliva na jame posredno resno ogroža tudi kraško podtalnico in zdravje ljudi. Tudi
               pri različnih gradbenih posegih v kraški prostor, ob gradnji avtocest, so bile jame v
               velikem številu poškodovane. Nekatere tudi v celoti degradirane. Zato je nujno, da se
               v zakonu opredelijo omejitve gradbenih posegov, ki bodo nadaljnje gradbene posege
               omejevale ali pa vsaj kontrolirale do te mere, da bodo negativni vplivi na jame čim
               manjši. S popularizacijo obiskovanja podzemnih jam so poleg ostalih negativnih
               posegov jame prizadete tudi z nekontroliranimi in neomejenimi obiski tako imenovanih
               turistov brez strokovnega vodstva in nadzora, zato se v Stranki mladih Slovenije
               strinjamo, da je treba v zakonu čim bolje opredeliti tudi to področje, predvsem v
               smeri ekološko naravnanega turizma, ki bo zagotavljal čim manjše motnje teh enkratnih
               podzemnih okolij.</p>
               <p>V Stranki mladih Slovenije želimo s sprejetjem tega zakona ustaviti ali vsaj
               zajeziti negativne vplive na slovenske jame, ki so v veliki meri posledica grobih
               človeških posegov in ki so v zadnjih nekaj letih na jamah povzročili nekajkrat večjo
               škodo, kot je narava ni v vseh tisočletjih njenega obstoja. Predlog zakona bomo zato
               v poslanski skupini Stranke mladih Slovenije podprli. Hvala.</p>
            </sp>
            <sp xml:id="SDZ3-Redna-31-2003-11-26.sp108">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Franc Lenko ima besedo za stališče poslanske skupine Demokratične stranke
               upokojencev <stage>(DeSUS)</stage>.</p>
            </sp>
            <sp xml:id="SDZ3-Redna-31-2003-11-26.sp109">

               <speaker>FRANC LENKO:</speaker>

               <p>Hvala za besedo, gospod podpredsednik. Spoštovani minister s sodelavko, kolegice in
               kolegi poslanci! Predlog zakona o varstvu podzemnih jam je bil v prvi obravnavi že v
               letu 2000. Eden izmed razlogov za dolgotrajno pripravo predloga zakona za drugo
               obravnavo je zahteva po upoštevanju sistemskih rešitev iz zakona o ohranjanju narave.
               Glede na to, da je Slovenija že od nekdaj tudi v svetu poznana po svojih jamah, je
               treba področje podzemnih jam kar najprimerneje urediti. Pomembno je, da so jame
               opredeljene kot naravne vrednote državnega pomena in naravno javno dobro, s čimer
               prehajajo jame iz družbene lastnine v državno lastnino, kar je v skladu tudi z
               zakonom o ohranjanju narave, vseeno pa ni odveč, če to poudarimo tudi v danes
               obravnavanem zakonu.</p>
               <p>Jame so zelo pomembni objekti naravne dediščine, zato potrebujejo ustrezno zaščito.
               V poslanski skupini Demokratične stranke upokojencev smo predlog zakona proučili in
               se strinjamo s predlaganimi rešitvami, čeprav se po drugi strani sprašujemo o vzroku
               za nezainteresiranost jamarske zveze Slovenije, da bi bila vključena v zakon kot
               krovna organizacija, in to kljub poskusu, da bi se jo obdržalo znotraj zakonske
               ureditve, saj jo kljub vsemu večina vidi kot združenje vseh zainteresiranih jamarskih
               društev in kot tako organizacijo z največ vedenja. Še posebej pa je zveza verjetno
               dobro seznanjena z informacijami s terena. Primerno se nam zdi, da se bo posebna
               raba, razen v primeru oskrbe s pitno vodo, izvajala na podlagi sklenjenega
               koncesijskega razmerja. Predlog zakona je tudi dobra podlaga za učinkovito promocijo
               slovenskih jam, saj načeloma dopušča tudi kulturne in druge prireditve, s katerimi se
               bo nedvomno jame še bolj približalo ljudem, živečim na območju, kjer se jama nahaja,
               in tudi drugim potencialnim obiskovalcem. Prireditve pa nikakor ne smejo iti čez mejo
               dovoljenega, torej ima absolutno prednost pred prireditvami ohranjanje jame.</p>
               <p>V poslanski skupini Demokratične stranke upokojencev se sprašujemo o možnem dometu
               odškodninske in kazenske odgovornosti čezmerne obremenitve jam, torej povzročanje
               onesnaženosti, ki spreminja naravne lastnosti in poškodovanje jame.</p>
               <p>Kakor opisuje ministrstvo v predstavitvi zakona, je splošno razširjena praksa
               odmetavanja vseh vrst odpadkov v jame. V jamah prevladujejo gospodinjski odpadki,
               mrhovina, odpadna kolesa, mopedi, avtomobili in tako dalje.</p>
               <p>Razen vnašanja v jame tujih snovi skozi vhodno brezno, se negativni učinki
               onesnaževanja jam ponavadi močno stopnjujejo s precejanjem odpadnih snovi v kraško
               podzemlje in s tem povezanim onesnaževanjem kraške podtalnice.</p>
               <p>V poslanski skupini Demokratične stranke upokojencev menimo, da je sicer prav in
               koristno, da se razišče odgovornost takega delovanja, hkrati pa se zavzemamo za
               preventivno delovanje proti onesnaževanju. To je izobraževalna dejavnost o pomenu
               naravne dediščine in s tem tudi podzemnih jam.</p>
               <p>Menimo, da je v interesu čim prejšnje sprejetje zakona in s tem ureditev varstva
               podzemnih jam, hkrati pa vidimo predlog zakona za učinkovito zaščito podzemnih jam in
               bomo v poslanski skupini Demokratične stranke upokojencev predlog zakona podprli.
               Hvala lepa.</p>
            </sp>
            <sp xml:id="SDZ3-Redna-31-2003-11-26.sp110">

               <speaker>PODPREDSEDIK VALENTIN POHOREC:</speaker>

               <p>Stališče poslanke skupine Slovenske demokratske stranke bo predstavil Jože Tanko.
           </p>
            </sp>
            <sp xml:id="SDZ3-Redna-31-2003-11-26.sp111">

               <speaker>JOŽE TANKO:</speaker>

               <p>Hvala za besedo in vse prav lepo pozdravljam.</p>
               <p>V poslanski skupini Slovenske demokratske stranke bomo predlog zakona podprli, saj
               prinaša novo kvaliteto k varovanju našega dragocenega naravnega bogastva.</p>
               <p>Podzemne jame so naša, v svetovnem merilu, zelo prepoznavna značilnost in zato niso
               samo del posebnosti in zanimivosti našega lokalnega okolja, ampak so tudi zelo
               dragocen del svetovne naravne zapuščine.</p>
               <p>Jame so del skrivnostnega sveta, ki je, če vzamemo redke jame, ki so prirejene in
               namenjene množičnim ogledom, dostopen le malokomu in so zato ponavadi precej
               odmaknjene od oči in od srca. Zato so predvsem manjše, manj poznane in za javnost
               manj atraktivne, podzemne jame ne redko izpostavljali številnim posegom raznih
               ljubiteljev, ki s svojim lomastenjem po podzemnem svetu napravijo veliko škode, tako
               na biotopih kakor tudi na ostalih naravnih lepotah, ki so se oblikovale v tisočletnih
               in očem skritih procesih.</p>
               <p>Vsaka jama je zanimiv, ponavadi dokaj zaprt ekosistem, v katerem so naravni pogoji
               povzročili, da so se oblikovale za zanimive kapniške in druge strukture, v mnogih pa
               se nahajajo tudi endemične živalske in rastlinske vrste.</p>
               <p>Nenadzorovano vdiranje v jamski svet največkrat zelo ogroža jamske lepote in
               posebnosti, še posebej živega sveta.</p>
               <p>Prav redke vrste žive narave predstavljajo še posebno vrednost ali pa posebno
               značilnost, še bistveno bolj kot jamski kapniki, ki so za večino pravzaprav največja
               atrakcija in tudi zanimivo tržno blago. Precej jam je bilo, predvsem v zadnjih
               desetletjih, podvrženo tudi najrazličnejšemu onesnaževanju oziroma odlaganju odvečnih
               in strupenih odpadkov, kar vsekakor ni potrjevalo, da imamo razvit čut do okolja in
               do naravnih vrednot. Mnoge od tehjam so tudi kraške ponikalnice, iz katerih je voda
               to razkošje svinjarije raznašala po vsem podzemnem svetu in polnila podzemne bazene s
               pitno vodo. Imamo tudi obsežen in kvaliteten kataster podzemnih jam, ki so ga
               ustvarjale številne generacije naših jamarjev. Na tem seznamu je menda skoraj 7 000
               enot. To je zelo veliko za majhno Slovenijo, pa vendar je še precej jamskega sveta
               neraziskanega in jamarjem kljub vsemu še vedno ostaja precej izzivov in
               raziskovalnega dela.</p>
               <p>Naše jame pa imajo še eno posebnost, ki jo najdemo le še redko kje. Precej jam,
               predvsem v zaprtih težje dostopnih področjih, je napolnjenih s trupli žrtev iz
               prepoznavnega obdobja naše preteklosti. Te jame so istočasno področja množičnih
               morišč in grobišč. In žrtve bodo po tem zakonu postale del jamskega inventarja. Te
               jame bodo ostale zaprte tudi za raziskovanje. Nedorečeno pa ostaja tudi upravljanje z
               njimi. Bilo bi nadvse primerno, da bi država poskrbela ali za ekshumacijo ali pa za
               ustrezno obeležje in zavarovanje. Na primer, da bi določila in zavarovala ožji
               varstveni pas.</p>
               <p>Kljub vsemu pa sem prepričan, da zakona prinaša bistveno spremembo kvalitete ravnanja
               z jamskim svetom, saj doslej nezavarovano in precej svobodnim odločitvam prepuščeno
               ravnanje v podzemnih jamah predpisuje ravnanje koncesionarjev, upravnikov,
               obiskovalcev. Prav tako pa ureja varstvo, raziskovanje, upravljanje in uporabo jam,
               posege v jamski prostor in seveda tudi nadzor.</p>
               <p>Upam, da bodo ta določila zakona zaživela tudi v praksi.</p>
               <p>Kot že rečeno, naša poslanska skupina bo zakon podprla. Hvala.</p>
            </sp>
            <sp xml:id="SDZ3-Redna-31-2003-11-26.sp112">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo ima Janko Veber za predstavitev stališča poslanske skupine Združene
               liste socialnih demokratov.</p>
            </sp>
            <sp xml:id="SDZ3-Redna-31-2003-11-26.sp113">

               <speaker>JANKO VEBER:</speaker>

               <p>Hvala za besedo. In še enkrat lep pozdrav v imenu poslanske skupine Združene liste
               socialnih demokratov. Podzemni svet je zagotovo eden od velikih izzivov, tako za
               raziskovanje kot tudi za preživljanje prostega časa. Seveda se pa srečujemo v praksi
               s tem, da je velikokrat pomanjkanje občutka za ohranjanje narave pri teh dejavnostih
               in zato je izredno pomembno, da sprejmemo predlog zakona o varstvu podzemnih jam in s
               tem poskušamo tudi zakonsko urediti to področje, predvsem pa zaščiti tiste jame, ki
               so še vedno nedotaknjene in so odkrite, skrbno varovane, bodisi v evidenci posameznih
               društev ali zveze in seveda tudi inštituta za raziskovanje Krasa.</p>
               <p>Ves ta proces in usklajevanje interesov je tisto, kar je v tem zakonu ustrezno
               dorečeno, tako da lahko v prihodnje pričakujemo, da ne bo prihajalo do
               nekontroliranega poseganja v ta podzemni svet, da ne bo prihajalo do poškodb v
               odkritih jamah in da ne bo prihajalo do onesnaževanja teh jam, kajti še prepogosto se
               srečujemo v zadnjem obdobju, da se še vedno uporabljajo takšne lokacije tudi kot
               odlagališče odpadkov ali pa drugih organskih snovi. To seveda vpliva, ne samo na
               izgled jame in na življenje v tej jami, ki običajno tudi obstaja in ima svoje
               specifike, odraža se odnos do jam seveda tudi na okolje, predvsem skozi pitno
               vodo.Zagotovo je to eden od tistih največjih izzivov, kako mogoče obvladovati Kras,
               in s tem pravočasno opozarjati na onesnaženje ali potencialno nevarnost, ki bi se
               lahko zgodila zaradi takšnega ali drugačnega dogodka v sami jami, ali v neposredni
               njeni bližini.</p>
               <p>Zato je evidentiranje vseh teh jam in seveda tudi spremljanje varovanja ter določanja
               režima, kako si lahko ogledamo in kaj lahko počnemo okrog teh jam, resnično izredno,
               izredno pomembno. Seveda je pa izredno pomembno tudi to, da poskrbimo za varnost
               tistih, ki opravljajo raziskovalno dejavnost, in tudi tistih, ki v jamah, ki so za to
               določene, si jih ogledujejo, bodisi kot turisti oziroma tistih, ki jih pač ta
               znamenitost Slovenije, če temu lahko tako rečemo, še posebej zanima.</p>
               <p>Kar nekaj primerov je bilo že v dosedanji zgodovini, da so se raziskovanja končala
               tragično. Zato je pomembno, da se da zelo velik poudarek izobraževanju in tudi
               usposabljanju ter opremljanju tistih, ki se podajo na raziskovanje tega kraškega
               sveta. Te izkušnje, ki jih pridobivajo raziskovalci, ki se običajno združujejo v
               društvih, so seveda tudi izredno primerna oblika za nadgradnjo ponudbe teh jam, in na
               predstavitve tega sveta, kajti le z dobro opremljenimi in izkušenimi jamarji lahko
               seveda tudi ponujamo in tržimo ta podzemni svet. Zato menim, da je izrednega pomena,
               da se tudi sicer, tako na državnem kot tudi lokalnem nivoju poskuša pomagati tem
               raziskovalcem, tem društvom na način, da imajo čim boljše pogoje za svoje delo. To
               svoje delo pa seveda lahko ponujajo pozneje tudi v primerih, ko, recimo, pride do
               nesreče ali podobnega dogodka, ki je povezan s tem, da je nekdo ali padel ali pa se
               je znašel zaradi spremembe trenutnih razmer v jami v brezizhodnem položaju. Brez
               učinkovitega ukrepanja, pravočasnega informiranja in tudi dobro usklajene ter
               ustrezno pripravljene opreme ni mogoče pomagati v takšnih primerih. Tako se jamarska
               društva poleg vseh teh raziskovalnih dejavnosti običajno vključujejo tudi v program
               civilne zaščite, kjer je možnost prenosa njihovih izkušenj tudi na druge objekte.
               Predvsem gre za možnost reševanja tudi iz visokih zgradb. Gre torej za res izredno
               pomembno dejavnost, kar je potrebno urediti tudi s tem zakonom. Predvsem mislim, da
               bo to velik prispevek k temu, da ohranimo naravo v Sloveniji na nivoju, kakršnega
               imamo danes. Verjamem, da se bo ta nivo celo še izboljšal.</p>
               <p>Zato bomo ta zakon v poslanski skupini Združene liste socialnih demokratov seveda
               podprli.</p>
            </sp>
            <sp xml:id="SDZ3-Redna-31-2003-11-26.sp114">

               <speaker>PODPREDSEDNIK VALENTIN POHOREC:</speaker>

               <p>Ivan Božič ima besedo za stališče poslanske skupine Slovenske ljudske stranke.</p>
            </sp>
            <sp xml:id="SDZ3-Redna-31-2003-11-26.sp115">

               <speaker>IVAN BOŽIČ:</speaker>

               <p>Hvala lepa, gospod podpredsednik. Ne morem pozdraviti predstavnikov vlade. Kolegice
               in kolegi! Tudi v poslanski skupini Slovenske ljudske stranke smo zadovoljni, da je
               prišel vendar v proceduro zakon o varstvu podzemnih jam. Podzemne jame so pravzaprav
               za Slovence značilnost in tudi zgodovinsko gledano nekaj vredne.</p>
               <p>Imamo pa svoje poglede na ta zakon, predvsem na to, da se v tem zakonu ne govori tudi
               o ljudeh, ki so ustvarili v svetu poznan jamski svet pri nas. 1689 leta je Vajkart
               Valvazor že opisal prve jame. To je bil drugi opis jame na svetu. 1889 leta, konec
               19. stoletja, ko se je ustanavljalo največ društev na Slovenskem, je bilo
               ustanovljeno tudi jamarsko društvo Antron v Postojni pred 114 leti.</p>
               <p>Danes o jamarstvu v tem zakonu skoraj ni več besed, kljub temu da ima jamarska zveza
               - ker jamarstvo ni prenehalo delovati ne po I. svetovni vojni, ne med vojnama, ne po
               II. svetovni vojni - približno 1000 članov in ima svojo reševalno službo. Sam se jih
               še spomnim pred tremi leti, ko je bil plaz Stolže v Logu pod Mangrtom in so iskali
               ponesrečence v naplavinah. A v tem zakonu jamarska zveza ni več omenjena. Nas malo
               čudi, kljub temu, da je tudi zaradi 7936 jam, kolikor jih ima na spisku Jamarska
               zveza Slovenije, sedež mednarodne sfiliološke zveze v Postojni. Postojna je simbol
               jamarstva in podzemnega sveta v svetu. Jamarji so dosegli, da je Kras v vseh jezikih
               pojem podzemnega sveta in to slovensko ime Kras.</p>
               <p>Ne strinjamo se s tem, da je jamarstvo tako odšlo iz zakona. Ponavadi je tako, česar
               ni v zakonu, ne obstoja. Moram pa pustiti še nekaj časa za predstavitev mnenja k
               amandmajem, zato bom tukaj končal. Hvala lepa.</p>
            </sp>
            <sp xml:id="SDZ3-Redna-31-2003-11-26.sp116">

               <speaker>PODPREDSEDNIK VALENTIN POHOREC:</speaker>

               <p>Hvala Ivan Božič. Aleksander Merlo bo predstavil stališče poslanskega kluba LDS.
           </p>
            </sp>
            <sp xml:id="SDZ3-Redna-31-2003-11-26.sp117">

               <speaker>ALEKSANDER MERLO:</speaker>

               <p>Hvala za besedo gospod predsedujoči. Spoštovane kolegice, spoštovani kolegi!
               Slovenija v svetu bo postala najprej znana po svojem Krasu, pokrajini s kraškimi
               pojavi v zaledju Tržaškega zaliva. Ta pokrajina je dala ime vsem podobnim pokrajinam
               po svetu. Dejstvo, da je svetovna kraška terminologija poleg besede Kras povzela še
               nekaj drugih slovenskih izrazov za kraške pojave, je pri drugih strokah skoraj
               nepredstavljivo.</p>
               <p>Slovenske podzemne jame, ki so najznačilnejši kraški pojav, so bile med prvimi
               urejenimi za turistični obisk na sploh. Danes med turisti manj znana jama Glinica,
               kot prva jama v Evropi, že daljnega leta 1633.. Tudi začetki urejanja njihovega
               pravnega statusa segajo daleč nazaj, saj je na primer zakon o varstvu redkih ali za
               Slovenijo tipičnih in za znanost pomembnih živali in rastlin in o varstvu špilj že
               leta 1922 deloma urejal tudi področje varstva jam. Kasneje so sledili še drugi
               zakoni, vendar pa nobeden ni sistemsko urejal varstva jam. Obravnavani zakon o
               varstvu podzemnih jam je tako prvi, ki sistematično ureja varstvo jam v Sloveniji,
               kar je tudi njegova najpomembnejša značilnost. V zakonu je predvideno, da varstvo jam
               pokriva vse dejavnosti, ki so potencialni faktorji ogrožanja obstoja jame, skupaj z
               jamskim inventarjem in jamskih živim svetom. To so dejavnosti v zvezi z odkrivanjem
               jam, kjer se zahteva posebna usposobljenost za samostojno jamarsko delovanje, nadalje
               aktivnosti v sami jami, ki so urejene s posebnim sistemom prepovedi, varstvenim
               režimom v jami.Ta režim se nanaša na omejitve v zvezi z vstopom v jame, pri čemer se
               ločuje med zaprtimi in odprtimi jamami, ki so glede na svojo občutljivost razdeljene
               na jame s prostim in nadzorovanim vstopom.</p>
               <p>Predlog zakona ureja tudi načine ravnanja oziroma obnašanja v jami in načelno dopušča
               organiziranje kulturnih prireditev v jamah, ob predhodno pridobljenem soglasju.
               Posebej se ureja tudi ravnanje v zvezi z jamami, ki so odkrite pri gradnjah objektov,
               kar se ravno v zadnjem času dokaj pogosto dogaja. Skladno s sistemom ohranjanja
               narave se jame lahko zavaruje z aktom o zavarovanju. Varstvo jam pa je tudi
               prilagojena posebna oblika pogodbenega varstva, ki se imenuje skrbništvo jam.</p>
               <p>Za poslanski klub Liberalne demokracije Slovenije je posebno pomembno, da je vlada
               kot predlagateljica zakona soglasno z zainteresirano javnostjo in imetniki podatkov o
               jamah uredila pridobivanje podatkov o odkritih jamah in polnjenje baz podatkov o
               jamah, ki izpolnjujejo pogoje za pridobitev statusa naravne vrednote v registru
               naravnih vrednot.</p>
               <p>Predlagana ureditev vključuje inštitut za raziskovanje Krasa znanstvenoraziskovalnega
               centra Slovenske akademije znanosti in umetnosti kot edino strokovno organizacijo, ki
               je usposobljena za zbiranje, obdelavo in preverjanje podatkov o jamah. Imetniki
               podatkov o jamah, to so sicer tako Jamarska zveza Slovenije kakor tudi katerekoli
               druge pravne ali fizične osebe, tudi jamarska ali druga društva, sporočajo podatke o
               jamah tej organizaciji, ki jih ustrezno obdela in nam sporoča naprej. Tako predlog
               zakona po našem mnenju sistematično ureja vodenje registra, pri čemer vključuje vse
               zainteresirane strokovno usposobljene posameznike ter institucije, od najditelja do
               instituta za raziskovanje Krasa.</p>
               <p>Ker je prišlo pri pripravi tega zakona prvič po mnogih letih do soglasje med
               slovenskimi jamarji, poslanski klub Liberalne demokracije Slovenije ocenjuje, da je
               vlada svoje delo izvrstno opravila in da je pred nami dober zakon. Tudi sam kot
               Postojčan pozdravljam in podpiram njegove rešitve, ki bodo pripomogle tudi k
               varovanju in ohranjanju kraške naravne dediščine in si želim njegove čimprejšnje
               uveljavitve v praksi. Hvala lepa.</p>
            </sp>
            <sp xml:id="SDZ3-Redna-31-2003-11-26.sp118">

               <speaker>PODPREDSEDNIK VALENTIN POHOREC:</speaker>

               <p>Hvala. Še stališče Slovenske nacionalne stranke. Zmago Jelinčič Plemeniti, prosim,
               imate besedo.</p>
            </sp>
            <sp xml:id="SDZ3-Redna-31-2003-11-26.sp119">

               <speaker>ZMAGO JELINČIČ PLEMENITI:</speaker>

               <p>Hvala lepa za besedo. Zakon o varstvu podzemnih jam sem vložil v prvem mandatu leta
               1994 in potrebno je bilo toliko časa, da je vlada nekako zbrcala skupaj eno zadevo in
               popravila tisto, kar ji ni bilo všeč, pa ne bom govoril o tem na splošno, govoril bom
               samo o enem členu.</p>
               <p>V zadnjem pregledu amandmajev z dne 25. 11., se je pojavil amandma, ki spreminja 15.
               člen, ki je bil že enkrat spremenjen na bolje in meče ven Jamarsko zvezo Slovenije.
               Amandma je vložila Liberalna demokracija Slovenije in po mojem mnenju in po
               prepričanju večine članov Jamarske zveze Slovenije na prigovarjanje gospoda Simiča,
               ki je v službi na ministrstvu za okolje in seveda tudi na prigovarjanje oziroma
               pristajanje gospoda Guština, ki je, kot mi je znano, bil brez pooblastila Jamarske
               zveze Slovenije, da bi mu dovolili spreminjati ta zakon oziroma ta 15. člen.</p>
               <p>Namreč, v 15. členu se govori, da usposabljanje za samostojno jamarsko delovanje in
               ugotavljanje te sposobnosti izvaja Jamarska zveza Slovenije kot javno pooblastilo.
               Dejstvo je, da je Jamarska zveza Slovenije ena od prvih podobnih organizacij v svetu
               in da so nam jo po domače povedano "fouž" vse evropske država. Seveda nekaterimiz
               Liberalne demokracije pa tudi morda iz Združene liste, ki bodo zagotovo glasovali, da
               se ta zakon LDS sprejme, je do tega, da se ta zadeva privatizira in se potem podeli
               določenim organizacijam, in sicer na podlagi javnega natečaja. Lahko si mislimo, kdo
               bo ta javni natečaj dobil. Zelo težko in zelo malo verjetno, da bo to Jamarska zveza
               Slovenije. Nekateri gospodje poskušajo in hočejo že dobiti kataster jam v svojo last,
               da bi jih tržili in po možnosti prodajali Italijanom. Brez jamarske zveze bi že
               pokradli celo vrsto močerilov oziroma človeških ribic, kdor ne ve, kaj je to močeril,
               iz slovenskih jam, kajti že so jih izvažali v Italijo s tihim pristankom ali z
               glasnim pristankom nekaterih gospodov, ki so se tudi danes izključili iz Jamarske
               zveze Slovenije. Krasno! In Liberalna demokracija bo s svojim amandmajem jamarsko
               zvezo črtala in bo izbrala morda tistega, ki bo, lahko si mislimo, dajal odstotke od
               izvoženih človeških ribic, predvsem v Italijo. Mislim, da je to grozljivo, kar se
               nekateri gredo. Moram reči, da sem izredno prizadet zaradi tega 15. člena. Zakon bi
               bil lahko krasen, vzor bi lahko bil, če ne bi prišlo do te zadnje spremembe s strani
               Liberalne demokracije. Kajti na ta način potem zopet v urejeno razmerje vtikamo klin,
               prek katerega se lahko potem privatni interesi bohotijo, kakor se komu zazdi. Mislim,
               da je Jamarska zveza Slovenije naredila ogromno za ohranitev naših jam. Če ne bi bilo
               Jamarske zveze Slovenije, ne bi bilo slovenskih jam, ampak bi po njih kraljevali
               Italijani. Silno močneintence so bile leta 1993, 1994 in 1995, da bi se to storilo.
               In bilo je potrebnega ogromno napora, da smo to preprečili. In tega ni preprečila
               Liberalna demokracija ali pa Združena lista, ampak je to preprečila Jamarska zveza
               Slovenije. In kaj je zdaj? Zdaj bodo to Jamarsko zvezo Slovenije črtali. Črtali bodo
               enega od stebrov slovenstva. Takoj po koncu stoletja, prejšnjega stoletja oziroma ob
               začetku prejšnjega in koncu predprejšnjega stoletja je bila ta zveza ustanovljena. A
               to res nič ne pomeni? A res pomeni, da smo stari samo dvanajst let? Mislim, da tisti,
               ki smo Slovenci, vemo, da smo stari več. Tisti, ki ste pa Slovenceljni, pa ne veste,
               koliko ste stari, in bodite stari dvanajst let!</p>
            </sp>
            <sp xml:id="SDZ3-Redna-31-2003-11-26.sp120">

               <speaker>PODPREDSEDNIK VALENTIN POHOREC:</speaker>

               <p>To so bila stališča poslanskih skupin.</p>
               <p>Prehajamo na razpravo o členih in vloženih amandmajih, ki jo bomo vodili na osnovi
               pregleda amandmajev z dne 25.11.2003.</p>
               <p>Prehajamo na 15. člen. Besedo dajem ministru, ki je želel o tem amandmaju
               spregovoriti. Prosim.</p>
            </sp>
            <sp xml:id="SDZ3-Redna-31-2003-11-26.sp121">

               <speaker>MAG. JANEZ KOPAČ:</speaker>

               <p>Hvala za besedo, gospod podpredsednik. Tole, kar smo sedaj slišali, je seveda
               temeljilo na popolnem nepoznavanju dejstev.</p>
               <p>Predlog zakona je bil dolgo časa usklajevan z vsemi zainteresiranimi, od inštituta
               za Kras do jamarske zveze in posameznih jamarskih društev. Na seji odbora za
               infrastrukturo, kjer se je oblikoval predlog teksta, ki je sedaj pred vami, je bil
               prisoten gospod Jordan Guštin, predsednik Jamarske zveze Slovenije, ki se je
               vključeval v razpravo - tisti, ki ste bili na odboru, to veste - in je nasprotoval
               tekstu, po katerem bi se Jamarska zveza eksplicitno vnesla kot pojem v zakon.</p>
               <p>15. člen govori o usposabljanju za samostojno jamarsko delovanje. Teh predlogov, kje
               vse bi bila omenjena Jamarska zveza Slovenije, je bilo kar nekaj, k razno raznim
               členom, ampak ta amandma je bil na odboru za infrastrukturo po mojem mnenju zaradi
               nerodnosti pri vodenju, mislim, pri izvedbi samega glasovanja, sprejet. Tako da je ta
               amandma poslanske skupine LDS, razumem, bolj ali manj kot popravek redakcijskega
               značaja.Ta člen govori o usposabljanju za samostojno jamarsko delovanje in govori o
               tem, da se usposobljenega izvajalca izbere na javnem natečaju in da se z njim seveda
               sklene tudi pogodbeno razmerje. Mi ne moremo v zakon pisati v naprej, da je samo eden
               in edini recimo teoretično neko društvo iz kateregakoli slovenskega kraja, je edino
               usposobljeno. To želi povedati gospod Jelinčič. Jamarska zveza seveda ni eno društvo,
               naj tega nihče ne jemlje slabšalno, hotel sem samo dati ilustracijo, kaj je zahteva v
               nasprotovanju temu amandmaju. Zato jaz osebno menim, da bo jamarska zveza seveda na
               vsakem javnem natečaju zagotovo lahko pokazala, da je najbolj usposobljena za
               izobraževanje za samostojno jamarsko delovanje, pa vendar je stališče vlade, da se
               individualnih organizacij, ki so zasebno-pravnega značaja ne piše v zakon kot tiste,
               ki imajo edine javno pooblastilo, ampak da se nekoga, ki ima javno pooblastilo,
               izbere po določeni proceduri in če morda nekoč v prihodnje tisti, ki bi bil izbran,
               tega ne bi zadovoljivo izpolnjeval, se tako javno pooblastilo lahko tudi odvzame. Če
               pa ga zakon opiše, da je točno ta in edini in ta ima to javno pooblastilo, potem se
               pa seveda del oblasti prenese brez povratka na določeno zasebnopravno osebo. Zato
               seveda vlada podpira amandma poslanske skupine LDS. Poskušal sem razložiti, zakaj ni
               primerno, da bi neko točno določeno organizacijo pisali v zakon. Hvala lepa.</p>
            </sp>
            <sp xml:id="SDZ3-Redna-31-2003-11-26.sp122">

               <speaker>PODPREDSEDNIK VALENTIN POHOREC:</speaker>

               <p>Hvala. K razpravi se je prijavila gospa Silva Črnugelj in ima besedo. Prosim.</p>
            </sp>
            <sp xml:id="SDZ3-Redna-31-2003-11-26.sp123">

               <speaker>SILVA ČRNUGELJ:</speaker>

               <p>Hvala lepa za besedo, gospod predsedujoči. Lepo pozdravljeni, gospod minister in
               sodelavka. Tudi danes sem se odločila, da se oglasim predvsem zaradi tega, ker
               obravnavamo enega izmed zakonov, ki spadajo v verigo sistemskih zakonov, ki ščiti in
               varuje okolje. Med te zagotovo sodi tudi zakon o varstvu podzemnih jam. Zakaj je tako
               pomemben ta zakon, zlasti pa tudi ta amandma? Zato, ker so jame tiste, pa tudi vode v
               jamah, ki prve zaznajo poškodbe okolja in tudi onesnaženosti okolja. Če spremljamo
               sistematično to področje, lahko, recimo, zaznamo tudi pozitivne oziroma negativne
               premike s področja okoljske politike, ki so vplivali tudi na to področje. Med
               pozitivnimi lahko zaznamo in zagotovo štejemo tiste, ki so navedeni v poročilu za
               stanje okolja za leto 2001/2002, saj je v tem obdobju bilo kar veliko aktivnosti na
               tem področju in lahko rečemo, da je dosti storjenega. Prek sklada za ohranjanje
               slovenskih voda je nekako do konca preteklega leta bilo očiščenih in obnovljenih 34
               kraških jam. Za ta namen je bilo uporabljenih 12 milijonov tolarjev, kar ni velika
               vsota, je pa vendarle nekaj, da se tudi kaj premakne, da se nadaljujejo partnerstva
               med ministrstvom za okolje in nekaterimi veliki podjetji, beri onesnaževalci, kot so
               Helios in Petrol, ki vodijo te akcije in tudi vlagajo dosti lastnih sredstev. To so
               tisti pozitivni premiki, verjetno jih je še dosti. Žal pa lahko ugotovimo, da se
               recimo stanje voda in onesnaženosti ni kaj dosti spremenilo na bolje. Zato se mi zdi
               pravilna opredelitev 15. člena zakona, ki jasno pove, kakšna je vloga Jamarske zveze
               Slovenije, da to ni obvezna pravna organizacija za vse tiste jamarska društva v
               Sloveniji, da pa le-ta imajo obvezo, da inštitutu za varovanje Krasa, ki je nosilec
               javnega pooblastila in dejansko zelo strokovni inštitut, posredujejo podatke in
               poročila o stanju jam, tudi o posegih in o svojem delovanju na tem področju.</p>
               <p>Zdi se mi zelo pomembno, da se krepi sodelovanje med ministrstvom za okolje,
               Agencijo za okolje, pa tudi s segmentom civilne družbe. Na podlagi poročila, ki ga je
               posredovala Umanotera, Fundacija trajnostni razvoj, in sicer Ogledalo vladi, je
               razvidno, da je za vso sprejeto zakonodajo, verjetno tudi za to, in predpise potrebno
               mnogo ustreznih in specifičnih znanj, zlasti pa zelo visoka stopnja ozaveščenosti
               laične javnosti, kar pa žal predstavlja pomembno še nerealizirano nalogo vseh
               arbitrov v verigi. Za realizacijo te naloge in zaščito jam in okolja ni zadosti samo
               zakonska regulativa. Potrebno je mnogo medresorskega usklajevanja in izvedbenih akcij
               in dokumentov. Edina učinkovita tabletka, ki učinkuje na dolgi rok, je izobraževanje.
               Žal to dolgo traja in učinki so počasni, vendar je učinek trajen, beri trajnostni
               razvoj. Zato mislim, da bomo v Združeni listi socialnih demokratov ta člen podprli.
               Hvala.</p>
            </sp>
            <sp xml:id="SDZ3-Redna-31-2003-11-26.sp124">

               <speaker>PODPREDSEDNIK VALENTIN POHOREC:</speaker>

               <p>Zmago Jelinčič Plemeniti. Dal sem vam besedo, prosim.</p>
            </sp>
            <sp xml:id="SDZ3-Redna-31-2003-11-26.sp125">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsedujoči. Ravnokar sem govoril s predstavnico Jamarske zveze
               Slovenije in mi je povedala, kako je minister prepričal gospoda Guština. Poklican je
               bil na sestanek. Štiri ure so ga prali in v bistvu na koncu je dal Guštin soglasje na
               drugačen 15. člen in kasneje je bil 15. člen spremenjen tako, kot ga imamo tukajle
               pred seboj. Skratka, sedaj lahko pričakujemo, da bo glede na to, črtana tudi Atletska
               zveza Slovenije, da bo črtana Smučarska zveza Slovenije, da bo črtana Letalska zveza
               Slovenije, da bo črtana Plavalna zveza Slovenije in da bodo to gospodje iz LDS-a
               delili po dolgem in počez na javnih natečajih, kjer bodo pa seveda sodelovali zgolj
               in samo njihovi člani oziroma bodo imeli ti prednost. Take zadeve ne bi bile niti
               nekaj novega, niti nekaj posebnega. Dejstvo je, da je v tej naši domovini to
               pravzaprav za pričakovati. Gospod minister pravi, da Jamarska zveza Slovenije, da je
               to nek zasebno-pravni značaj ustanove. To je zveza društev, je silno pomembna stvar,
               kajti v tej zvezi društev se že več kot 100 let oziroma skoraj 100 let združujejo vsa
               tista jamarska društva, ki so pripravljena kaj narediti na tem področju, ne pa
               špekulanti. Špekulante so zmetali ven ali pa so sami šli, ker so videli, da nimajo
               tam kaj početi in seveda potem prek raznih gospodov Simičev in podobno prek
               ministrstva potem uvajajo notri take spremembe, da se potem smejejo. Gospod minister
               je verjetno res nasedel temu. Ne verjamem, da je namerno šel v to. Prepričan sem, da
               je nasedel, kajti če pogledamo, sprememba 15. člena je bila vložena 17.11., se pravi,
               le nekaj dni nas loči od tega, ko je bilo to spremenjeno. In mislim, da bi moralaLDS
               priznati, naj ji bo vsaj enkrat za slovensko državo, naj ji bo vsaj enkrat za
               slovensko naravo, ne pa zgolj in samo za lastne interese. Zakaj, ne razumem, zakaj in
               kako je to mogoče. A tudi pri jamah morate svoj piskrček pristavljati, ali kaj? Mene
               jesram! Mene je sram v imenu vas, da take stvari počnete. In pravite, da ne more biti
               navedena neka taka organizacija. Povsod drugje so navedene, v zakonu o letalstvu, v
               zakonu o športu. Tam imate lepo napisane atletske zveze, smučarske zveze, plavalne
               zveze. To je vse v redu in prav. Ampak tu se je pa nekdo, kot bi rekli, tisti, ki ste
               jim včeraj dali možnost, da bodo dobili denar, "zainatio" in seveda je proti temu. In
               seveda ministrstvo, ki pač na dolgo in na široko verjame nekaterim, je pač pristalo
               na vse skupaj.</p>
               <p>Mislim, da je to velika izguba za slovensko jamarstvo. Prepričan sem, da je to
               začetek propada Jamarske zveze Slovenije, in prepričan sem, da jih bo kar nekaj
               odšlo, ne izstopilo, pač pa odšlo, ker se ne bodo hoteli več bosti z mlini na veter.
               Predstavniki jamarske zveze so mi to rekli, da imajo vsega dovolj. In bodo pač
               prepustili, da bodo člani Liberalne demokracije vozili po jamah italijanske turiste,
               pa jim bodo za določen denar sami odžagali ali pa odlomili najlepše kapnike. Pa jih
               bodo Italijani imeli na vrtovih zraven svojih palčkov. Predlagam samo, da naj tistim
               palčkom spremenijo obraze, pa naj bodo obrazi kakšnih predsednikov strank, da se bo
               bolje vedelo, od kod prihajajo tisti kapniki. Žalostno je! Žalostno in - ne vem, ne
               vem. Človekse vpraša - in včeraj sem govoril z nekim novinarjem, ki je rekel: "Zmago,
               saj je brez veze karkoli, ker karkoli rečeš, nič se ne zgodi, lopovščine pa je iz
               dneva v dan več." In zagotovo te lopovščine ni v Slovenski nacionalni stranki in
               zagotovo so še pošteni ljudje v Sloveniji.</p>
            </sp>
            <sp xml:id="SDZ3-Redna-31-2003-11-26.sp126">

               <speaker>PODPREDSEDNIK VALENTIN POHOREC:</speaker>

               <p>Ivan Božič ima besedo za razpravo.</p>
            </sp>
            <sp xml:id="SDZ3-Redna-31-2003-11-26.sp127">

               <speaker>IVAN BOŽIČ:</speaker>

               <p>Hvala lepa, gospod predsedujoči. Seveda bom nadaljeval okrog jamarske zveze. Mogoče
               bi jo primerjal tako: jamarji navdušenci so ustvarili jamski svet, so popisali in
               pripravili. Tako kot so zmeraj prostovoljci ustanovili novo državo; potem so postali
               pa veterani in odšli na rob dogajanj. In jamarji odhajajo ravno tako.</p>
               <p>Sam imam vsaj dva pomisleka okrog tega. Govorim v parlamentu in nimam namena
               nobenega žaliti, rad bi pa nekaj rekel. Poglejte, ko smo včeraj "nabijali" o zakonu o
               lovu 5 ur, se o Lovski zvezi Sloveniji ni nobeden nič spotikal, kljub temu da piše v
               21. členu, Zveza opravlja naslednje naloge - naštel bom samo tri - prvič,
               organiziranje izpitov za lovce, lovke in lovske čuvaje in lovske čuvajk; drugič,
               usposabljanje, naravovarstveno osveščanje lovcev, lovk ter komuniciranje z lastniki
               zemljišč in javnostjo in šestič, tudi izdajanje lovskih izkaznic. To se nam zdi v
               zakonu o lovu čisto normalno in prav, da je. Zakaj pa pri jamarski zvezi ne sme biti
               nič? Zakaj ne bi smelo biti izobraževanje, tako kot sem ga predlagal in je bilo
               sprejeto na odboru za infrastrukturo pred nekaj dnevi, ni še dolgo.</p>
               <p>Besedilo člena oziroma besedilo, ki ga vlaga poslanski klub Liberalne demokracije,
               prvi odstavek - ga res moram prebrati, da ne bi kaj narobe rekel - "Usposabljanje za
               samostojno jamarsko delovanje in ugotavljanje ter usposobljenosti izvajanja na
               podlagi javnega pooblastila organizacije, ki so za to posebej usposobljene in
               pooblaščene." Če bi bil in sem to pot malo hudoben, rad bi slišal, katera
               organizacija v Sloveniji je posebej usposobljena za vzgojo jamarjev. Ali mi jo lahko
               imenujete? Rad bi slišal to ime. Veste, govorim pa to malo zaradi tega,ne zato, ker
               mi je jamarska zveza preveč pri srcu, nisem z njo sodeloval že desetletja. Bil sem pa
               eden od učencev gospoda prof. Habeta pred 44 leti v Postojni, ki nam je razlagal
               lepote jamskega sveta. In težko danes sprejmem, da vsi ti, ki so gradili jamski svet,
               da je prišlo do poznavanja jam in Krasa v svetu, ne bodo več omenjeni v zakonu. Kdor
               v zakonu ni omenjen, ni nič. Poskušajte vi registrirati eno vozilo, ki v zakonu ni
               predvideno, da je lahko registrirano. Ne boste dobili registrske tablice in ne morete
               narediti tehničnega pregleda. Enako bo za vsa društva, ki sem ji bo to zgodilo.</p>
               <p>Misel, ki jo je začel gospod Jelinčič, jo moram malo tudi nadaljevati. Bojim se, da
               bomo sprejeli preveč zakonov, ki bodo dajali vse pravice, ministrstvo, da bo na
               razpisih podeljevalo vse, kar bo hotelo. To pomeni samo centralizacijo vsega
               izvajanja. Kajti, če je vse samo na ministrstvu v Ljubljani in da oni podeljujejo in
               razpise delajo za vsa dela, ki so v nekem zakonu predvidena ali pa, ki se jih bomo
               domislili za trošenje gotovega denarja, potem tega ne morem zagovarjati. Kljub temu
               da sem zagovornik zakona, mi ni prav, da se je jamarska zveza tako odklonilno poslala
               v avt, ki bo lahko trajal zelo dolgo.</p>
               <p>Opozarjam pa na nekaj - pri zakonu o vodah sem opozarjal, da brez vodnogospodarskih
               podjetij in podjetij za urejanje hudournikov ne bo šlo. In če letos v jeseni ne bi
               bilo velikih poplav v Kranjski Gori, bi še danes trdili, da teh podjetij ne rabimo.
               Ko pa so enkrat ceste in vasi zasute, potem se spomnimo, da smo imeli urejene službe,
               tako kot smo imeli tudi urejeno na področju jamarstva, ko je vsa dela vodila Jamarska
               zveza Slovenije.</p>
            </sp>
            <sp xml:id="SDZ3-Redna-31-2003-11-26.sp128">

               <speaker>PODPREDSEDNIK VALENTIN POHOREC:</speaker>

               <p>Dajem besedo Branku Jancu. Prosim.</p>
            </sp>
            <sp xml:id="SDZ3-Redna-31-2003-11-26.sp129">

               <speaker>BRANKO JANC:</speaker>

               <p>Hvala za besedo. Rad bi v enem delu navedel obrazložitve kolega Jelinčiča kot
               netočne. Odbor za infrastrukturo se je zelo temeljito ukvarjal z vprašanjem, z
               amandmajem, ki ga je podal, torej s samo idejo kolega Božiča, o kateri je tudi zdaj
               govoril. Mi smo iz teh razlogov - ker smo menili, da je Jamarska zveza kot krovna
               organizacija jamarskih društev tista, ki bi lahko v tem zakonu našla svoje mesto -
               ravno iz tega razloga smo povabili tudi predstavnike Jamarske zveze na samo sejo.
               Seje se je udeležil predsednik Jamarske zveze Slovenije in obrazložitev, zakaj smo se
               odločili za tako solucijo, ni, ali pa utemeljitev, ni to, kar je navajal poslanec
               Jelinčič, ampak gre za to, da Jamarska zveza ne združuje vseh društev, jamarskih
               društev in prenos javnih pooblasti na Jamarsko zvezo s samimi zakonom bi bilo po
               mnenju tudi predlagatelja zakona in tudi potem po mnenju odbora neutemeljen. Zato je
               amandma k 15. členu, da bi s podeljevanjem pooblastil, torej javnih pooblastil na
               podlagi javnega razpisa, kar je seveda ena od možnosti, da se Jamarska zveza kot
               krovna organizacija pojavi in pridobi tudi javno pooblastilo. Hvala.</p>
            </sp>
            <sp xml:id="SDZ3-Redna-31-2003-11-26.sp130">

               <speaker>PODPREDSEDNIK VALENTIN POHOREC:</speaker>

               <p>Hvala, Branko Janc. Alojz Sok ima besedo.</p>
            </sp>
            <sp xml:id="SDZ3-Redna-31-2003-11-26.sp131">

               <speaker>ALOJZ SOK:</speaker>

               <p>Pravzaprav tudi sam spadam med tiste poslance, ki ne razumejo povsem, zakaj se
               Jamarska zveza Slovenije sedaj, če že sprejemamo sistemski zakon za to področje, iz
               zakona črta. Ni mi jasno. Predstavljam si mogoče napačno, ampak prepričan sem, da
               verjetno te zveze ne vodijo pravi ljudje, da je to razlog, da se ta zveza črta. Kajti
               tisti, ki predlagate te rešitve in ki imate seveda zadostno število glasov, da zadeve
               uredite po svoje, se enkrat obnašate tako, drugič pa drugače. Včeraj, ko smo
               sprejemali zakon o divjadi in lovstvu, se je seveda Lovska zveza Slovenije z vsemi
               pristojnostmi, ki jih je imela do danes, umestila tudi v nov lovski zakon. Nobenega
               problema ni bilo. Danes, ko pa sprejemamo nek sistemski zakon s področja podzemnih
               jam, pa je treba jamarsko zvezo iz tega zakona izključiti. Na odboru za
               infrastrukturo se je, saj to smo prisotni že takrat videli, zgodil en spodrsljaj, da
               je bil sprejet eden od amandmajev gospoda Božiča, vašega koalicijskega partnerja, bi
               vsaj to lahko spoštovali. Ampak seveda potem je še vedno pač možnost, da če se že tam
               zgodi nek spodrsljaj, tak, pod narekovaji spodrsljaj, potem je to treba na plenarnem
               zasedanju popraviti in spremeniti. Ne vidim resnega razloga, zakaj bi jamarsko zvezo
               izključevali, in v Novi Sloveniji tega amandmaja ne bomo podprli. Hvala lepa.</p>
            </sp>
            <sp xml:id="SDZ3-Redna-31-2003-11-26.sp132">

               <speaker>PODPREDSEDNIK VALENTIN POHOREC:</speaker>

               <p>Hvala. Še Samo Bevk želi razpravljati. Imate besedo.</p>
            </sp>
            <sp xml:id="SDZ3-Redna-31-2003-11-26.sp133">

               <speaker>SAMO BEVK:</speaker>

               <p>Hvala lepa, gospod podpredsednik. V prejšnjem mandatu sem bil član matičnega odbora
               in sem v začetku leta 2000 tudi nastopal v imenu poslanske skupine Združene liste ob
               prvi obravnavi tega zakona. Zato sem danes malo presenečen nad to diskusijo, res pa
               je, da nisem sodeloval na odboru, ki ga vodi kolega Janc, kjer naj bi predstavnik
               Jamarske zveze Slovenije povedal, da se strinja z amandmajem LDS k 15. členu, ki ga
               imamo danes na mizi. Čeprav vem, da so mene in mojo bivšo kolegico Danico Simšič v
               državnem zboru pozimi leta 2001/2002 obiskali predstavniki Jamarske zveze Slovenije
               in lobirali za ta zakon in za to ureditev, ki je sedaj z Božičevim amandmajem
               vgrajena v ta zakon.</p>
               <p>Dejavnost Jamarske zveze Slovenije je izredno pomembna. Konec koncev je tu združenih
               veliko število jamarskih društev. Tudi sam poznam naše društvo v Idriji, ki je zelo
               aktivno. Jamarji so v vsem dosedanjem obdobju vpisali in kartirali več kot 6.600 jam
               na Slovenskem, odkrivajo jih pa vsak dan praktično vedno nove in nove. In to je zelo
               velik, bogat arhiv, bogat kataster, veliko znanje, zato sem zelo presenečen, od kdaj
               ta sprememba v samem vodstvu Jamarske zveze Slovenije, da sami sebe izločajo iz
               prvega odstavka 15. člena zakona. Hvala lepa.</p>
            </sp>
            <sp xml:id="SDZ3-Redna-31-2003-11-26.sp134">

               <speaker>PODPREDSEDNIK VALENTIN POHOREC:</speaker>

               <p>Hvala. Želi še kdo besedo o členu 15? <stage>(Ne želi.)</stage> Zaključujem razpravo o členu 15 in
               amandmaju k temu členu.</p>
               <p>Prehajamo na razpravo o členu 19 in vloženem amandmaju k temu členu. Kdo želi
               besedo? Kolega Alojz Sok.</p>
            </sp>
            <sp xml:id="SDZ3-Redna-31-2003-11-26.sp135">

               <speaker>ALOJZ SOK:</speaker>

               <p>Hvala za besedo. Gospod minister je uvodoma povedal, da temu amandmaju vlada ne
               nasprotuje, da pa kot tak ni potreben. Vendar v naši poslanski skupini menimo, da je
               potreben.</p>
               <p>Poglejte, zakon o podzemnih jamah je "lex specialis" za to področje. In 18. člen
               tega zakona govori o varstvenem režimu v jami, govori, kaj vse je v jami prepovedano,
               in po alineah našteva. No, potem pa 19. člen govori o izjemah. In kot izjemo smo
               predlagali, da se med teh osem točk, ki so kot izjeme in dovoljujejo določene
               aktivnosti, seveda kot točka 9 piše tudi, da "se lahko v skladu z zakonom o vojnih
               grobiščih v jami vrši ekshumacija". Se pravi, ne prejudiciramo ničesar, samo v ta
               specialni zakon o podzemnih jamah predlagamo, da se kot ena izjem, ki so dovoljene,
               zapiše tudi to.</p>
               <p>To bi seveda naredilo zakon veliko bolj pregleden in jasen, kajti zakon o vojnih
               grobiščih, ki ste ga nekateri omenjali, govori samo o možnosti izkopa in pa prekopa
               in sicer na pokopališču, tukaj pa seveda gre za tisto vprašanje, ko se v jami kot
               taki nahajajo tudi posmrtni ostanki, človeški posmrtni ostanki.</p>
               <p>Jaz seveda apeliram na vse, da to sprejmemo, kajti pri nas je teh zadev kar nekaj in
               bo v bodoče bilo potrebno tudi to vprašanje razrešiti. In da ne bi prihajalo do
               različnega tolmačenja, se nam zdi smiselno, da bi to zapisali. Kajti pojem jame kot
               grobišča že sam zakon uvaja, in sicer v 11. členu je pod točko 17, kjer se razlaga
               vsebina registra naravnih vrednot, tudi omenjena jama kot vojno grobišče. Se pravi, s
               tem amandmajem bi zakon samo dopolnili in morebiti odstranili eno od nejasnosti, ki
               bi se lahko pozneje pri izvajanju samega zakona pokazala. Zato seveda apeliram na vse
               vas, v kolikor vlada temu ne nasprotuje, da ta amandma sprejmete. Hvala lepa.</p>
            </sp>
            <sp xml:id="SDZ3-Redna-31-2003-11-26.sp136">

               <speaker>PODPREDSEDNIK VALENTIN POHOREC:</speaker>

               <p>Hvala. Še želi kdo besedo k členu 19, vloženemu amandmaju? Če ne, zaključujem
               razpravo o členu 19 in vloženem amandmaju.</p>
               <p>Prehajam na člen 70 in vložen amandma k členu 70. Vložil ga je poslanski klub LDS.
               Kdo želi besedo? Nihče. Zaključujem razpravo o členih in amandmajih.</p>
               <p>O amandmajih bomo v skladu s časovnim potekom seje zbora odločali danes v okviru
               glasovanj, 15 minut po zaključeni razpravi o 9. točki dnevnega reda. S tem prekinjam
               to točko dnevnega reda. Ob 13.50 uri bomo nadaljevali z 12. točko dnevnega reda. Vsem
               za sodelovanje hvala.</p>
               <stage>(Seja je bila prekinjena ob 13.30 uri in se je nadaljevala ob 13.50 uri.)</stage>
            </sp>
            <sp xml:id="SDZ3-Redna-31-2003-11-26.sp137">

               <speaker>PODPREDSEDNIK DR. MIHA BREJC:</speaker>

               <p>Prehajamo na <title>12. TOČKO DNEVNEGA REDA - DRUGO OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O SPODBUJANJU SKLADNEGA REGIONALNEGA RAZVOJA.</title>
               </p>
               <p>Predlog zakona je v obravnavo zboru predložila skupina poslancev s prvopodpisanim
               Brankom Kelemino. V zvezi s tem zakonom odbor za gospodarstvo predlaga državnemu
               zboru, da predlog zakona ni primeren za nadaljnjo obravnavo.</p>
               <p>Na podlagi tretjega odstavka 134. člena poslovnika dajem najprej besedo predstavniku
               predlagatelja za dopolnilno obrazložitev predloga zakona. Prosim, gospod Kelemina.
           </p>
            </sp>
            <sp xml:id="SDZ3-Redna-31-2003-11-26.sp138">

               <speaker>BRANKO KELEMINA:</speaker>

               <p>Spoštovane poslanke in poslanci! Čeprav ni nobene poslanke, samo nekaj poslancev.
               Kakorkoli že, hvala lepa. Slovenska narodna pravljica z naslovom Zgodba o uspehu
               govori tudi o tem, da bo v nekaj letih Slovenija postala najrazvitejša evropska
               država ali država, kot se temu reče, "number one" v EU. Mislim, da je to čudovita
               pravljica in vredna pozornosti, pa tudi ploskanja. Vprašam pa se in vprašam tudi vas,
               spoštovana vlada, za katero danes ni potrebno, da je prisotna, spoštovano vodstvo
               državnega zbora, poslanke in poslanci, predvsem s strani oblasti, vprašam vas, na
               kakšen način in kako ter s čim naj mi uresničimo to zgodbo o uspehu oziroma slovensko
               narodno pravljico. S prodajanjem megle prav gotovo ne. Namreč, več kot štiri leta je
               preteklo od takrat, ko smo sprejeli zakon o skladnem regionalnem razvoju, o
               spodbujanju skladnega regionalnega razvoja. Dejansko ta zakon ni zaživel, kar smo
               najmanj tisočkrat povedali v državnem zboru <stage>(lahko pogledate)</stage>. Če ne bi bilo nekih
               posebnih zakonov, za Trbovlje in tako naprej, pa še nekaterih drugih, na tem področju
               ne bi bilo nobenih sredstev tako rekoč skoraj ali pa bistveno manj, ocenjujem, kot je
               bilo sredstev za demografsko ogrožene, ki smo jih imeli v prejšnjem obdobju. S tem
               zakonom smo ukinili sredstva demografsko ogroženim, ki so bila vsaj nek vir, občinam
               v pomoč, da so lahko nekatere programe uresničevale, vsaj infrastrukturo in tako
               naprej, danes pa še teh sredstev ni.</p>
               <p>Skratka, vsi vemo, da učinkov na tem področju ni. Vsi tiščite glavo v pesek. Vlada
               na tem področju ne stori ničesar, čeprav imamo zdaj že več kot eno leto ministrstvo
               za to področje, se ne zgodi nič novega. Poslanci oblasti ne storite ničesar, pa dobro
               veste, da to področje ni urejeno tako, kot bi moralo biti. Vodstvo državnega zbora ne
               stori ničesar. Skratka, ne zgodi se nič. Predlog opozicije ki se zaveda katastrofe
               glede nerazvoja Slovenije, prehude centralizacije, nerazvitosti regij, ko se vsak dan
               povečujejo razlike med regijami, nezaposlenosti, ogromne nezaposlenosti, tudi
               posledic vstopa v EU, opozicija se tega zaveda. In ker predlaga nek predlog, neke
               izboljšave, da bi prišlo do učinkovitega izvrševanja nekega zakona, neke strategije,
               ki smo jo postavili - vi ste jo sprejeli, spoštovani poslanci oblasti - vendar se ne
               zgodi nič oziroma tega predloga opozicije potem pa seveda ne sprejmetein ga z levo
               roko zavrnete brez vsake uspešne razprave. Svojega predloga, kako rešiti to
               vprašanje, pa tudi nimate. To je najbolj žalostno od vsega, kar lahko je. Enostavno
               prepuščate vse skupaj stihiji. Ne vem, ali za vas deluje čas ali kdo je nad vami, da
               vam ne dovoli, da bi se lotili resno tega vprašanja in da bi končno poskrbeli za to,
               da bi vse te politike, če jih že imamo na tem področju, učinkovito uresničevali.</p>
               <p>Sedaj govorite o tem, da glede na to, da svojega predloga nimate, da se bo to
               vprašanje rešilo v naslednjem mandatu. Sedaj govorite o naslednjem mandatu. Slišal
               sem te besede nedaleč tega nazaj na seji odbora za gospodarstvo, kjer je nekdo, če se
               ne motim celo iz Združene liste, poslanec, povedal, da nima smisla sedajle te oblasti
               v roku enega leta še predlagati kakršnihkoli sprememb na tem področju. Bolje je, da
               se počaka še eno leto, ko bo nova oblast, pa naj se sprejme nova strategija na tem
               področju oziroma nova politika in naj se sprejme zakon, ki bo pač ustrezal in ki ga
               bo potem tudilahko uresničevala. Ne, spoštovani moji, ocenjujem, da je to prepozno,
               daleč prepozno. Sedajle nas posiljujete z nekimi pokrajinami, ki jih sploh ne
               potrebujemo. Gre za čisto navadno glodanje kosti. Če bi imeli resne namene, bi lahko
               s projekcijo skladnejšega regionalnega razvoja regijam dali bistveno večji zagon, na
               podlagi katerega sploh ne bi bilo potrebno mogoče ustanavljanje pokrajin. Samo te
               institucije bi bilo potrebno definirati in pa tudi z nekoliko boljšim prenosom
               pooblastil in funkcij in tudi sredstev občinam, da bi lažje zagotavljala te svoje
               naloge, ki so jim naložene. Skratka, ocenjujem, da pokrajine potrebujemo in to je
               samo eno navadno posiljevanje in glodanje kosti.</p>
               <p>Moj predlog oziroma naš predlog poslancev v zvezi s spremembam zakona o skladnejšem
               regionalnem razvoju temelji na nekaterih načelih. Dovolite, da jih samo čisto na
               kratko navedem. Prvo načelo, naj bi se celotni sistem regionalnih spodbud,
               neposrednih regionalnih spodbud postavil na eno institucionalno raven. To pomeni,
               imamo ministrstvo za regionalni razvoj, imamo agencijo za regionalni razvoj,
               regionalne razvojne agencije tudi poznamo, morda še kakšen javni sklad za regionalni
               razvoj ali nekaj podobnega. Tu bi morala biti organizacija, inštitucionalna raven od
               vrha navzdol. In nič drugega.</p>
               <p>Danes pa se z regionalnim razvojem ukvarja cela vrsta institucij, od podjetniških
               centrov, gospodarske zbornice, obrtne zbornice, pospeševalnih centrov, kdo bi vedel
               vse našteti. Nešteto, nešteto. Vsi se ukvarjajo z regionalnim razvojem, vsi se
               ukvarjajo z nekimi spodbudami, ampak jaz ocenjujem, da se ukvarjajo v glavnem sami s
               sabo, kvečjemu še mogoče nekaj malega za svoje prijatelje, za svoje kolege. Vse
               ostalo pa bore malo.</p>
               <p>Naslednje načelo, torej, to je prvo načelo. Naslednje načelo, drugo načelo,
               združitev vseh sredstev neposrednih regionalnih spodbud na enem mestu. Organizacijska
               oblika ni toliko pomembna, ali je to javni sklad ali je to proračunski sklad. To bi
               lahko oblast, če bi imela interes, da se vsa sredstva neposrednih regionalnih spodbud
               združijo na enem mestu, kjer bi imeli, seveda zaradi gospodarnosti, učinkovitosti in
               preglednosti nadzora, nek smisel, tega seveda nihče ne stori. Danes, če pogledamo,
               kakšna je situacija na tem področju, vidimo, da se tudi poslanci koalicije oziroma
               oblastne strukture, kot na primer nedaleč nazaj gospod Pucko, se je sam spraševal,
               kje je pregled regionalnih neposrednih spodbud. Kje, naj ga končno enkrat vlada da,
               da bomo seveda videli, kakšne so te spodbude in kakšna je sploh politika na
               tempodročju. Skratka, pregleda ni, to smo opozarjali neštetokrat, ampak nismo na tem
               področju storili ničesar.</p>
               <p>Naslednje načelo, ki bi ga bilo potrebno seveda upoštevati pri bolj učinkovitem
               skladnem regionalnem razvoju, je načelo, da naj bodo temeljni dokumenti za
               oblikovanje vseh neposrednih regionalnih spodbud na letni ravni izvedbeni projekti
               regionalnih razvojnih agencij. Namreč, kaj se sedaj dogaja. Sedaj se dogaja to, da
               ministrstva poljubno, kakor se jim pač zdi, na podlagi njihovih ocen ali pa možnosti,
               ki jih dosežejo pri pogajanjih za proračun, za naslednja proračunska obdobja,
               zagotovijo neka sredstva, kakor za regionalni razvoj, vendar so ta sredstva razpršena
               po ministrstvih. Nihče nima pregleda, kako se ta sredstva trošijo. Trošijo se preko
               različnih razpisov, neorganizirano, neusklajeno, skratka, izredno velika
               anarhija.</p>
               <p>Naslednje načelo, pomembno, pa je to, da bi morali zagotoviti višino sredstev, in to
               je najmanj 1 procent bruto domačega proizvoda neposrednih regionalnih spodbud za nove
               programe. Ne vem, kdo si je izmislil te posredne regionalne spodbude. Skratka,
               postaviti bi bilo potrebno nekaj 5, 6 osnovnih načel in na teh načelih zgraditi novo
               konstrukcijo skladnejšega regionalnega razvoja. Samo na tak način bi lahko prišli do
               nekega uspešnega izvajanja regionalne politike. Žal se to očitno tudi danes ne bo
               zgodilo. Hvala lepa.</p>
            </sp>
            <sp xml:id="SDZ3-Redna-31-2003-11-26.sp139">

               <speaker>PODPREDSEDNIK DR. MIHA BREJC:</speaker>

               <p>Hvala. Sledijo predstavitve stališč poslanskih skupin. Besedo ima gospod Alojz Sok,
               Nova Slovenija.</p>
            </sp>
            <sp xml:id="SDZ3-Redna-31-2003-11-26.sp140">

               <speaker>ALOJZ SOK:</speaker>

               <p>Spoštovani predsedujoči, kolegice poslanke in poslanci! Rezultat skladnega
               regionalnega razvoja v Sloveniji je danes poznan. Razlike so veliko večje, kot so
               bile, preden je bil ta program in ta zakon sprejet, in dejstvo je, da se te razlike
               še povečujejo. Če smo, tako kot je moj predgovornik rekel, pred uvedbo tega zakona o
               skladnem regionalnem razvoju dobili določena sredstva za projekte na demografsko
               ogroženih območjih, pa danes lahko ugotovimo, da ta pičla sredstva bolj ali manj
               potrošijo različne agencije, ki so se razrasle kot gobe po dežju, in da pravzaprav ta
               denar gre za delovanje, malo pa ostane za dejanske projekte. Če pogledam našo
               statistično regijo, imamo tri agencije, ki se ukvarjajo z izdelavo teh projektov, s
               katerimi bi naj kandidirali za sredstva raznih kohezijskih skladov in tudi državnega
               proračuna. Ekonomski inštitut, potem mariborska razvojna agencija in še ena agencija
               Bistra na Ptuju - ne vem povedati, koliko je zaposlenih, v glavnem, v okviru teh
               delujejo ogromni aparati, veliko ljudi, ki to državo veliko stanejo. Rezultat vsega
               pa je to, da projektov na koncu ni, če pa že so, pa seveda za njih zmanjka denarja.</p>
               <p>Državni sekretar Igor Strmšnik je rekel, da vlada že ima pripravljen svoj zakon, da
               se zavedajo, da je treba na tem področju nekaj narediti; da so dali zakon v
               medstrankarsko usklajevanje, ali kako vi to imenujete - menda, ja, v medstrankarsko
               koordinacijo. V isti sapi pa je povedal, da čakajo na to, da se bodo ustanovile
               pokrajine, da bodo potem sploh razmislili, katere so tiste funkcije, ki naj bi se
               prenesle na pokrajine. No, če čakajo na to, da se bodo ustanovile pokrajine, potem je
               pot do ustanovitve pokrajin lahko še dolga, še zlasti zato, ker so mnogi tudi na
               nivoju lokalnih skupnosti močno prepričani,da takšnih pokrajin, kot si jih je
               zamislilo ministrstvo za notranje zadeve z gospodom Bohincem na čelu, v Sloveniji ne
               rabimo. Ne rabimo, ker bodo predstavljale samo še en centralizem več, bodo veliko
               stale, od tega pa ne bo nobenega učinka. In bomo očitno še kar nekaj časa čakali, da
               bi do tega prišlo.</p>
               <p>Predlog predlagateljev, da se zadeve v zvezi s skladnim regionalnim razvojem
               skoncentrirajo tako po finančni kot po kadrovski plati, je torej na mestu. In bi bilo
               treba, če hočemo, da te razlike med regijami v Sloveniji ne bodo še večje, da ne bo,
               recimo, Prekmurje še bolj nazadovalo in da se osrednje območje Slovenije napram
               ostalim ne bo razvijalo še bolj, kot se, da bo ta - nimamo nič proti, da se razvija,
               ampak da bo ta razvoj nekako usklajen - bi morali čim prej na tem področju nekaj
               narediti. Mi pa seveda lahko ugotavljamo, da vlada strategije za to področje nima, da
               razmišlja in da bi še kar nekaj časa razmišljala, preden bo prišlo do kakršnekoli
               odločitve.</p>
               <p>Mi temu predlogu matičnega delovnega telesa nasprotujemo. Prepričani smo, da so te
               rešitve v tem zakonu, ki jih je predlagala skupina poslancev, dobre in da bi do
               tedaj, ko bo vlada uredila vse to, kar misli, ustanoviti pokrajine, in kar misli
               prenesti na pokrajine, nujno bilo potrebno na tem področju narediti neko
               koncentracijo, ne pa da se ta majhna sredstva na tako netransparenten način dejansko
               razpršuje in potem nekega učinka glede razvoja ni. Tudi sami se sprašujemo, kaj naj
               bi pomenile posredne pa neposredne razvojne spodbude, predsednika vlade smo tukaj
               večkrat lahko slišali, da pravzaprav so posredne razvojne spodbude istočasno
               neposredne, ampak ko je bil zakon sprejet in ko je bilo v zakonu zapisano, da se 1%
               bruto družbenega produkta namenja za skladen regionalni razvoj, smo bili vsi
               prepričani, da bo ta denar dejansko šel za neposredne projekte v demografsko ogrožene
               oziroma v deprivilegirane regije. Hvala lepa.</p>
            </sp>
            <sp xml:id="SDZ3-Redna-31-2003-11-26.sp141">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Besedo ima gospod Marko Diaci. Gospod Štemberger. Stanka mladih,
               prosim.</p>
            </sp>
            <sp xml:id="SDZ3-Redna-31-2003-11-26.sp142">

               <speaker>IGOR ŠTEMBERGER:</speaker>

               <p>Hvala za besedo. V Stranki mladih Slovenije se strinjamo s predlagateljem predloga
               zakona, da je učinkovita reforma politike spodbujanja regionalnega razvoja nujno
               potrebna, saj se je v preteklih letih pokazalo, da izvajanje veljavnega zakona ne
               zagotavlja pričakovanih rezultatov. Učinkovitost regionalnega razvoja je bistveno
               manjša od potreb predvsem zaradi dveh momentov. Prvič, so majhna proračunska
               sredstva, namenjena spodbujanju skladnega regionalnega razvoja. Drugi pa je
               organizacije narave saj so še tista majhna sredstva, ki so namenjena programu
               spodbujanja regionalnega razvoja, popolnoma razpršena, zato so učinki posameznih
               razvojnih spodbud tako majhni, da se nekaterim podjetjem sploh ne splača kandidirati
               na razpise za pridobitev sredstev, saj imajo dostikrat s prijavami več stroškov, kot
               lahko od razpisov realno pričakujejo.</p>
               <p>Zaradi sistemsko neučinkovitega stanja na področju politike spodbujanja skladnega
               regionalnega razvoja so edini nosilci resne razvojne politike regionalne razvojne
               agencije, od katerih mnoge delajo zelo dobro. Med regionalnimi razvojnimi agencijami,
               ki so svoje poslanstvo upravičile, je že kar nekaj takšnih, ki so uspele pripraviti
               kvalitetne regionalne razvojne programe. K sodelovanju so v okviru statističnih regij
               pritegnile večino lokalnih skupnosti na področjih, ki jih pokrivajo, uspele so
               pritegniti tudi zainteresirana podjetja in ostale nosilce regionalnega razvoja.
               Vendar vse po vrsti ugotavljajo, da jim to ne koristi kaj dosti, saj vlada v državnih
               proračunih potrebnih proračunskih sredstev ne zagotavlja v okvirih realnih potreb.
               Posledica pomanjkanja proračunskih sredstev za spodbujanje skladnega regionalnega
               razvoja v obdobju priprav Slovenije za vstop v Evropsko unijo je vzrok, da Slovenija
               ni izkoristila vseh sredstev Evropske unije, namenjenih v okviru različnih
               predpristopnih programov, saj je bilo sofinanciranje programov s strani države pogoj
               za koriščenje omenjenih sredstev.</p>
               <p>Vendar, če že za to do sedaj nihče ni odgovarjal in so ta sredstva izgubljena, je
               nedopustno, da se to ponovno zgodi s obsežnimi sredstvi, do katerih bo pod podobnimi
               pogoji, torej v državnem proračunu, z zagotovljenimi sredstvi za sofinanciranje
               razvojnih programov upravičena Slovenija kot polnopravna članica Evropske unije. Iz
               napake preteklosti lahko zaključimo, da je nujno potrebna reforma sistema izvajanja
               politike s spodbujanjem skladnega regionalnega razvoja, saj bodo v nasprotnem primeru
               sredstva, ki bi jih lahko koristili iz strukturnih skladov Evropske unije ostala v
               Bruslju ali pa jih bodo uspešno počrpale tiste nove članice, ki se na to bolje
               pripravljajo.</p>
               <p>V predlaganem predlogu zato v Stranki mladih Slovenije vidimo korak v pravi smeri,
               sicer ne dovolj celovit, a vendarle več, ko je na tem področju storila vlada.
               Vzpostavitev zakonskih okvirjev za izvajanje vseh regionalnih spodbud zgolj na eni
               institucionalni ravni je zagotovo korak v smeri racionalizacije izvajanja regionalne
               razvojne politike. Združitev vseh virov državnih sredstev na enotnem računu,
               postavki, od koder bi se razdeljevala posameznim regionalnim razvojnim agencijam,
               tudi omogoča, da bodo konkretne pomoči dovolj obsežne, da se bo podjetjem nanje sploh
               izplačalo prijavljati.</p>
               <p>Tudi predlog po konkretnejši opredelitvi selektivnega dodeljevanja javnih spodbud
               območjem s posebnimi razvojnimi problemi je nujen, saj so razlike med statističnimi
               regijami tako velike, da to vpliva na vsa ostala področja, ki jih razvitost območja
               pogojuje do te mere, da je postala edina perspektiva mladih beg od doma čim bližje
               Ljubljani, kar pa je le še dodatna voda na mlin intelektualnemu siromašenju
               slovenskega podeželja.</p>
               <p>Vse omenjene novosti so seveda pogojene s proračunskimi sredstvi, ki so potrebna, da
               se programi tudi izvajajo. V zakonu opredeljena minimalna višina sredstev za
               neposredne razvojne spodbude, ki ne sme biti manjša kot 1 % bruto družbenega domačega
               proizvoda, je po ocenah Stranke mladih Slovenije spodnja meja, ki jo je potrebno
               zagotavljati, v kolikor želimo kot polnopravna članica Evropske unije funkcionirati
               konkurenčno in predvsem v smeri manjšanja velikega razvojnega razkoraka, ki obstaja
               med Slovenijo in najrazvitejšimi evropskimi državami.</p>
               <p>V poslanski skupini Stranke mladih Slovenije bomo predlog zakona podprli. Hvala.</p>
            </sp>
            <sp xml:id="SDZ3-Redna-31-2003-11-26.sp143">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Valentin Pohorec, DeSUS.</p>
            </sp>
            <sp xml:id="SDZ3-Redna-31-2003-11-26.sp144">

               <speaker>VALENTIN POHOREC:</speaker>

               <p>Hvala za besedo, gospod podpredsednik. Če bi bila Slovenija količkaj enakomerno
               razvita, najbrž bi odpadle številne razprave pri vseh ali pa pri mnogih drugih
               zakonih, ki jih v tem državnem zboru sprejemamo, o njih razpravljamo, odločamo, pa
               najsi gre za izgradnjo avtocest, državnih cest, železnic, vprašanje gospodarskega
               razvoja, itd. Ker pa to ni, so ta vprašanja vedno navzoča, so vedno na tapeti in so
               tudi resnično aktualna.</p>
               <p>Razkorak med manj razvitimi in osrednjo slovensko regijo je vedno večji in za enkrat
               vsi ukrepi, ki so do danes pač bili sprejeti skozi sedanje veljavne zakone, ne dajejo
               tistih pravih sadov, kot bi jih pričakovali in gnev ljudi, pa tudi nas, ki smo iz teh
               pokrajin v državnem zboru, je zato upravičen in vedno večji, da bi morali nekaj več
               storiti.</p>
               <p>Kolega Branko Kelemina je poskušal s svojim vloženim zakonom prinesti neke rešitve.
               Verjamem, da je hotel dobro in da je to tudi legitimna pravica vsakega od nas, da
               poskuša s svojim prispevkom dodati nekaj tja, kamor problemi najbolj segajo. Pač pa
               smo na odboru ugotovili, da tak, kot je, ima toliko nerešenih vprašanj in da ni
               povsem izvršljiv, kar pa potem seveda privede do tistega mnenja, da zakon ni
               primeren.</p>
               <p>Slišati je, da torej vlada prinaša, pripravlja svoj zakon in da bodo mnoge rešitve,
               ki jih je kolega Branko Kelemina tudi nakazal in zajel v svojem predlogu, tam
               prinesene in da bo konsistenten z vsemi drugimi zakoni, ki urejajo naš celoten
               politični položaj da ne bo v nasprotju, kaj vem, z zakonom o javnih financah in
               podobno, in da bomo ta zakon kaj kmalu dobili. Sam upravičeno pričakujem, da bo tudi
               v drugih zakonih, ki na nek način odrejajo določeno mejo hitrejšega razvoja manj
               razvitih območij, tudi v tej smeri grajeno.</p>
               <p>Pa če se obrnem na včerajšnjo odločitev, da imamo samo en sklad za prostovoljno, v
               oklepaju obvezno, pokojninsko zavarovanje javnih uslužbencev, sem optimist, da bo
               sedež tega sklada, recimo, v Ljutomeru, Tolminu ali pa, ne vem, v Brežicah. Kajti to
               bi bila tista politika, da se tudi nekaj dejansko naredi; da se tudi kakšna alokacija
               teh centrov moči, kot so skladi, prenese tja, predvsem tisti, ki se na novo
               ustanavljajo, ki jih ni treba seliti. To bi bil nek korak k dejanju, poleg tistega,
               kar že obstaja, kar imamo.</p>
               <p>In zaradi teh pričakovanj, da bo to v novem vladnem zakonu vneseno, bomo v naši
               poslanski skupini počakali na tako zakonsko rešitev in bomo pač tu podprli sklep
               odbora, kot je predlagan. Hvala lepa.</p>
            </sp>
            <sp xml:id="SDZ3-Redna-31-2003-11-26.sp145">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče Slovenske demokratske stranke bo predstavil gospod Kelemina.
           </p>
            </sp>
            <sp xml:id="SDZ3-Redna-31-2003-11-26.sp146">

               <speaker>BRANKO KELEMINA:</speaker>

               <p>Še enkrat hvala. Spoštovani kolegi in kolegice! Kot sem že omenil kot predlagatelj
               oziroma v imenu predlagatelja, tako naj tudi v imenu naše stranke, Slovenske
               demokratske stranke, povem, da se tudi mi zavedamo in še kako zavedamo problemov na
               področju nerazvoja Slovenije, te hude centralizacije, nerazvitosti posameznih regij,
               nezaposlenosti. In prav zato v celoti podpiramo pobudo o tem, da se na tem področju
               stori korak naprej, zato tudi ta predlog z naše strani.</p>
               <p>Naj povem samo še nekaj v zvezi z načeli, ki sem jih uvodoma že povedal. Zelo
               pomembno je, da bi si ta načela, o katerih sem govoril, pet, šest načel, da bi jih
               upoštevali maksimalno in da bi jih potem tudi uresničili. Namreč, poglejte, mi imamo
               strategijo gospodarskega razvoja Slovenije, imamo strategijo regionalnega razvoja
               Slovenije, imamo strateški dokument, ki se imenuje načrt razvojnih programov za
               2002/2006, če se ne motim, in še nekatere druge dokumente, strateške, ki jih je
               potrebno uresničevati. Tu so sprejeti dokumenti, ki se ne uresničujejo in so izredno
               pomembni, bi se morali v sklopu skladnejšega regionalnega razvoja uresničevati,
               vendar ne.</p>
               <p>Eno od temeljnih načel, ki jih prej nisem uspel natančno razložiti, zaradi
               pomanjkanja časa, je tudi to, da naj postanejo regionalne razvojne agencije, ki danes
               delajo na regionalnem razvoju, javne regionalne razvojne agencije. Namreč, kaj se
               dogaja danes. Danes se dogaja to, da občine ustanavljajo te inštitucije, vendar
               zaradi tega, ker morajo zagotavljati za to tudi svoja lastna sredstva, občine pa tako
               ali tako vemo, da same, predvsem tiste nerazvite, izredno težko preživijo in da so
               uspešne pri tem samo bogate občine lahko, da potem ustanavljajo regionalne razvojne
               agencije z zelo neustrezno kadrovsko zasedbo, tudi velikostjo, usposobljenostjo in
               tako naprej in potem ugotavljamo, da te agencije niso usposobljene izdelovati zelo
               dobrih programov. Edini način, da jih usposobimo, je, da ministrica, minister
               predpiše minimalno organizacijsko shemo, glede na velikost regije in druge potrebe,
               število strokovnjakov, ki so za to potrebni, ki so državni uslužbenci, če hočete
               navadni birokrati, jih bomo na lokalnem nivoju že usposobili, da boste delali tako,
               kot je potrebno za regionalni razvoj, in ki jih plačuje država. Vsaj v prvem obdobju,
               nekem dve - triletnem obdobju naj jih plača država, potem v nadaljevanju pa naj vsaj,
               recimo, delež prispeva lokalna skupnost, delež si pa naj iščejo sredstevna trgu. Neko
               tako kombinacijo bi bilo potrebno ustvariti, vendar tudi tega nočete. Jaz pravim,
               dokler to ne bo, bodo te agencije neučinkovite. Samo bogate občine si lahko
               privoščijo agencije, ki so učinkovite, ki so kadrovsko dosti močne in ki so tudi že
               danes uspešne.</p>
               <p>Potem načelo višine sredstev. Če bi mi zagotovili, recimo, 1% bruto domačega
               proizvoda na leto neposrednih regionalnih spodbud, kar je približno 50 milijard -
               ampak to za nove programe, ne za tiste stare programe, ki se že nekaj izvajajo ali
               kakorkoli že, ampak za nove programe na podlagi izvedbenih razvojnih načrtov - in da
               bi podlaga za oblikovanje teh sredstev bili izvedbeni razvojni načrti, potem bi to
               bil pravi učinek. To je približno 50 milijard sredstev v državnem proračunu za
               neposredne spodbude, potem tukaj še sredstva EU, ki tudi niso majhna na tem področju,
               sredstva lokalnih skupnosti, sredstva partnerjev, ker vemo, da gre za partnerski
               odnos podjetij, zavodov, posameznikov, podjetnikov in tako naprej. Skratka, lahko bi
               se v tem fondu zbralo kot celotna masa 200, 300 milijard letno. S tem denarjem bi pa
               mi naredili pravi zagon. To, kar počnemo danes, kjer ministrstva dajejo pomoč v
               višini 20 procentov za posamezne projekte, to še za DDV ni. In tega se ne splača
               jemati. Od tega živi samo birokracija. Skratka, mi ta zakon v celoti podpiramo. Hvala
               lepa.</p>
            </sp>
            <sp xml:id="SDZ3-Redna-31-2003-11-26.sp147">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Bojan Kontič, Združena lista.</p>
            </sp>
            <sp xml:id="SDZ3-Redna-31-2003-11-26.sp148">

               <speaker>BOJAN KONTIČ:</speaker>

               <p>Hvala lepa, gospod podpredsednik. Spoštovane kolegice in kolegi! V poslanski skupini
               Združene liste socialnih demokratov menimo, da dosedanje aktivnosti na področju
               skladnega regionalnega razvoja niso zadovoljile naših pričakovanj. Še vedno smo priča
               razvojnim problemom v večini tako imenovanih regij. Razlike pa se po naših ocenah še
               povečujejo. Vse to je po naši oceni posledica tudi dolgotrajnega procesa
               regionalizacije, kot ukrepa zoper preveliko centralizacijo Slovenije. In če ni bilo
               fig v žepu, ko smo se odločili za spremembo ustave na področju lokalne samouprave, se
               nam obetajo prijaznejši časi za regionalizem. Za potrebe regionalnega razvoja
               namenimo premalo sredstev.</p>
               <p>Prav tako je potrebno nameniti večjo pozornost tako imenovanim evropskim sredstvom -
               kljub zagotovilom ministrstva v to nisem ravno prepričan. Da obstoječi zakon ne
               omogoča kvalitetnega in skladnega regionalnega razvoja, posredno priznava tudi vlada,
               ki pripravlja predlog sprememb in dopolnitev zakona o spodbujanju skladnega
               regionalnega razvoja. Tudi njihov predlog, kolikor smo vsebinsko seznanjeni z njim,
               še ni dovolj dodelan in je potreben sprememb.</p>
               <p>V poslanski skupini Združene liste socialnih demokratov ocenjujemo in predlagamo, da
               bi bilo smiselno v zakonu slediti predlogom, ki so vsebinsko vezani na ustanavljanje
               pokrajin. Ena izmed njihovih osnovnih nalog, bodočih pokrajin namreč, mora biti ravno
               regionalni razvoj, in to preko neposredno izvoljenih organov. Regionalne razvojne
               agencije jih ne morejo nadomestiti. Hkrati soglašamo z mnenjem vlade, da je potrebno
               zagotoviti moderen pristop spodbujanja trajnostnega razvoja, s sodelovanjem različnih
               virov, različnih ravni - mednarodno, državno, regionalno in lokalno - ter različnimi
               nosilci razvoja, kot so država, socialni partnerji, regionalni partnerji,civilna
               družba in tudi zasebni kapital.</p>
               <p>Prav tako je pomembno opozorilo vlade, da so za politiko, razvoj in stanje na
               posameznem področju odgovorna ministrstva, vlada pa je, tako vsaj sporoča v svojem
               mnenju, že usmerjena v iste cilje, ki jih želijo predlagatelji obravnavanega
               predloga, a po bistveno cenejši, manj zahtevni, manj konfliktni in krajši poti.
               Upoštevajoč torej mnenje vlade in pravno mnenje naše zakonodajno-pravne službe, bomo
               v poslanski skupini Združene liste socialnih demokratov podprli predlagani sklep
               matičnega odbora.</p>
            </sp>
            <sp xml:id="SDZ3-Redna-31-2003-11-26.sp149">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Franci Rokavec, Slovenska ljudska stranka.</p>
            </sp>
            <sp xml:id="SDZ3-Redna-31-2003-11-26.sp150">

               <speaker>FRANCI ROKAVEC:</speaker>

               <p>Hvala za besedo, predsedujoči. Spoštovane poslanke in poslanci! V poslanski skupini
               Slovenske ljudske stranke aktivno spremljamo regionalno politiko in tematike,
               povezane z njo. Spremljamo jo na ravni države kakor tudi na evropski ravni. Dejstvo
               je, da je veljavni zakon spodbujanja skladnega regionalnega razvoja pomanjkljiv in da
               ne ustreza realnim potrebam in težavam na področju regionalnega razvoja.</p>
               <p>Na podlagi poročila o regionalnem razvoju za leto 2000 je vlada zastavila vrsto
               aktivnosti in ukrepov regionalne politike, med katerimi je tudi nadgradnja veljavnega
               zakona. Pripravo predloga zakona o spremembah in dopolnitvah zakona o spodbujanju
               skladnega regionalnega razvoja je tudi uvrstila v program dela vlade za leto 2003 in
               pripravila tudi teze za nadgraditev zakona. Kljub vsemu menimo, da je potrebno
               izpostaviti nekaj glavnih, nedokončanih nalog oziroma težav na tem področju:
               sprejetje razvojnih dokumentov s področja prostorskega planiranja, strategije
               prostorskega razvoja Republike Slovenije in regionalnih zasnov prostorskega razvoja v
               statističnih regijah; delovanje regionalnih razvojnih agencij, sicer so bile
               izpostavljene, vendar pa so v veliki večini regij kadrovsko šibke, z večinoma
               neurejenimi sistemskimi viri financiranja in dejansko nezmožne opravljati vse
               predpisane naloge, saj jim je bilo naloženo prehudo breme. Programski odbori regij
               postajajo vse bolj pomembne institucije, pri čemer pa nimajo ustrezne zakonske
               podlage. Potrebno je tudi omeniti razvojne probleme v nekaterih regijah in precejšnje
               razlike med regijami v razvojnih možnostih.</p>
               <p>Razlike v konkurenčnosti gospodarstva se niso pomembno zmanjšale. V letu 2002 se tudi
               zaustavi trend padanja stopnje registrirane brezposelnosti prav v vseh statističnih
               regijah. Stopnja brezposelnosti na ravni celotne Slovenije se sicer ni povečala, se
               je pa problem brezposelnosti dodatno omilil le v petih statističnih regijah. Glede
               brezposelnosti na ravni regij je pozitiven tudi trend zmanjševanja razlik med regijo
               z najvišjo in regijo z najnižjo stopnjo brezposelnosti.</p>
               <p>Menimo, da bi bilo potrebno pri vzpostavitvi regionalnega razvoja dati večjo oziroma
               ključno vlogo občinam. Predlog zakona s prvopodpisanim poslancem Brankom Kelemino
               bistveno posega v trenutno organiziranost sistema in tudi v prihodnje rešitve
               načrtovanja na omenjenem področju. Menimo, da so v predlogu zakona tudi konstruktivne
               rešitve, ki bi jih bilo dejansko smiselno upoštevati. Nekatere izmed njih pa so po
               mnenju zakonodajno-pravne službe tudi sistemsko vprašljive. Med drugim predlagatelj
               omenja enoten koncept institucij na regionalnem nivoju, saj veljavni sistem
               institucij ni učinkovit, ker se velik del finančnih sredstev porablja za samo
               funkcioniranje teh institucij, ki so odgovorne za izvajanje politike skladnega
               regionalnega razvoja na račun regionalnih spodbud za razvojne projekte.</p>
               <p>Predlagatelj nadalje meni, da je izvajanje regionalne politike neučinkovito tudi
               zaradi razpršenosti sredstev med številnimi ministrstvi in razvojnimi projekti. S tem
               predlogom želijo predlagatelji doseči večjo učinkovitost institucij za regionalni
               razvoj in odpraviti nepotrebno podvajanje institucij, kar je zagotovo tematika, o
               kateri bodo še potekale razprave. Vlada Republike Slovenije meni, da so zakonske
               spremembe potrebne za nadgradnjo sedanjih rešitev. Vendar v poslanski skupini
               ocenjujemo, da je treba k spremembam zakona o skladnem regionalnem razvoju pristopiti
               sistemsko. Zato je treba dati tudi potreben čas in tudi pripraviti te rešitve, ki
               bodo dejansko odgovarjale na vprašanja, ki so bila zastavljena in se pojavljajo v tem
               času. Upamo, da bo vladni predlog zajemal vse tiste predloge in spremembe, ki so
               potrebne za izboljšanje regionalne politike na vseh področjih. Pri tem pa ponovno
               poudarjamo, da je treba dati ključno vlogo občinam pri pripravi realizacije razvojnih
               projektov v občinah.</p>
               <p>Za konec naj poudarim še sledeče. Nikakor statistične ali razvojne regije ne smejo
               biti okvir za bodočo ustanovitev pokrajin. Glede slednjega je treba najprej določiti
               pristojnosti pokrajin in ne nazadnje tudi opredeliti jasne finančne posledice glede
               na različno število in velikost pokrajin. Hvala lepa.</p>
            </sp>
            <sp xml:id="SDZ3-Redna-31-2003-11-26.sp151">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod mag. Blaž Kavčič, Liberalna demokracija.</p>
            </sp>
            <sp xml:id="SDZ3-Redna-31-2003-11-26.sp152">

               <speaker>MAG. BLAŽ KAVČIČ:</speaker>

               <p>Spoštovani gospod podpredsednik, kolegice in kolegi! Skladen regionalni razvoj je
               področje, kjer imamo v Sloveniji nedvomno še kar nekaj prostora za razvoj. Po drugi
               strani pa imamo kar nekaj razlogov za to, da pozitivno ocenjujemo do sedaj razviti
               sistem in dosežke skladnega regionalnega razvoja. Pravzaprav so določene korenine za
               skladnejši regionalni razvoj bile postavljene že tudi desetletja nazaj, če vzamemo,
               recimo, primere tehnološkega razvoja iz nekdanje kranjske Iskre, ki se je
               sistematično selila v druge predele Slovenije, predvsem na Primorsko in Dolenjsko. To
               je eden od primerov, ki kažejo na to, da smo v Sloveniji že tudi v preteklosti
               vedeli, kaj je policentrizem, in da so določena vprašanja bila do neke mere dobro
               razrešena ali vsaj pripravljena za razreševanje tudi že v preteklih letih in
               desetletjih.</p>
               <p>Seveda pa, kot rečeno, sistem je treba razvijati naprej. Zato nas ta predlog
               sprememb in dopolnitev zakona nekoliko razočara, ker ne predvideva, ne analizira
               vloge vseh akterjev na tem področju. Recimo, izpusti vlogo obrtne zbornice Slovenije,
               vlogo gospodarske zbornice Slovenije, ki pa tudi imata pomembne mreže, ki bi lahko
               odigrale pomembnejšo vlogo pri skladnem regionalnem razvoju.</p>
               <p>Še ena zadeva je zelo pomembna, ki jo resnici na ljubo tako osnovni zakon kot tudi
               predlog o spremembah pušča ob strani. Ta zadeva je naslednja. Denar ni vse. Tudi če
               bi imeli neomejene količine denarja, to še ni zadosten pogoj, da bi se zgodil boljši
               in skladnejši regionalni razvoj. Kategorija, ki še vedno manjka, je spodbudno
               podjetniško okolje. In res je temu potrebno nameniti veliko več pozornosti. Ker samo
               podjetniška ideja, samo spoštovanje podjetništva lahko ob finančnih vlaganjih rodi
               tudi konkretne učinke v uspešnem poslovanju podjetij, v dobro plačanih delovnih
               mestih in v zadostnem obsegu dohodnine, tudi za občinske proračune. Zato moramo v
               zvezi s tem predlogom zakona ugotoviti, da vendarle pušča ob strani dejstvo, da se
               koeficient variacije razlik med regijami v zadnjih letih v Sloveniji zmanjšuje.</p>
               <p>Poleg tega pa so preveč izpostavljene ugotovitve, da nekatere rešitve tega predloga
               niso sistemsko sprejemljive. V mislih imam predvsem, recimo; oblikovanje posebnega
               javnega sklada pri javni agenciji za spodbujanje skladnega regionalnega razvoja,
               popolno izključitev resornih ministrstev iz kroga nosilcev regionalne politike in še
               nekatere druge sestavine predloga, nekatere rešitve, ki jih predlog sprememb podaja,
               pa so preveč nejasne. Predlog je torej nekoliko preveč poenostavljen. Ni se težko
               strinjati z njegovo osnovno intencijo in pritegniti tudi kritičnosti visokega
               procenta porabe sredstev za funkcioniranje sistema spodbud samega. Res, da se bo
               tukaj verjetno situacija v prihodnje skozi večji obseg samih spodbud izboljšala.
               Torej pričakujemo izboljšanje tega razmerja med stroški delovanja sistema spodbujanja
               skladnega regionalnega razvoja in investiranjem v vsebino samo. Zato, zaradi
               navedenih nepopolnosti in pomanjkljivosti v predlogu zakona, v poslanskem klubu
               Liberalne demokracije Slovenije tega predloga ne bomo mogli podpreti. Hvala lepa.</p>
            </sp>
            <sp xml:id="SDZ3-Redna-31-2003-11-26.sp153">

               <speaker>PODPREDSEDNIK DR. MIHA BREJC:</speaker>

               <p>Hvala lepa. In še predstavitev Slovenske nacionalne stranke, mislim stališč. Gospod
               Peče.</p>
            </sp>
            <sp xml:id="SDZ3-Redna-31-2003-11-26.sp154">

               <speaker>SAŠO PEČE:</speaker>

               <p>Spoštovani prisotni! V Slovenski nacionalni stranki nismo nikoli trdili, da sistema
               na tem področju nimamo. Vedno pa smo trdili, da imamo izjemno drag sistem, in kar je
               prav tako hudo, če ne celo hujše, imamo zelo neučinkovit sistem. Zato pozdravljamo
               vsako željo, vsak zakonski predlog, da sistem spremenimo. Dejstvo je, da vlada
               Republike Slovenije noče spremeniti sistema, in dejstvo je da politika tej želji,
               torej vlada Republike Slovenije noče, oziroma ji sledi.</p>
               <p>Po naši oceni bi seveda skladen regionalni razvoj morali doseči že v prejšnjem
               tisočletju, če bi le bilo malo politične volje. Dovolite, da se prvo ustavim okoli
               sistema. Če pogledamo, imamo regionalne razvojne agencije in regionalne razvojne
               programe v vseh tako imenovanih regijah. Prvi je regionalna razvojna agencija Mura,
               naslednji mariborska razvojna agencija, v naslednji regiji, Koroški, RRA Koroška, v
               Celju RRR Celje, v Zasavju regionalni center za razvoj RCR. Nadalje v Posavju
               regijski pospeševalni center Posavje, v jugovzhodni Sloveniji podjetniški center Novo
               Mesto, razvojno-regionalna agencija v Ljubljani posebej za urbano regijo. Nadalje
               poslovni podporni center v Kranju, regionalno razvojno agencijo notranje koroške
               regije, potem imamo razvojno agencijo severne Primorske in navsezadnje tudi
               regionalni razvojni center Koper. Poleg vsega tega seveda smo pa pred nedavnim z
               oblikovanjem nove vlade potrdili tudi ministrstvo, katerega osnovna naloga naj bi
               bila pospeševanje skladnega regionalnega razvoja. Učinki vsega tega seveda se
               izkazujejo izključno in pa le v uporabi denarnih sredstev. Učinka ni nobenega. Torej,
               s tem sem hotel prikazati današnje stanje na tem področju</p>
               <p>Torej, politika si lahko po eni strani umije roke in reče: "Ja, saj ustanavljamo
               različne institucije, ki požirajo proračunski denar, če pa so neučinkovite, pa to
               dejansko ni problem politike." Toda dokler bomo imeli takšno mišljenje, seveda ne
               bomo naredili tega koraka naprej. V želji nacionalne stranke je, da bi regije v naši
               državi zaživele in da bi bile čim bolj skladno ustoličene, torej da bi vse regije
               imele enake možnosti in da bi ljudje v njih enakovredno zadovoljevali svoje potrebe
               in tisto, karjim regija ali pa področje po eni strani lahko nudi. Toda seveda
               slovenska politika, kakor sem v uvodu povedal, na to ni pripravljena.</p>
               <p>Danes imamo pred seboj zakon, ki nam dovoljuje dve rešitvi. Prva opcija je sprejeti
               zakon in s tem poskušati dosedanjo organiziranost spremeniti, predvsem na področju
               privarčevanja sredstev, ker ne bomo več neposredno financirali toliko in toliko
               institucij, ampak bomo imeli eno, recimo, logistično institucijo, ki bo pokrivala
               ostale segmente. Ali drugo opcijo, torej da sledimo Vladi Republike Slovenije, ki
               sicer, roko na srce, napoveduje neko spremembo zakona. Toda na vprašanje predstavniku
               vlade na matičnem delovnem telesu ta predstavnik ni znal odgovoriti, kdaj bo prišlo
               do tega zakona, celo več, ne ve niti mandata, torejštiriletnega mandata, v katerem
               naj bi prišlo do spremembe omenjene materije. Iz tega lahko povzamemo, da Vlada
               Republike Slovenije nikakor ne smatra kot eno prioritetnih vprašanj razvoja Republike
               Slovenije kot enovite države, ampak izključno razvoj ene regije. To pa lahko trdim že
               s tem, ko je Vlada Republike Slovenije dala pozitivno mnenje na predlogu vladnih
               strank, ki ste predlagali, tako imenovani zakon o glavnem mestu, s katerim ste seveda
               v tej državi za vse večne čase vnaprej določili, da bodo vseinstitucije zakonodajne,
               izvršne, sodne veje oblasti izključno v enem centru Republike Slovenije. Toda, da ne
               bi bilo to vse, ste določili tudi v 1. členu tega omenjenega zakona, kateremu smo
               nasprotovali izključno v nacionalni stranki, določili, da bodo tudi vse ekspoziture
               različnih institucij Evropske unije na enem mestu v naši državi. In potem mislim, da
               se lahko dovolj pošteno vsi skupaj vprašamo, ali ste res za skladen regionalni
               razvoj, ko pa težnje, tiste težnje, ki izhajajo iz vašega glasovanje, in seveda
               glasovanje je naše orodje, kažejo izključno na eno tendenco, da usmerjamo vse sile
               razvoja izključno v en konec Slovenije.</p>
               <p>Po naši oceni je seveda to izključen primer dvoličnosti. Po eni strani spreminjate
               ustavo. Sami veste, da nam je dosedanji 143. člen omogočal ustanovitev pokrajin, toda
               tega niste hoteli. Našli ste izgovor, češ da ustava tega ne dovoljuje. Po drugi
               strani smo se pa tudi včeraj - da ne bom šel predaleč v zgodovino in da bom zaključil
               - srečali z vprašanjem skladov, ki bi omogočali razvoj regij. Predlog amandmaja je
               bil trije skladi. Ta državni zbor je rekel ne, nočemo, hočemo imeti izključno en
               sklad, in še ta bo v mestu Ljubljana. Žal gospodje in gospe, za tako politiko,
               najsibo, da sledimo Vladi Republike Slovenije ali pa vladni večini, ne bomo. Ne bomo
               dosegli tistega našega zastavljenega cilja, h kateremu eni resnično sledimo, eni pa
               le navidezno, to je skladnega regionalnega razvoja. V nacionalni stranki podpiramo
               predlog gospoda Kelemine. Hvala.</p>
            </sp>
            <sp xml:id="SDZ3-Redna-31-2003-11-26.sp155">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Končali smo predstavitev stališč poslanskih skupin. O predlogu sklepa
               matičnega delovnega telesa bomo v skladu s časovnim potekom seje zbora odločili danes
               v okviru glasovanja 15 minut po zaključeni razpravi o 9. točki dnevnega reda.</p>
               <p>S tem prekinjam to točko dnevnega reda in prehajam na <title>13. TOČKO DNEVNEGA REDA -
                  NA DRUGO OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O SOCIALNEM
                  VARSTVU.</title> Predlog zakona je v obravnavo zboru predložila vlada Republike
               Slovenije. Ministra dr. Dimovskega, državno sekretarko in sodelavce lepo pozdravljam!
               Besedo dajem kar predstavniku vlade, za dopolnilno obrazložitev predloga zakona, če
               vlada to želi. 5 minut ste predvideli.</p>
               <p>Gospod minister, prosim.</p>
            </sp>
            <sp xml:id="SDZ3-Redna-31-2003-11-26.sp156">

               <speaker>DR. VLADO DIMOVSKI:</speaker>

               <p>Spoštovane poslanke, spoštovani poslanci! Spremembe zakona o socialnem varstvu, ki
               jih obravnavamo danes, prinašajo vrsto pomembnih sprememb in dopolnitev, ki pomenijo
               zlasti dograjevanje obstoječega sistema socialnega varstva in hkrati tudi
               usklajevanje tega zakona z rešitvamiv drugi zakonodaji. Med najpomembnejšimi novostmi
               bi želel na kratko omeniti naslednje. Prvič, kot podporo ukrepom aktivne politike
               zaposlovanja želimo tudi s tem zakonom spodbuditi zaposlovanje prejemnikov socialnih
               pomoči, ki so dolgotrajno brezposelni, zato za njih urejamo posebno pravico
               subvencije za zaposlitev. V celoti na novo in podrobno urejamo postopek podelitve in
               prenehanja koncesije, tako da je zagotovljeno varstvo konkurence med izvajalci in
               hkrati zavarovanje koristi uporabnikov in njihovih storitev. Uvajamo tudi pravice do
               družinskega pomočnika za odrasle osebe s težko motnjo v duševnem razvoju ali težko
               gibalno motnjo, in sicer kot nadaljevane pravice, ki je bila v letošnjem letu uvedena
               tudi z zakonom o starševstvu in družinskih prejemkih.</p>
               <p>Uvajamo tudi nekatere spremembe v financiranju, v pogojih za vodenje
               socialnovarstvenih zavodov, v izvajanju javnih pooblastil in podobno. Kot zadnje
               uvajamo tudi socialno inšpekcijo, ki je glede na širitev mrež izvajalcev in potrebo
               po njihovem nadzoru nujna, s tem pa uvajamo tudi potrebna pooblastila za ukrepanje v
               primerih, ko je to nujno. Menimo, da so vse navedene spremembe nujne in predlagam
               njihov sprejem oziroma pričakujemo, da jih boste tudi sprejeli. Hvala lepa.</p>
            </sp>
            <sp xml:id="SDZ3-Redna-31-2003-11-26.sp157">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predlog zakona je obravnaval odbor za zdravstvo, delo, družino, socialno
               politiko in invalide, kot matično delovno telo. Prosim predsednika odbora gospoda
               Stanislava Brenčiča, da predstavi poročilo.</p>
            </sp>
            <sp xml:id="SDZ3-Redna-31-2003-11-26.sp158">

               <speaker>STANISLAV BRENČIČ:</speaker>

               <p>Hvala lepa za besedo, gospod podpredsednik. Lepo pozdravljam vse prisotne z gospodom
               ministrom na čelu!</p>
               <p>Odbor za zdravstvo, delo, družino, socialno politiko in invalide je predlog zakona
               obravnaval na 38. redni seji 5. 11. Pri delu odbora so sodelovali predstavnica
               predlagatelja državna sekretarka ministrstva za delo, družino, socialno politiko
               gospa Lidija Apohal-Vučkovič, predstavnika zakonodajno-pravne službe, predstavnica
               državnega sveta, predstavniki socialne zbornice Slovenije, skupnosti centrov za
               socialno delo, skupnosti varstveno-delovnih centrov, sindikatov zdravstva in
               socialnega varstva Slovenije, predstavniki SIOS-a in predstavnica društva za teorijo
               in kulturo hendikepa. Odbor je bil seznanjen z mnenjem zakonodajno-pravne službe in
               mnenji prej omenjenih prisostvovalcev na seji.</p>
               <p>Zakonodajno-pravna služba je navedeni predlog proučila z vidika skladnost z ustavo,
               pravnim sistemom ter zakonodajno-tehničnim vidikom. Opozarja na številčenje poglavij,
               ker je potrebno skladno z utečeno zakonodajno tehniko uporabljati drugačen
               nomotehnični pristop. Prav tako pa je dala tudi vsebinske pripombe k 2., 7., 8., 9.,
               17., 18., 22., 23., 25., 26., 30., 37., 47., 51. in 57. členu. Med drugimi je k 17.
               členu poleg redakcijske pripombe opozorila tudi na neopredeljenost samega pravnega
               statusa skupnosti zavodov, kar je potrebno dodatno preveriti glede določbe 121. člena
               ustave.</p>
               <p>Odbor državnega zbora Republike Slovenije za zdravstvo, delo, družino, socialno
               politiko in invalide je v skladu s 126. in 131. členom poslovnika opravil razpravo in
               glasoval o vseh členih ter vloženih amandmajih, ki so jih vložili gospa kolegic Silva
               Črnugelj k 2., 17. členu, kolega poslanec Branko Janc k 17. členu in kolega poslanec
               mag. Drobnič k 2. 4., 15., 16., 23. in 31. členu.</p>
               <p>Ključna razprava o predlogu zakona se je vodila predvsem ob 1. členu predloga zakona,
               ki na novo uvaja institucionalno varstvo in družinskega pomočnika. Člani odbora so
               razpravljali o vprašanju, zakaj se vlada ni odločila za koncept osebne asistence.
               Namreč, koncept družinskega pomočnika pomeni, da ta pravica invalidne osebe
               pravzaprav ni individualna, ker je povezana z družinskimi člani. Državna sekretarka
               je pojasnila, da predlog zakona pomeni uskladitev z zakonom o starševskem varstvu
               oziroma odpravo neenakosti pred zakonom, ki je z zakonom o starševskem varstvu in
               družinskih prejemkih nastopila. Koncept osebne asistence je na eksperimentalni ravni
               pri nas še v preizkušanju, financiran pa je s strani države, in naj bi tudi služil za
               uzakonitev osebne asistence, vendar v zakonu, ki je v pripravi, in naj bi urejal
               različne manjkajoče ali neustrezno urejene pravice invalidov, da bi jim dejansko
               lahko omogočili neodvisno življenje.</p>
               <p>Nadalje je bila široka razprava tudi k 2. členu. V nadaljevanju razprave pa so člani
               odbora opozorili še na 12. člen oziroma 47. člen krovnega oziroma osnovnega zakona,
               na podlagi katerega lahko organ, pristojen za podelitev koncesije, z odločbo odvzame
               koncesijo tudi zaradi zmanjšanja potreb po opravljanju storitev, ki so predmet
               koncesije, ali zaradi zmanjšanja obsega sredstev v proračunu koncedenta.</p>
               <p>Odbor ni sprejel vloženih amandmajev kolega Drobniča k 31. členu. Odbor državnega
               zbora Republike Slovenije za delo, družino, socialno politiko in invalide je na
               podlagi mnenja zakonodajno-pravne službe in prej naštetih konkretnih pripomb na
               posamezne člene oblikoval in sprejel številne amandmaje in v bistvu uredil zakon
               tako, kot je predložen, v obliki dopolnjenega predloga v celoti. Hvala lepa.</p>
            </sp>
            <sp xml:id="SDZ3-Redna-31-2003-11-26.sp159">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Sledijo predstavitve stališč poslanskih skupin. Najprej magister Janez
               Drobnič v imenu Nove Slovenije.</p>
            </sp>
            <sp xml:id="SDZ3-Redna-31-2003-11-26.sp160">

               <speaker>MAG. JANEZ DROBNIČ:</speaker>

               <p>Hvala lepa za besedo. Lep pozdrav kolegicam in kolegom in seveda predstavnikom vlade
               Republike Slovenije! Torej, spremembe zakona o socialnem varstvu, mnenje poslanske
               skupine Nove Slovenije. Mi smo se seveda poglobljeno lotili te pravne materije. Po
               eni strani lahko rečemo, da sonekatere novosti, ki jih prinaša ta novela, seveda
               dobrodošle v slovenski prostor, kar se tiče socialne politike, vendar pa smo
               oblikovali tudi amandmaje, ki bi pravno materijo izboljšali.</p>
               <p>Vladni predlog o zagotovitvi družinskega pomočnika ima namen kompenzirati slabosti
               rešitev zakona o starševskem varstvu na področju aktivne politike zaposlovanja za
               matere z otroki in ostale stvari. Uvaja vsaj delne možnosti subvencionirane
               zaposlitve za družinske člane, ki skrbijo za prizadete odrasle osebe, in sicer vvlogi
               družinskega pomočnika. Namenjena je za najtežje prizadete odrasle invalide. Ureditev
               družinskega pomočnika, ki ga je predložila vlada, ima nekaj spornih odločitev. Dobra
               stran je ta, da se omogoča najtežjim invalidom dodatna pomoč. V zadnjem letu soimeli
               namreč precejšnje težave s sofinanciranjem takšnih pomočnikov oziroma pomoči. Slabost
               pa je v tem, da določba govori samo o osebah z motnjo v duševnem razvoju in o težko
               gibalno oviranih osebah. Izpostaviti je treba, da v tej državi živijo tudi druge
               invalidne osebe, ali invalidi, ki z vidika neodvisnega življenja še kako potrebujejo
               pomočnika, slepi, gluhi, duševno bolni - kako se bomo lotili tega vprašanja?</p>
               <p>Problematično pri opredelitvi te pravice je, da bi se storitve plačevale iz
               proračuna občine, ki marsikatere ne bodo zmogle tega finančnega bremena. Odgovor
               vladne strani je bil, to ne gre za velik obseg, odnosno število oseb, vendar potem je
               pa problem v tem, da pač ne zajamemo vse populacije, ki bi z vidika potreb in
               vključevanja v običajno življenje to potrebovala, so potem izločeni.</p>
               <p>Pravica do družinskega pomočnika bi po tem predlogu pripadala tistim, ki imajo svoje
               sorodnike. Ostalim pa ne, kar je lahko tudi ustavno sporno, zato bi morali v zakonu
               uvesti tudi možnost za tiste težko prizadete invalide, ki sorodnikov nimajo.</p>
               <p>Še nadalje ostaja vprašanje, kaj bo v prihodnje z bivalnimi skupnostmi, saj so te
               storitve cenejše, bolj dostopne in zagotavljajo večje možnosti socialnih kontaktov in
               samostojnega življenja odraslih. To je ključno vprašanje, ki se poraja ob uvajanju
               pomočnika.</p>
               <p>Ljudje oziroma sorodniki, ki se bodo odločili, da bodo družinski pomočniki, se
               morajo zavedati, da bo to postal tvegan posel. Ob tem gre za dejstvo, da ne gre za
               pravo delovno razmerje, zato bodo nastale druge težave, če zbolijo, se postarajo,
               niso sposobni za delo, nimajo dovolj let za upokojitev, ob upoštevanju mnogih majhnih
               možnosti najti drugo delo, pa regres, dopust in še kakšna težava bo nastala pri
               implementaciji oziroma uresničitvi zakonske določbe, kakor si jo zamišlja vladna
               stran.</p>
               <p>Poudariti velja, da to ni osebna asistenca, kjer gre za pravo delovno razmerje s
               primerno plačo in vsemi drugimi pravicami, kot so predlagali nekateri strokovnjaki,
               in ki naj bi bila urejena v temeljnem zakonu o pravicah invalidov. Družinski
               pomočnik, tako kot je sedaj definiran, je v bistvu definiran kot pravica tega
               sorodnika do ugoditve ustreznega zaposlitvenega statusa.</p>
               <p>V tem primeru se je mogoče izogniti ustavni presoji o enakosti tudi ostalih
               invalidov do družinskega pomočnika, ampak s tem pa postane cilj, torej pomoč tistim,
               ki bodo opravljali funkcijo družinskega pomočnika.</p>
               <p>Izpostaviti je potrebno tudi pogoje za vodenje zavodov, ker so pretirani in niso
               skladni z evropskimi usmeritvami, pa tudi z nekimi elementarnimi izkušnjami vodenja
               zavodov, zato smo predlagali zahtevo s pogoji glede izobrazbe po velikosti zavoda,
               glede na to, ali je to neposredno vodenje ali gre za posredno vodenje in v tem
               kontekstu je tudi smiselno postaviti višje ali nižje zahteve glede vodenje zavoda.
               Tam ni nič narušeno načelo zelo dobre usposobljenosti za vodenje takih zavodov. Hvala
               lepa.</p>
            </sp>
            <sp xml:id="SDZ3-Redna-31-2003-11-26.sp161">

               <speaker>PODPREDSEDIK DR. MIHA BREJC:</speaker>

               <p>Hvala lepa. Gospod Peter Levič bo predstavil stališče Stranke mladih.</p>
            </sp>
            <sp xml:id="SDZ3-Redna-31-2003-11-26.sp162">

               <speaker>PETER LEVIČ:</speaker>

               <p>Predlog zakona po oceni Stranke mladih Slovenije prinaša nekaj koristih novosti, po
               katerih se je kazala potreba že dalj časa, saj se temeljni zakon o socialnem varstvu,
               ki je bil sprejet že leta 1992, ni, razen sprememb o socialni pomoči, veliko
               spreminjal. Z njegovim izvajanjem se je pokazalo kar nekaj potreb, ki jih zakon ni
               zajel. Žal pa ne moremo reči, da smo z vlado kot predlagateljem tega zakona
               zadovoljni. Tudi v tem zakonu, kot včeraj pri zakonu o zaščiti živali, se žal pokaže
               neresnost vlade pri pripravljanju zakonov. V tem zakonu se bo z odločbo popravila
               možnost, ki je po zakonu o starševskem varstvu in družinskih prejemkih ima invalidni
               otrok. Pravica do družinskega pomočnika, ki bo upravičen do nadomestila za izpad
               dohodka in zavarovanja, bomo sedaj v okviru tega zakona priznali tudi osebam, ki so
               starejše od 18 let.</p>
               <p>Podpiramo tudi določbo o možnosti tretje osebe kot osebnega pomočnika. Zavedamo se,
               da so predvsem starši in sorodniki tisti, ki skrbijo za invalida, vendar ostaja mnogo
               invalidnih oseb, ki sorodnikov, ki bi skrbeli zanje, nimajo. Pravica do osebne
               asistence je pravica invalidov in kot taka bi morala biti zapisana v posebnem zakonu.
               Žal vlada zakon o izenačevanju možnosti invalidov pripravlja že več let in bo
               verjetno še precej časa trajalo, da bo sprejet. Tako moramo, če hočemo omogočiti
               invalidom izvajanje njihovih pravic, v številnih zakonih popravljati posamezne člene,
               ki jih bo s sprejetjem krovnega zakona potrebno ponovno popravljati. Tako sedaj s tem
               zakonom omogočimo tudi tretjim osebam, ki niso v krvnem sorodstvu z invalidno osebo,
               postati osebni pomočnik in ta določba naj bi veljala le do sprejetja zakona o
               izenačevanju možnosti invalidov. Tako početje je popolnoma neresno in posmeh vsaki
               pravni državi. Vendar menimo, da so potrebe invalidnih oseb tako pomembne, da je
               potrebno ta predlog zakona sprejeti.</p>
               <p>Podpiramo tudi številne druge novosti, ki jih bo prinesel ta zakon. Predvsem
               subvencije za podjetja v primeru zaposlitve težko zaposljive osebe. Te subvencije so
               se v preteklosti že izkazale kot dobra motivacija za podjetja pri zaposlovanju. Žal
               je v Sloveniji zaposlitvena situacija taka, da se že popolnoma zdrav človek z visoko
               izobrazbo in z vsemi potrebnimi kvalifikacijami težko zaposli, kaj šele nekdo, ki teh
               kvalifikacij nima. Zato so spodbude države s pomočjo subvencij več kot dobrodošle in
               pomenijo novo življenjsko možnost za te osebe.</p>
               <p>Več kot potrebno in nujno pa je bilo v zakon vnesti določbe o koncesijah, saj so se
               te do sedaj podeljevale na podlagi pravilnika, ki prav gotovo ni ustrezna pravna
               podlaga za tako pomembno dejavnost. Prav tako pa je pomembna tudi vpeljava možnosti
               inšpekcijskega nadzora. V zadnjem času se je zgodilo kar nekaj dogodkov, kjer se je
               pokazala nujnost inšpekcijskega nadzora in potrebe po hitrem interveniranju. Še
               posebej je to potrebno zato, ker podeljevanje koncesij po tem zakonu teče predvsem
               pri najbolj socialno nemočnih kategorijah prebivalstva, invalidih in starostnikih.</p>
               <p>Kot sem že omenil, bomo poslanci Stranke mladih Slovenije predlog zakona podprli,
               čeprav menimo, da nekatere določbe ne sodijo v ta zakon, so pa potrebne ureditve,
               zato bomo predlog podprli. Hvala lepa.</p>
            </sp>
            <sp xml:id="SDZ3-Redna-31-2003-11-26.sp163">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Ivan Kebrič, DeSUS.</p>
            </sp>
            <sp xml:id="SDZ3-Redna-31-2003-11-26.sp164">

               <speaker>IVAN KEBRIČ:</speaker>

               <p>Hvala, gospod podpredsednik, za besedo. Spoštovani minister s spremljevalko,
               kolegice in kolegi! Enotno imamo stališče v poslanski skupini Demokratične stranke
               upokojencev o tej zadevi. Naša stranka upokojencev Slovenije pozdravlja vsa konkretna
               prizadevanja, ki sodijo v izpolnjevanje in izboljševanje socialne države. Za starejšo
               populacijo je to še kako pomembno, saj človek v tretjem življenjskem obdobju
               preprosto potrebuje družbeno skrb, kar mu omogoča zdravo, vitalno življenje ter
               aktivno udejstvovanje v družbi. Iz tega izkustva razumemo tudi druge probleme s
               katerimi se danes sooča mlajša generacija. Prav tako na tem mestu, ko že
               ničkolikokrat poudarjamo, da podpiramo in zagovarjamo uresničevanje socialnega
               programa države, v katerem so opredeljena področja, obseg in funkcije, ki ostajajo
               pod javno skrbjo in odgovornostjo države, ter ostale cilje, ki so začrtani v
               nacionalnem programu socialnega varstva do leta 2005. Pri tem ocenjujemo, da je
               skrajni čas, da odpravimo neenakopraven položaj pri zagotavljanju varstva težko
               duševno ali telesno prizadetih otrokinvalidov in jim zagotovimo, da jim lahko starši
               ali druge bližnje osebe nudijo pomoč tudi po dopolnjenem osemnajstem letu starosti. S
               tem izpolnimo enega od načel omenjenega socialnega programa, namreč da država omogoča
               izvajanje pravic do posebnih oblikvarstva invalidov. To je tudi eden izmed ukrepov na
               področju socialnega varstva, ki zagotavlja dostojanstvo in enake možnosti za vse ter
               preprečuje socialno izključenost.</p>
               <p>Kar se tiče ponovnega aktiviranja tistih prejemnikov socialne pomoči, ki so najtežje
               zaposljivi, smo mnenja, da je potrebno omogočiti in stimulirati vsakega delodajalca,
               ki bo za nedoločen čas zaposlil tiste, ki so dalj časa brezposelni, saj bi jim s tem
               pomagali pri povrnitvi njihove samozavesti, ki so jo verjetno izgubljali ali nekateri
               celo izgubili tekom svoje brezposelnosti, s tem pa bi tudi pomagali marsikateri
               družini, ki ob taki brezposelnosti doživlja strese in tudi druge obremenitve in
               drugačne stiske.</p>
               <p>Čeprav imamo pomisleke do procesov deregulacije, saj smo prepričani, da mora država
               socialno politiko izvajati preko svojih in ne v večji meri zasebniki izvajalcev. Zato
               ocenjujemo, da je sprememba glede podelitve dosedanjih koncesij za javne službe in ki
               predvideva, da se koncesije lahko podelijo za določen čas in ne tako kot doslej, samo
               za nedoločen čas, saj bo konkurenca te storitve prav gotovo izboljšala. V tem
               kontekstu ali v ta kontekst spada tudi sprememba v poglavju, ki predvideva prenos
               nekaterih upravnih nalog domov za starejše in posebnih socialnovarstvenih zavodov na
               skupnost socialnih zavodov Slovenije, kar bo poenotilo dosedanje neenotne ureditve
               domov za starejše po vsej Sloveniji.</p>
               <p>Zaradi vseh naštetih razlogov in dejstva, da smo stranka s socialnim čutom, ki si
               prizadeva za socialno najboljše varstvo, v tem smo zelo ranljivi, in želimo, da s tem
               zakonom, ki do nekje ureja te stvari, izboljšujemo, in zato bomo zanj v poslanski
               skupini glasovali. Hvala.</p>
            </sp>
            <sp xml:id="SDZ3-Redna-31-2003-11-26.sp165">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče Slovenske demokratske stranke naj bi predstavil gospod Cukjati,
               ki ga ta hip ni. Stališče Združene liste bo predstavila gospa Silva Črnugelj.</p>
            </sp>
            <sp xml:id="SDZ3-Redna-31-2003-11-26.sp166">

               <speaker>SILVA ČRNUGELJ:</speaker>

               <p>Predsedujoči! Lepo pozdravljeni predstavniki ministrstva! Spoštovani kolegi in
               kolegice! Danes obravnavamo spremembe in dopolnitve zakona o socialnem varstvu, ki
               gotovo sodijo med tiste zakone, ki so od svojega sprejema preživeli kar dosti
               sprememb in dopolnitev. Ta jih je imel kar nekaj, in sicer od leta 1992. To vse
               seveda kaže na izredno dinamično in razvejano področje, ki vsebuje vrsto pravic, ki
               jih je treba zagotovo jasno in natančno opredeliti, saj sta občutljivost tematike in
               neposreden vpliv na vsakdanje probleme in človekove stiske izjemno velika in
               pomembna. Najpomembnejša sprememba tega zakona je bila tista, ki je omogočila rast
               zasebnih izvajalcev na področju socialnega varstva, in tiste, ki so se nanašale na
               celotno poglavje denarnih socialnih pomoči, ki so v mnogočem pomagale marsikateremu
               upravičencu in omogočile dostojno življenje.</p>
               <p>Pričujoče spremembe in dopolnitve gotovo sodijo med tiste, ki pomembno vplivajo na
               urejanje tega področja in bodo kljub polemičnosti nekaterih razprav velika prelomnica
               za to dejavnost. Zakon o starševskem varstvu in družinskih prejemkih je staršem, ki
               skrbijoza otroke s težko motnjo v duševnem razvoju ali težko gibalno ovirane otroke s
               1.1.2003 priznal pravico do delnega plačila za izgubljeni dohodek. Novela današnjega
               zakona omogoča staršem, da lahko uveljavijo to pravico, ne samo do polnoletnosti
               otroka, tudi po 18. letu starosti, saj razlogi za takšno okvaro žal niso prenehali in
               verjetno tudi ne bodo prenehali po tej starosti. Tako je odpravljena neenakost
               položaja otrok, težko duševno ali telesno prizadetih, in uvedena pravica do
               družinskega pomočnika in omogočena izbira med vsemi možnimi ponudbami, ki trenutno
               obstajajo na tem področju. Pravica do izbire družinskega pomočnika je sicer pravica
               invalidne osebe, pridobi jo družinski član, ki pridobi tudi pravico do plačila dela v
               višini minimalne plače. Ta del je sicer za nekatere sporen, vendar pomeni velik
               dosežek na tem področju. Predlagana sprememba 45. člena opredeljuje ne sicer tako
               podrobno ureditev osebne asistence, pove pa, da se le-ta lahko opravlja pod pogoji iz
               tega zakona, ki se nanašajo na družinskega pomočnika, ki pa ni družinski član. Tudi
               pove, da se ti dve možnosti izbire ne izključujeta, vendar dovolj jasno ne navaja,
               katere so tiste osebe, ki niso družinski člani, in na kakšen način in pod katerimi
               pogoji lahko opravljajo osebno asistenco, ki je vsekakor potrebna zlasti v primerih,
               ko invalidna oseba nima družinskega člana, ki bi skrbel zanj. Verjetno bo zakon o
               izenačevanju možnosti invalidov tudi o tem kaj več spregovoril.</p>
               <p>V poslanski skupini Združene liste socialnih demokratov ugotavljamo, da je področje
               urejanja koncesij v tem predlogu mnogo podrobneje urejeno, kot javna služba na
               področju socialnega varstva, ker je to področje sedaj urejal samo pravilnik.</p>
               <p>Ohranja se dosedanja razdelitev med občino in državo in se vedno porajajo vsa tista
               vprašanja, ki so problematična, kako in na kakšen način bodo občine pač to breme
               zmogle. Dosedanja praksa je pokazala, da je zlasti bilo malo možnosti za izvajanje
               nadaljevalne dejavnosti, ko koncedent odloči, da prekine dejavnost. Potek, način in
               dodelitev so zelo podrobno izvedeni in definirani. Poglavje oziroma členi, ki
               opredeljujejo začetek stečajnega postopka, navedenega zoper koncesionarja, so obsežni
               in zelo natančni. Mnogo prostora je namenjenega zlasti odnosu stečajnega upravitelja
               do objektov in predaja teh objektov.</p>
               <p>V poslanski skupini združene liste se sprašujemo, kaj se dodaja in kako so zaščiteni
               in varovani zaposleni, ali tudi oni preprosto preidejo v obvezo stečajnega
               upravitelja, da poskrbi za njihov status. Zakon opredeljuje tudi naloge socialne
               zbornice kot strokovne organizacije. Poglavje nadzora je tudi dopolnjeno in
               spremenjeno.</p>
               <p>Jasno je določeno in definiramo, kaj morajo izpolnjevati inšpektorji za opravljanje
               te funkcije. Veliko razprav je bilo o tem, kakšne pogoje mora izpolnjevati direktor
               javnega zavoda s področja socialnega varstva.</p>
               <p>V poslanski skupini Združene liste socialnih demokratov se nagibamo k tistim
               rešitvam, ki ne ožajo tega področja in dovoljujejo širšo izbiro poklicev. Predlagane
               spremembe in dopolnitve bomo pač podprli. Hvala lepa.</p>
            </sp>
            <sp xml:id="SDZ3-Redna-31-2003-11-26.sp167">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče Slovenske ljudske stranke bo predstavil Stanislav Brenčič.
               Prosim.</p>
            </sp>
            <sp xml:id="SDZ3-Redna-31-2003-11-26.sp168">

               <speaker>STANISLAV BRENČIČ:</speaker>

               <p>Hvala lepa še enkrat za besedo. Spremembe in rešitve, ki jih predlog tega zakona
               vnaša v osnovni zakon o socialnemu varstvu, v poslanski skupini Slovenske ljudske
               stranke pozdravljamo in sprejemamo kot potrebne.</p>
               <p>Že ob obravnavi predloga zakona o spremembah in dopolnitvah zakona o starševskem
               varstvu in družinskih prejemkih smo opozarjali, da je potrebno priznati staršem, ki
               varujejo in skrbijo za otroka s težko motnjo v duševnem razvoju ali s težko gibalno
               ovirane otroke, pravico do delnega plačila za izgubljeni dohodek tudi po 18 letu
               starosti otroka. Predlog tega zakona to pravico daje, in sicer v obliki družinskega
               pomočnika. S tem se položaj invalidne osebe, za katero so do 18. leta starosti
               skrbeli starši, ne poslabša, oseba pa, ki temu invalidu nudi pomoč, lahko ostane doma
               in prejema plačilo v višini minimalne plače. V poslanski skupini Slovenske ljudske
               stranke pa smo prepričani, da se bomo prej kot slej morali odločiti tudi za to, da bo
               mogoče, če tej skrbi rečemo kar osebna asistenca, izvajanje le-te ponuditi tudi
               osebi, ki ni starš oziroma ožji družinski član.</p>
               <p>Zelo smiselna je v predlogu zakona vzpostavitev spodbujevalnih denarnih pomoči s
               ciljem ponovnega aktiviranja tistih prejemnikov socialne pomoči, ki so težje
               zaposljivi. S tem se bo zmanjšala odvisnost ljudi od zgolj socialnih prejemkov. S
               takim pristopom se pospešuje aktivna politika zaposlovanja, za kar menimo mi, da je
               dobra in jo je vredno pozdraviti.</p>
               <p>S predlogom tega zakona se podrobneje urejajo koncesije na področju socialnega
               varstva in se podelitev koncesije opredeli kot javna služba. Naša poslanska skupina
               pozdravlja pristop, s katerim se v tem primeru daje v ospredje načelo subsidiarnosti,
               ki ima v Evropski uniji vedno pomembnejšo noto, s tem, ko se znatnejša vloga pri tem
               zaupa socialni zbornici. Podpiramo tudi vse preostale spremembe, ki jih novela
               prinaša, kot so prenos določenih finančnih obveznosti pri zagotavljanju osebne pomoči
               iz občine v državo ter pa tudi spremenjen način zavarovanja terjatev občine, kadar ta
               krije stroške socialnega varstva in pomoči na domu. Podprli bomo k dopolnjenemu
               predlogu predložene amandmaje, in sicer k 15. in 45. členu. Hvala lepa.</p>
            </sp>
            <sp xml:id="SDZ3-Redna-31-2003-11-26.sp169">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospa Majda Širca v imenu Liberalne demokracije.</p>
            </sp>
            <sp xml:id="SDZ3-Redna-31-2003-11-26.sp170">

               <speaker>MAJDA ŠIRCA:</speaker>

               <p>Hvala. Bilo je nujno, da invalidne osebe dobijo pravico do nege in varovane pomoči
               tudi po 18. letu starosti. Bodisi, da to pomoč zagotovijo starši, bodisi druga
               bližnja oseba, ki si jo izbere koristnik kot družinskega člana. Vemo, da zakon o
               starševskem varstvu in družinskih prejemkih to pravico omogoča le do 18. leta
               starosti, in da je obstajala po sprejetju tega zakona neenakopravna situacija. Vemo,
               da se, kot predlaga vlada, ta pravica uveljavlja namesto institucionalnega varstva.
               Vemo, da družinski pomočnik dobi pravico doplačila v višini minimalne plače in da ga
               financira občina, medtem ko se socialna pomoč oziroma osebna pomoč centru za socialno
               delo prenese iz občin na državo, kar je zelo poudarka vreden podatek.</p>
               <p>Bilo je tudi smiselno, da se uredijo koncesije kot javne službe na področju
               socialnega varstva, dodatno uredijo. Namreč to se pravi, da se jim podeljuje status,
               življenjska doba za določen čas, da se jih pridobiva na javnem razpisu, da ob tem
               izražajo mnenje socialne zbornice, da se določa prenehanje funkcioniranja in odvzem
               koncesij. Skratka, da se bolj transparentno ali sploh uredijo medsebojna razmerja med
               koncedentom in kocesionarjem.</p>
               <p>In bilo je tudi korektno, da se s predlaganimi dopolnitvami uredi inšpekcijski,
               dodatno uredi inšpekcijski nadzor, da se umestijo subvencije za zaposlovanje in da se
               tudi definirajo načini združevanja socialnovarstvenih zavodov v skupnost. Kakorkoli
               že, glavna intenca zakona je smiselna in ni dvoma, da je ne bi podprli. Z njo se
               strinjamo. Prav je, da ima invalidna oseba možnost izbire - to se nam zdi pomembno -
               skratka izbira, ali gre v institucionalno varstvo ali si za oskrbo izbere bližnjo
               osebo, tako imenovanega družinskega pomočnika oziroma sorodnika, tudi po 18. letu
               starosti.</p>
               <p>Nedvomno tudi mi smo razmišljali o predlogu, ki je bil v tej diskusiji večkrat
               poudarjen in ki naj bi ga prinesla rešitev z zakonom o izenačevanju možnosti, ki
               predvideva še več. Predvideva, da koristnik sam izbira osebnega pomočnika. V tem
               smislu naj ne bi bil omejen le na družinske člane, temveč bi imel možnost tudi tretje
               osebe, ki ne bi bila nujno v sorodu s koristniki pravice do pomočnika. Gre za logično
               rešitev, ki upam, da se bo v prihodnosti enkrat zgodila, ne samo zaradi tega, zaradi
               razlogov, ki smo jih danes že slišali, češ, da vsi ni nujno,da imajo ustrezne
               skrbnike v sorodstvu, ampak tudi zaradi tega, ker bi se nekateri morebiti raje
               odločili za neodvisnost, ki se zgodi s temi leti lažje, ne glede na stanje, ali zato,
               da ne bi več obremenjevali staršev, ali dodatno obremenjevali staršev, še posebej
               matere, ki je najpogosteje oseba tovrstnega skrbstva.</p>
               <p>Tako imenovana tretja oseba, ki razumem, da je intenca politike v prihodnosti,
               zagotovo odpira druga vprašanja, konceptualno drugačne ureditve, tudi finančnih
               posledic gotovo je kar nekaj, je pa res, da je zagotovo kar nekaj ljudi, ki bi se
               odločili za opravljanje tovrstne pomoči, ne le v sferi brezposelnih, temveč tudi v
               tistih, ki imajo druge impulze, da bi lahko ponudili take usluge. Hvala.</p>
            </sp>
            <sp xml:id="SDZ3-Redna-31-2003-11-26.sp171">

               <speaker>PODPREDSEDIK DR. MIHA BREJC:</speaker>

               <p>Hvala lepa. Gospod Sašo Peče bo predstavil stališče Slovenske nacionalne stranke.
               Prosim.</p>
            </sp>
            <sp xml:id="SDZ3-Redna-31-2003-11-26.sp172">

               <speaker>SAŠO PEČE:</speaker>

               <p>V nacionalni stranki ocenjujemo, da je zakon dober, zato tudi ne bom porabil preveč
               časa, prav tako pa si želimo, da bi bili morebitni podzakonski akti, ki bodo izhajali
               iz določb zakonske vsebine, čim boljši in da se bodo čim lažje oziroma v obliki
               dobrega odnosa, predvsem do odjemalcev tega zakona, čim lažje izkazali. Hvala.</p>
            </sp>
            <sp xml:id="SDZ3-Redna-31-2003-11-26.sp173">

               <speaker>PODPREDSEDIK DR. MIHA BREJC:</speaker>

               <p>Hvala. Še stališče Slovenske demokratske stranke. Gospod Cukjati.</p>
            </sp>
            <sp xml:id="SDZ3-Redna-31-2003-11-26.sp174">

               <speaker>FRANCE CUKJATI:</speaker>

               <p>Hvala za besedo. Spoštovani! Zagotovo, kdor pozna usodo invalidov od otroštva dalje
               in pa težav staršev, ki se s tem ukvarjajo, imajo svoje otroke radi, imajo težave,
               želijo jim nuditi, kar najbolje, ve, kako je pomembno, da ta pravica družinskega
               pomočnika se nadaljuje tudi po 18. letu starosti invalida.</p>
               <p>Mi s tega stališča seveda pozdravljamo zakon. Menimo, da bi seveda že zdavnaj moral
               zagledati luč parlamenta. Ima pa ta predlog eno lepotno napako, in sicer po eni
               strani obremenjuje občine z novim prispevkom oziroma s plačilom minimalne plače temu
               družinskemu pomočniku, kar seveda je stvar odnosa med občino in državo, po drugi
               strani pa državo razbremenjuje, ker temu invalidu ukinja oziroma za tisti čas, ko ima
               družinskega pomočnika,odteguje dodatek za tujo nego in pomoč. Menimo, da to pa ni
               pravilno, kajti dodatek je dodan oziroma je dan invalidu bolj zaradi materialnih
               stroškov, ki so vezani z vsem tem.</p>
               <p>Minimalna plača je nadomestilo izgube osebnega dohodka, ki bi ga družinski pomočnik
               imel, če bi hodil v službo. Zagotovo se tega dela z invalidom ne da oceniti, kajti to
               ni samo 8 ur na dan, to je petek in svetek, to je podnevi in ponoči. Vendar je ta
               minimalna plača, ki je namenjena družinskemu pomočniku, mišljena kot neko nadomestilo
               v tem smislu, da je tudi zavarovanje urejeno družinskemu pomočniku. Iz tega naslova
               menimo, da bi vendarle bilo potrebno premisliti, da bi se ta dodatek za tujo nego in
               mogoč, ki ga imajo najtežji invalidi, vendarle ohranil.</p>
               <p>Sicer pa podpiramo amandmaje, ki so dani, tako s strani Nove Slovenije, kot tudi
               amandmaje s strani vladne koalicije in menimo, upamo, da bo v bližnji bodočnosti
               prišlo še do nekaterih izboljšav na tem področju, med ostalim tudi do osebnega
               pomočnika in pa pravic, ki naj bi jih invalidi na tak način uresničevali. Hvala lepa.
           </p>
            </sp>
            <sp xml:id="SDZ3-Redna-31-2003-11-26.sp175">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Končali smo predstavitve stališč poslanskih skupin. Prehajamo na
               razpravo o členih in vloženih amandmajih, ki jo bomo vodili na podlagi pregleda
               amandmajev z dne 25. novembra 2003.</p>
               <p>Najprej je tu 2. člen. V razpravo dajem 2. člen in amandmaja poslanske skupine Nove
               Slovenije. Kdo želi besedo? Gospod Drobnič. Prosim.</p>
            </sp>
            <sp xml:id="SDZ3-Redna-31-2003-11-26.sp176">

               <speaker>MAG. JANEZ DROBNIČ:</speaker>

               <p>Hvala lepa za besedo. V Novi Sloveniji se sprašujemo, zakaj bi izločali težko
               prizadete invalide iz tega sistema družinskega pomočnika, torej tiste delovne
               invalide po zakonu o pokojninskem in invalidskem zavarovanju, če bi glede na
               prizadetost izpolnjevali pogoje. Tu je potem možnost izbire po predlogu vlade samo za
               tiste, ki so v sorodstvenem razmerju. Vseeno mislimo, da bi bilo potrebno na tak
               način dopolniti zakon. Prosim za mnenje vlade.</p>
            </sp>
            <sp xml:id="SDZ3-Redna-31-2003-11-26.sp177">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Kdo želi še besedo? Gospod Cukjati.</p>
            </sp>
            <sp xml:id="SDZ3-Redna-31-2003-11-26.sp178">

               <speaker>FRANCE CUKJATI:</speaker>

               <p>Hvala. V tem členu je uvodoma rečeno, da ta pravica, namreč do izbire družinskega
               pomočnika, je dodeljena polnoletni osebi, ki je bila težko motena v duševnem razvoju,
               to se pravi iz otroštva dalje, ali pa polnoletni težko gibalno ovirani osebi, ki
               potrebuje pomoč pri opravljanju vseh osnovnih življenjskih potreb. Tukaj ni rečeno,
               da gre za gibalno oviranost od rojstva. Menimo, da je to pravilno. Kajti ta gibalna
               oviranost zaradi poškodbe ali česarkoli, zloma hrbtenice pri padalstvu ali kakorkoli,
               lahko nastopi davno pred 18. letom, je pridobljena oviranost, in če je en dan pred
               dopolnitvijo 18. leta, potem se vprašam, zakaj tudi ne gibalna oviranost, ki je
               nastala en dan po izpolnitvi 18. leta oziroma za vse težke invalide, katerim je
               invalidnost nastopila kadarkoli v življenju. In če je temu tako, če bi tako z vidika
               pravičnosti pristopili k temu, potem je treba upoštevati tudi določila, ki izhajajo
               iz, oziroma pravice in določila, ki izhajajo iz pokojninsko-invalidskega zavarovanja.
               Zaradi tega se nam zdi zelo smiselno, da se vnese amandma Nove Slovenije in seveda
               tudi te kategorije in ta način ocenjevanja invalidnosti vključimo v ta člen.</p>
            </sp>
            <sp xml:id="SDZ3-Redna-31-2003-11-26.sp179">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Ni več vprašanj. Odgovor vlade, prosim. Gospa državna sekretarka.</p>
            </sp>
            <sp xml:id="SDZ3-Redna-31-2003-11-26.sp180">

               <speaker>LIDIJA APOHAL VUČKOVIČ:</speaker>

               <p>Hvala lepa. Vlada se s predlaganim amandmajem ne strinja, in sicer zaradi tega, ker
               meni, da problemi, na katere sta opozorila oba gospoda poslanca, bodo ustrezno rešeni
               z rešitvijo, ki je vsebovana v tretji alinei drugega odstavka 18.a člena. Prva in
               druga alinea tega odstavka namreč uvajata avtomatizem štetja, da gre za invalidno
               osebo, ki ji je taka pravica priznana, in ta avtomatizem naj bi bil v primeru, ko je
               že do 18. leta bila priznana pravica staršem do delnega plačila, in v drugi alinei, v
               primeru, ko je ta oseba že dobila status invalida po zakonu o družbenem varstvu
               telesno in duševno prizadetih oseb, kar pomeni, da je bilo ugotovljeno, da je
               nesposobna za samostojno življenje in delo. V kolikor bi v to alineo vnesli tudi
               besedilo predlaganega amandmaja, pomeni, da bi tak avtomatizem veljal za vse, ki so
               pridobili status invalida po zakonu o pokojninskem in invalidskem zavarovanju in
               imajo tudi dodatek za pomoč in postrežbo, pri čemer moram pa seveda tudi opozoriti,
               da po pokojninskem zakonu se status invalida sploh ne ugotavlja na tak način. Tam se
               ugotavlja, kdo je še sposoben za delo, in koliko je še sposoben za delo.</p>
               <p>Tretja alinea, ki pa ni avtomatizem, pa pomeni, da se lahko vsaki taki osebi, ki je
               težko prizadeta, tudi če gre za težko gibalno oviranost, ki je nastopila po 18. letu,
               prizna, da je oseba, ki ima lahko pravico do družinskega pomočnika. Hvala lepa.</p>
            </sp>
            <sp xml:id="SDZ3-Redna-31-2003-11-26.sp181">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Drobnič.</p>
            </sp>
            <sp xml:id="SDZ3-Redna-31-2003-11-26.sp182">

               <speaker>MAG. JANEZ DROBNIČ:</speaker>

               <p>Verjamem, da to dikcijo motnje v duševnem razvoju in težko gibalno ovirano osebo
               vlečete iz drugega zakona, zato, da bi identifikacijo ohranili. Ampak tukaj mene
               zanima, težko gibalno ovirana oseba, slišal sem od nekaterih predstavnikov vlade, da
               bi se v to šteli tudi slepi, gluhi. Ali je to to? Ali to ni to? Kako bo? Namreč, če
               že sprejema državni zbor neko dikcijo, naj bo jasna, da ne bo potem v sami praksi
               prišlo do samovolje, do samovoljnega razlaganja. Slišal sem to, da je gibalno
               ovirana. Kakor se spoznam iz svojega dela glede mobilno oviranih, v to sfero seveda
               ne sodijo senzorno prizadeti. Senzorno prizadeti so pač gluhi, slepi, ki ravno tako
               za svoje življenje, zlasti, če je kakšna druga prizadetost zraven še, potrebujejo
               pomoč druge osebe za praktično vse življenjske potrebe. To bo v praksi, tu boste
               imeli težave. Ne bi bil rad tisti, ki bi kakorkoli povzročal težave, ampak tisti, ki
               bi povzročal razjasnitev.</p>
            </sp>
            <sp xml:id="SDZ3-Redna-31-2003-11-26.sp183">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo? Če ni več razprave, potem razpravo zaključujem.</p>
               <p>In prehajamo na 15. člen. V razpravo dajem 15. člen in amandma poslanske skupine
               Nove Slovenije. Obveščen sem, da je tudi vlada pripravila amandma na amandma
               poslanske skupine Nove Slovenije. Kdo želi besedo? Najprej gospod Drobnič.</p>
            </sp>
            <sp xml:id="SDZ3-Redna-31-2003-11-26.sp184">

               <speaker>MAG. JANEZ DROBNIČ:</speaker>

               <p>V naših predlogih, torej v 15. členu želimo spustiti nerazumno visoke pogoje glede
               izobrazbe za vodenje zavodov.</p>
               <p>Mi smo mislili v tem okviru različne velikosti zavodov. Tam, kjer gre za neposredno
               vodenje, kjer gre za manj oskrbovancev ali za manj klientov ali manj invalidov ali
               kakorkoli že rečemo tem, ki so pač oskrbovani ali vzgajani ali kakorkoli že, menimo,
               da so take zahteve nerazumno visoke. S tem zmanjšujemo možnost, da pridejo pravzaprav
               tudi ljudje, ki imajo smisel za neposredno vodenje. Zagotovo je pa v velikih
               organizacijah, kjer gre za posredno vedenje, kjer gre za neke vrste menedžiranja tudi
               z ljudmi, pa so ti pogoji zahtevnejši.</p>
               <p>Tudi mislim, da ta asociacija, mednarodna asociacija glede zavodov predlaga oziroma
               sugerira za to sfero, naj se ne postavljajo previsoki pogoji. Saj, če se bo vlada
               odločila, da bo zaposlila, ali pa nekdo drug, na mesto z višjo izobrazbo z visoko, ne
               bo nič narobe, ampak nekomu, ki ima ta smisel vodenja v majhnem zavodu, pa naj mu
               dopusti, za božjo voljo, nikar mu ne postavljajo nerazumno visokih zahtevkov. Zlasti
               pa zato, ker je verjetno univerzitetna izobrazba na tem področju, predvsem v smislu
               raziskovanja, ima poudarek na raziskovanju, analitičnem delu, ne pa na vodenju, na
               vodenju je pa, kakor nam je poznano, neuniverzitetna ali višja izobrazba ali morda bi
               bilo tudi kaj drugega. Hvala.</p>
            </sp>
            <sp xml:id="SDZ3-Redna-31-2003-11-26.sp185">

               <speaker>PODPREDSEDNIK DR. MIHA BREJC:</speaker>

               <p>Hvala. Kdo želi še besedo? Gospa Apohalova, prosim. Izvolite.</p>
            </sp>
            <sp xml:id="SDZ3-Redna-31-2003-11-26.sp186">

               <speaker>LIDIJA APOHAL VUČKOVIČ:</speaker>

               <p>Hvala. Mi se s predlagano rešitvijo v tem amandmaju sicer ne strinjamo v celoti,
               vendar pa sprejemamo argumentacijo, da je verjetno rešitev, ki je bila predlagana v
               tem členu, nekoliko preveč univerzalna.</p>
               <p>Ne strinjamo se s tem, da bi bilo možno kriterije za vodenje socialnovarstvenih
               zavodov spustiti tako nizko, da bi lahko socialnovarstvene zavode vodili celo ljudje
               s srednjo izobrazbo. To pomeni, da bi lahko direktorji centrov za socialno delo, v
               katerih mora vsak od delavcev imeti visoko izobrazbo, da bi pa direktorji lahko bili
               delavci s srednjo izobrazbo, je to popolnoma nesprejemljivo.</p>
               <p>Tudi sicer bi rada opozorila, da predlog vlade in tudi amandma, ki ga predlagamo, je
               jasen v tej smeri, da ne zahtevamo samo univerzitetne izobrazbe, lahko je tudi visoka
               strokovna izobrazba. Kot sem povedala, se pa strinjamo, da se možnosti nekoliko
               razširijo in zato smo mi s svojim amandmajem predlagali, da se namesto različnih
               stopenj izobrazbe pa predvidi več možnih smeri izobrazbe v tistih zavodih, kjer je to
               možno, to so pa zlasti domovi za starejše. Hvala lepa</p>
            </sp>
            <sp xml:id="SDZ3-Redna-31-2003-11-26.sp187">

               <speaker>PODPREDSEDNIK DR. MIHA BREJC:</speaker>

               <p>Gospod Drobnič.</p>
            </sp>
            <sp xml:id="SDZ3-Redna-31-2003-11-26.sp188">

               <speaker>MAG. JANEZ DROBNIČ:</speaker>

               <p>Rešitev, ki jo ponekod predlagate, torej združitev strokovnega vodje in pa
               direktorja, seveda potem napeljuje na tako rešitev, na takšno pot, kot ste
               predlagali. Sedaj, če bi vsaj v velikih zavodih ločili strokovnega vodja, tam
               zagotovo je univerzitetna izobrazba primeren profil, za operativno izvajanje, zato da
               pipe ne puščajo pa da kolektiv dela pa da bilance dobro "štimajo" pa ne vem kaj še
               vse, pa zagotovo ni potreben ta profil. To hočemo poudariti. Poleg tega predlog okrog
               20 let zahtevane prakse, če ima nekdo višjo izobrazbo, je nonsens. Veste, na take
               reči jaz ne morem pristajati, ker je to nerazumno, 20 let. Nerazumnoje. Vse kar je
               nad 10 let potrebne zahtevane prakse je po našem razmišljanju neprimerno. To je
               zapiranje vrat nekaterim. In na to seveda smo odreagirali in pri velikih zavodih bi
               lahko to funkcijo ločili, strokovnega vodja od direktorja. Pri majhnih pa zagotovo
               ne, ker kdo bo pa to zaposloval. To bo drago kot žafran. Ali bo država plačevala ali
               bodo pa fizične osebe morale plačevati. Saj moramo tudi to zajeti, kako se bo, kakšne
               stroške bomo povzročili, med smiselnostjo odnosno racionalnostjo v ekonomskem smislu
               in pa strokovnostjo, neko umestno pozicijo moramo imeti. Seveda bi vsi radi verjetno
               imeli doktorje, ampak to je lahko tudi izguba denarja. Ti pogoji so prezahtevni. To v
               primerjavi tudi z drugimi državami, vam zagotavljam. To je prezahtevno. To povzroči
               višje stroške, ni nujno pa, da je to zagotovo boljša kvaliteta.</p>
            </sp>
            <sp xml:id="SDZ3-Redna-31-2003-11-26.sp189">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Cukjati.</p>
            </sp>
            <sp xml:id="SDZ3-Redna-31-2003-11-26.sp190">

               <speaker>FRANCE CUKJATI:</speaker>

               <p>Hvala. Svoje mnenje bom mogoče lažje povedal s primerjavo z drugo zakonodajo. Ni
               dolgo tega, ko smo sprejemali zakon o varnosti in zdravju pri delu, kjer je bilo
               mnogo polemike na to temo, da so se isti pogoji, iste zahteve, iste obremenitve, ki
               veljajo za tisoččlanski kolektiv, za podjetje s tisoč zaposlenimi, prenašale in se
               prenašajo na podjetje, ki ima enega zaposlenega, kjer je podjetnik sam svoj zaposlen,
               recimo tudi na kmeta. To je hecno, da mi to zakonodajo vendarle v vsakem primeru
               pišemo na kožo naših nekdanjih socialističnih razmišljanj, velikih firm in tudi
               velikih zavodov in podobno in se ne znamo vživeti v tisto obliko dela, ki je
               perspektivna, ki je živa, ki je inovativna, v mala podjetja, male zavode, male
               skupnosti. Mislim, da je to neka začaranost te naše zakonodaje, ki jo opažamo tudi
               drugod. In s tega naslove menim, je izredno pomembno, da prisluhnemo vsem tem
               argumentom, ki so bili dani in podpiram prilagoditev vseh teh pogojev z ozirom na
               velikost zavoda. Mislim, da toliko razumevanja pa že mora predlagatelj pokazati, da
               pravzaprav so v nekem majhnem desetčlanskem kolektivu vendarle neki drugi pogoji, kot
               pa sto zaposlenih ali pa dvesto zaposlenih v domu ostarelih s petsto in podobno.</p>
            </sp>
            <sp xml:id="SDZ3-Redna-31-2003-11-26.sp191">

               <speaker>PODPREDSEDNIK DR. MIHA BREJC:</speaker>

               <p>Hvala. Še kdo od poslank, poslancev? <stage>(Ne.)</stage> Ja. Gospod Beuermann.</p>
            </sp>
            <sp xml:id="SDZ3-Redna-31-2003-11-26.sp192">

               <speaker>RICHARD BEUERMANN:</speaker>

               <p>Hvala za besedo. Jaz se sicer nisem imel namena oglašati, ampak nikakor ne morem mimo
               teh argumentacij, ki smo jih zdajle slišali. Bom dal primerjavo.</p>
               <p>Po neki logiki je potrebna kar precej visoka izobrazba in široka izobrazba za
               pilota, recimo "jumbo jeta".</p>
               <p>Po logiki, ki je bila zdajle slišana, bi za eno majhno letalo bilo dovolj imeti
               osnovno šolo. Hvala.</p>
            </sp>
            <sp xml:id="SDZ3-Redna-31-2003-11-26.sp193">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo? Gospod Drobnič.</p>
            </sp>
            <sp xml:id="SDZ3-Redna-31-2003-11-26.sp194">

               <speaker>MAG. JANEZ DROBNIČ:</speaker>

               <p>Vam bom povedal naslednjo primerjavo, zdaj, če ste že tako slikovito.</p>
               <p>Ali mislite, da je najboljši inštalater z doktoratom iz elektronike? Ne. Treba je
               imeti ustrezen profil, dobro, ga ni, pa doktor elektronike ali pa doktor na
               visokojakostnih omrežjih ali pa nizkojakostni. Vam ne bom zdaj tega razlagal.</p>
               <p>Gre se, kakšen profil po vsebini iz kurikuluma potegneš ven. Ni, zagotovo ni boljši,
               inštalater kot takšen, je najboljši inštalater, če mu daš doktorat, če ima doktorat
               iz elektrike, zagotovo ni boljši inštalater.</p>
               <p>Tam je, veste, zato imamo poklice, zato imamo višje strokovne šole.</p>
               <p>Zdaj me bo opozoril predsedujoči verjetno. Bom nehal.</p>
            </sp>
            <sp xml:id="SDZ3-Redna-31-2003-11-26.sp195">

               <speaker>PODPREDSEDNIK DR. MIHA BREJC:</speaker>

               <p>Še kdo? Nihče več. Gospa Apohalova, prosim.</p>
            </sp>
            <sp xml:id="SDZ3-Redna-31-2003-11-26.sp196">

               <speaker>LIDIJA APOHAL VUČKOVIČ:</speaker>

               <p>Hvala lepa. Jaz mislim, da direktorja socialno-varstvenega zavoda, ki ima vsak dan
               opravka z ljudmi in je tudi zato direktor socialno-varstvenega zavoda, nikakor ne
               moremo primerjati z instalaterjem ali kakšnim podobnim poklicem.</p>
               <p>Sem pa prepričana, da rešitve, ki jih zakon vsebuje v 15., pa tudi v 16. členu,
               omogočajo to, da se konkretna rešitev v posameznem zavodu prilagodi njegovi
               velikosti.</p>
               <p>Prilagodi na ta način, da se v večjih zavodih, kjer je to racionalno - o tem, ali je
               to racionalno, pa odloča ustanovitelj, država ali občina, tisti, ki pač za ta zavod
               odgovarja - uvedeta obe funkciji. Tako strokovnega vodjo kot direktorja, ki uvaja
               poslovodenje.</p>
               <p>V manjših zavodih pa je nujno, da sta ti dve funkciji ravno z vidika racionalnosti
               združeni in ravno zato bi bilo nedopustno, da bi v malih zavodih, kjer je direktor
               tudi strokovni vodja, odgovarja za strokovnost dela, imeli direktorje s tako nizko
               stopnjo izobrazbe. Hvala.</p>
            </sp>
            <sp xml:id="SDZ3-Redna-31-2003-11-26.sp197">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Zaključujem razpravo in prehajamo na 45. člen.</p>
               <p>V razpravo torej dajem 45. člen in amandmaje poslanskega kluba LDS ter poslanskih
               skupin Združene liste, Slovenske ljudske stranke in DeSUS-a. Kdo želi besedo? Gospa
               Širca, prosim.</p>
            </sp>
            <sp xml:id="SDZ3-Redna-31-2003-11-26.sp198">

               <speaker>MAJDA ŠIRCA:</speaker>

               <p>Bom samo v par besedah razložila intenco tega amandmaja oziroma, zakaj je bil
               potreben.</p>
               <p>Potreben je bil zato, da se tisti vmesni čas, ki se zgodi v trenutku, ko se neka
               pravica po uradni dolžnosti ukine, po zakonu o starševskem varstvu in družinskem
               prejemku, ko je za invalidno osebo skrbel družinski član po enem zakonu, ponovno
               uveljavi, če se to seveda želi, če invalidna oseba to želi, po drugem zakonu. To se
               pravi po tem zakonu. In da ne bi prišlo do nelagodij in nepravnih situacij, je pač
               potrebno podpreti ta amandma in tudi nasloniti se na tisto razlago, ki govori o tem,
               da v kolikor pa dotična oseba po osemnajstem letu ne želi več imeti tistega
               družinskega člana, ki ga je imela pred osemnajstim letom, se lahko tudi ob izreku
               njega samega oziroma enega od staršev, ki ima pravico do delnega plačila oziroma do
               tega skrbstva, poda mnenje in s tem tudi uredi ta prehodni status. Gre za pravzaprav
               nek nomotehničen, ampak hkrati pomemben dodatek.</p>
            </sp>
            <sp xml:id="SDZ3-Redna-31-2003-11-26.sp199">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Drobnič.</p>
            </sp>
            <sp xml:id="SDZ3-Redna-31-2003-11-26.sp200">

               <speaker>MAG. JANEZ DROBNIČ:</speaker>

               <p>Ta določba sodi v tako imenovane akontativne določbe, ki jih ta vladajoča koalicija
               velikokrat uporablja, da do takrat, ko bo nekaj uredila nekaj po enem zakonu, ki ga
               še nič ni, ker ga še nimajo napisanega ne v glavi, kar da bo nekaj urejeno. Tako se
               nam dogaja ravno o zakonu o usposabljanju in zaposlovanju invalidnih oseb, ker moramo
               zaradi podobnih akontativnih določb vsako leto spreminjati zakon in podaljševati
               tisto, kdaj bo sprejet zakon. Take določbe so plevel na njivi. Zakaj se niso odločali
               za osebno asistenco? Argumente smo povedali. Ravno to je problematično, da nekaterim
               je omogočen družinski pomočnik, asistenca, drugim pa ne. In nekaterim je omogočena
               zato, ker pač imajo sorodnike, tisti, ki pa nimajo sorodnikov, pač nimajo.</p>
               <p>In zdaj se seveda vračam vsebinsko na pojem osebne asistence in zdaj boste to
               napisali in potem bo po radiu, slišati, da Liberalna demokracija pa Združena lista
               imata najbolj široke grudi, kar se tiče teh socialnih pravic, zato ker bodo nekaj
               uveljavili v nekem obdobju. Dobro, to lahko napišete, ampak sem že rekel, to je
               plevel v pravni materiji.</p>
            </sp>
            <sp xml:id="SDZ3-Redna-31-2003-11-26.sp201">

               <speaker>PODPREDSEDNIK DR. MIHA BREJC:</speaker>

               <p>Širca, prosim. Se lahko izklopite, prosim, gospod Drobnič.</p>
            </sp>
            <sp xml:id="SDZ3-Redna-31-2003-11-26.sp202">

               <speaker>MAJDA ŠIRCA:</speaker>

               <p>Gospod Drobnič, tudi v kolikor bi imeli pred seboj rešitev tako imenovane tretje
               osebe na podoben način, bi morali imeti tak plevel pred sabo, kot pravite, v obliki
               45. člena, zaradi tega, da bi se prehod iz ene situacije, se pravi izpred
               polnoletnega v polnoletno obdobje, ki ponuja drugačno možnost, lahko uredil brez
               zapletov in seveda tudi z lastno odločitvijo prizadete oziroma tiste osebe, ki je v
               postopku.</p>
            </sp>
            <sp xml:id="SDZ3-Redna-31-2003-11-26.sp203">

               <speaker>PODPREDSEDNIK DR. MIHA BREJC:</speaker>

               <p>Hvala. Gospa Črnugelj, prosim.</p>
            </sp>
            <sp xml:id="SDZ3-Redna-31-2003-11-26.sp204">

               <speaker>SILVA ČRNUGELJ:</speaker>

               <p>Hvala lepa. Jaz mislim, da je kolegica Širca že dosti jasno napovedala, mislim,
               zakaj in čemu ta amandma. On dejansko ureja mislim eno vmesno obdobje in daje
               možnost, mislim, tudi določene opredelitve. In jaz ne vidim, gospod Drobnič, zakaj vi
               takemu predlogu na tak način nasprotujete, ker če je ena stvar malo bolj obrazložena
               in bolj detajlno, to pomeni samo, da je to v izogib novim problematičnim in
               konfliktnim situacijam. To se pravi, da je stvar nekoliko jasneje opredeljena. Seveda
               oba zakona tako zakon o starševskem varstvu in družinskih prejemkih kakor zakon o
               socialnem varstvu sta izredno zahtevna zakona, ki imata vrsto zelo obsežnih in zelo
               zahtevnih pravic, ki so zelo detajlno opredeljene in definirane, in te pravice seveda
               terjajo tudi določene bolj jasne opredelitve in razlage. Zaradi tega je tudi ta
               predlog amandmaja dan, da razjasni novonastalo situacijo prehodnega obdobja od
               1.1.2003 in prenosa teh dveh možnosti. Hvala lepa.</p>
            </sp>
            <sp xml:id="SDZ3-Redna-31-2003-11-26.sp205">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospa Apohalova, prosim.</p>
            </sp>
            <sp xml:id="SDZ3-Redna-31-2003-11-26.sp206">

               <speaker>LIDIJA APOHAL VUČKOVIČ:</speaker>

               <p>Hvala. Gospod Drobnič je opozoril, da naj bi pravica do družinskega pomočnika bila
               problematična zaradi tega, ker bi jo zakon zagotovil le tistim, ki imajo sorodnike,
               drugim pa ne. Ravno ta člen, torej 45. člen, in nekoliko bolj jasna dikcija, ki je
               sedaj predlagana z amandmajem in jo tudi mi podpiramo, pa ti pravico daje tudi tistim
               invalidnim osebam, ki nimajo sorodnikov. Za njih lahko to nalogo, to delo družinskega
               pomočnika do zakona o ureditvi osebne asistence opravljajo tudi osebe, ki niso
               njihovi družinski člani. Ravno zaradi enakosti. Hvala.</p>
            </sp>
            <sp xml:id="SDZ3-Redna-31-2003-11-26.sp207">

               <speaker>PODPREDSEDNIK DR. MIHA BREJC:</speaker>

               <p>Hvala. Kdo želi še besedo prosim? Nihče več.</p>
               <p>Potem zaključujem razpravo. O amandmajih bomo s časovnim potekom seje zbora odločali
               danes v okviru glasovanj 15 minut po zaključni razpravi o 9. točki dnevnega reda. S
               tem prekinjam to točko dnevnega reda. Nadaljevali bomo s 24. točko, ob 16.20.</p>
               <stage>(Seja je bila prekinjena ob 15.45 uri in se je nadaljevala ob 16.22 uri.)</stage>
            </sp>
            <sp xml:id="SDZ3-Redna-31-2003-11-26.sp208">

               <speaker>PREDSEDNIK BORUT PAHOR:</speaker>

               <p>Nadaljevali bomo z našim delom.</p>
               <p>Prosim, če prisotni zasedete svoja mesta.</p>
               <p>Imamo pred seboj <title>PREDLOG RESOLUCIJE O NACIONALNEM PROGRAMU O VARNOSTI ZDRAVJA PRI
               DELU.</title>
               </p>
               <p>Smo pri <title>24. TOČKI DNEVNEGA REDA</title>. Če prav razumem, bo minister Dimovski,
               minister za delo, družino in socialne zadeve predstavil dopolnilno obrazložitev za
               predlog resolucije, ki jo je v proceduro vložila vlada in ministra vabim za to
               dopolnilno obrazložitev. Prosim.</p>
            </sp>
            <sp xml:id="SDZ3-Redna-31-2003-11-26.sp209">

               <speaker>DR. VLADO DIMOVSKI:</speaker>

               <p>Spoštovane poslanke, spoštovani poslanci! Dovolite mi, da na kratko podam uvod k
               resoluciji o nacionalnem programu varnosti in zdravja pri delu, ki je pripravljena na
               podlagi zakona o varnosti in zdravju pri delu, ki predvideva, da državni zbor
               Republike Slovenije sprejme nacionalni program, s katerim se določi strategija
               razvoja področja varnosti in zdravja pri delu, katerega namen je varovanje življenja,
               zdravja in delovnih zmožnosti delavcev, preprečevanje poškodb pri delu, poklicnih
               bolezni ter okvar zdravja v zvezi z delom. Nacionalni program upošteva tako
               mednarodne smernice in priporočila s tega področja kot proizvodno strukturo in razvoj
               ter socialni okvir, ki predstavlja zdravstveno stanje, starost, izobrazbena struktura
               zaposlenih, obseg in razporeditev delovnega časa in podobno našega gospodarstva. V
               gradivu je predstavljena veljavna zakonodaja s temeljnimi načeli varnosti in zdravja
               pri delu ter obstoječe institucije, ki delujejo na tem področju. Posebej so prikazane
               obveznosti, pa tudi prednosti, ki nam jih na tem področju prinaša polnopravno
               članstvo v Evropski uniji.</p>
               <p>Osnovni cilji varnosti in zdravja pri delu so predvsem zmanjšanja števila in resnosti
               oziroma teže poškodb pri delu, zmanjševanje števila vzrokov za poklicne bolezni in
               bolezni v zvezi z delom ter krepitev zdravja delavcev in delavk. Za dosego teh ciljev
               bodo morali biti ukrepi države usmerjeni predvsem v obvladovanje tradicionalno
               ponavljajočih se tveganj. Drugič, v obvladovanjetveganj izvirajočih iz novih
               nevarnosti. Tretjič, obvladovanje tveganj v izkustveno, posebej tveganih dejavnosti.
               In četrtič, zagotavljanje varnosti in zdravja pri delu pri malih delodajalcih. Hkrati
               pa je seveda potrebno obvladovati tudi tveganja pri posameznih kategorijah delavcev,
               kot so starejši delavci, mlajši in mladi delavci, delavci, ki so v delovnem času za
               določen čas in podobno. Osnovne aktivnosti, ki jih zaradi tega predvideva nacionalni
               program, so usmerjene predvsem v promocijo varnosti in zdravja pri delu, ki obsega
               ozaveščanje prebivalstva, delodajalcev in delavcev, njihovo izobraževanje in
               usposabljanje ter različne bazične aplikativne raziskave. Drugič. V vzpostavitev in
               razvijanje dobre varnostne prakse v obliki neobvezujočih navodil in priporočil,
               namenjenih delodajalcem in delavcem kot pripomoček za uveljavitev obvezujočih oziroma
               predpisanih zahtev. Ter tretjič: v poostren nadzor nad izvajanjem predpisov.</p>
               <p>Pomembne dele programa oziroma pomemben del programa je posvečen tudi uvedbi
               posebnega zavarovanja za varnost in zdravje pri delu, katerega namen je povečanje
               materialne odgovornosti in motivacije delodajalcev, zagotavljanje varnosti in zdravja
               pri delu ter za izboljšanje delovnih pogojev. Izkušnje drugih držav namreč kažejo, da
               je razmerje na tem področju mogoče spremeniti z uvedbo takega zavarovanja, ki ga
               financirajo delodajalci in v okviru katerega je mogoče vzpostaviti določene ekonomske
               stimulacije za tiste, ki zagotavljajo boljše razmere na področju varnega in zdravega
               dela. To so bonus-malus sistem glede na vlaganje v varnost in zdravje pri delu.</p>
               <p>V okviru programa so nakazane tudi možnosti za proučitev zakonodaje, ki bi pomenila
               ugodnejše davčno okolje, in sicer tako, ki bi spodbujalo delodajalce k vlaganjem in
               drugim aktivnostim, ki prispevajo k izboljšani varnosti in zdravja pri delu.
               Uveljaviti bo treba nove predpise o evidencah na področju varnosti in zdravja pri
               delu ter vzpostaviti ustrezen informacijski sistem za to. Evidence in informacijski
               sistem bosta morala biti kompatibilna s sistemu v ostalih državah Evropske unije.
               Določen poudarek pa je namenjen tudi bodočim institucionalnim okvirom, in sicer
               zbornici, varnosti in zdravju pri delu, visokošolskim zavodom ter inštitutu za
               medicino dela, prometa in športa. Hvala lepa.</p>
            </sp>
            <sp xml:id="SDZ3-Redna-31-2003-11-26.sp210">

               <speaker>PREDSEDNIK BORUT PAHOR:</speaker>

               <p>To je bila dopolnilna obrazložitev predloga resolucije, ki jo je predložila vlada.
               Sedaj bo predsednik odbora za zdravstvo, delo, družino, socialno politiko in invalide
               predstavil poročilo. Prosim, predsednik.</p>
            </sp>
            <sp xml:id="SDZ3-Redna-31-2003-11-26.sp211">

               <speaker>STANISLAV BRENČIČ:</speaker>

               <p>Hvala lepa za besedo. Gospod predsednik! Še enkrat vse prav lepo pozdravljam. Odbor
               državnega zbora Republike Slovenije za zdravstvo, delo, družino, socialno politiko in
               invalide je predlog resolucije o nacionalnem programu varnosti in zdravja pri delu
               obravnaval na 38. redni seji dne 5.11. Člani odbora so poleg teksta oziroma besedila
               resolucije, ki je bilo objavljeno v Poročevalcu 73/2003, prejeli tudi mnenje
               zakonodajn-opravne službe državnega zbora.</p>
               <p>Uvodoma je, podobno kot vsem nam, predstavnik predlagatelja tudi dodatno obrazložil
               vsebino resolucije, zato je ne bom tu ponavljal. Člani odbora so prejeli mnenje
               zakonodajn-opravne službe, ki je v skladu s 27. členom poslovnika navedeni predlog
               preučila z vidika skladnosti z ustavo in pravnim sistemom ter z
               zakonodajno-tehničnega vidika. Zakonodajno-pravna služba ugotavlja, da je gradivo,
               posredovano v obravnavo, v sprejem državnemu zboru, skladno s 4. členom zakona o
               varnosti in zdravju pri delu. Z istim členom zakona je tudi določeno, da predlog
               nacionalnega programa pripravi vlada Republike Slovenije po posvetovanju s strokovno
               javnostjo, organizacijami delodajalcev in sindikatov, pri čemer pa zakonodajno-pravna
               služba ugotavlja, da iz obravnavanega gradiva ni razvidno, ali in kako je vlada pri
               pripravi gradiva upoštevala to določbo zakona. Iz besedila tudi ni razvidno, na
               katere dela besedila se nanašajo posamezne tabele.</p>
               <p>Na navedene pripombe je odgovore podala predstavnica predlagatelja. V razpravi so
               člani odbora menili, da je gradivo pripravljeno dobro in pregledno ter da je
               upoštevan interdisciplinarni pristop. Vsekakor pa se pri različnih nacionalnih
               programih - in tudi navedeni ne bo izjema - ugotavlja, da nastajajo razkoraki med
               deklarativnimi in normativnimi možnostmi pri izvajanju oziroma pri implementaciji
               nacionalnega programa v praksi. V razpravi so sodelovali tudi predstavniki
               inšpektorata Republike Slovenije za delo, kmetijsko-gozdarske zbornice in urada za
               varnost in zdravje pri delu.</p>
               <p>Odbor je sprejel sklep, ki se glasi: "Odbor za zdravstvo, delo, družino, socialno
               politiko in invalide je obravnaval predlog resolucije o nacionalnem programu varnosti
               in zdravje pri delu in predlaga Državnemu zboru Republike Slovenije, da predlog
               resolucije v skladu z 171. členom poslovnika obravnavo sprejme v predloženem tekstu."
               Hvala lepa.</p>
            </sp>
            <sp xml:id="SDZ3-Redna-31-2003-11-26.sp212">

               <speaker>PREDSEDNIK BORUT PAHOR:</speaker>

               <p>Hvala, gospod predsednik odbora. Slišali bomo zdaj stališča poslanskih skupin.
               Najprej bo mag. Janez Drobnič predstavil stališče poslanske skupine Nove Slovenije.
               Prosim, imate besedo.</p>
            </sp>
            <sp xml:id="SDZ3-Redna-31-2003-11-26.sp213">

               <speaker>MAG. JANEZ DROBNIČ:</speaker>

               <p>Lepo pozdravljeni vsi v dvorani. Mnenje poslanske skupine Nove Slovenije k
               resoluciji o nacionalnem programu varnosti in zdravja pri delu. Zakon o varnosti in
               zdravju pri delu določa, da državni zbor mora sprejeti nacionalni program oziroma
               resolucijo o nacionalnem programu, to je pač zakonska določba, ki jo seveda ne bomo
               obšli. Ravno tako mednarodna organizacija za delo napotuje oziroma opozarja posamezne
               nacionalne parlamente oziroma nacionalne vlade, da vsake toliko časa na podlagi
               upoštevanja socialni partnerjev revidirajo politiko glede varnosti in zdravja pri
               delu. Dokumentu kot takšnemu v poslanski skupini Nove Slovenije ne nasprotujemo,
               vendar pa dokument ne odgovarja na nekaterapomembna vprašanja, ki smo jih že na
               odboru, matičnem odboru, odprli. Lahko se bo zgodilo in predvidljivo je, da bo to še
               en dokument v vrsti dokumentov, ki ne bo imel nobenega konkretnega učinka na
               slovensko politiko ali pa prakso varnosti in zdravja pridelu, utegne se zgoditi le
               to, da bo obležal v predalu.</p>
               <p>Namesto mnenja bi vam rad zastavil vprašanja, na katera v tekstu ne moremo dobiti
               odgovorov. Posledice te resolucije, uresničitev; tisto, kar ste zapisala - bo to kaj
               učinkovalo morda na nove zaposlitve v državni birokraciji? Kakšni so finančni učinki
               za državo, vsaj ocene bi bilo potrebno navesti ali pa v kateri smeri bi se neki
               finančni učinki pokazali? Kakšni so finančni in stroškovni učinki na podjetje, če bi
               uresničili določene načrte oziroma naloge programske sheme, ki jih prikazujete v
               gradivu? Kako bi vplivalo na ostale subjekte na trgu na podjetniški ravni, na
               tveganja? Koliko bo zmanjšalo boleznine, če bi nekaj naredili? Ali bi se zmanjšale,
               ne vem, za 10%, 20%? Kaj je s poklicnimi boleznimi,kaj je s poškodbami na delu, če bi
               nekaj naredili v kontekstu te resolucije? Kaj nekaj, kar notri pišete, bi lahko
               vplivalo na posledice invalidnosti, zmanjšanje invalidnosti, na manjšo obolevnost? Na
               ta vprašanja ni možno dobiti odgovora. Lahko mi boste odgovorili, da resolucija nima
               takšna značaja, da bi dajali odgovore ali pa tako natančna trasiranja poti. Ampak,
               sicer nima papir kakšne posebne vrednosti, je zgolj neka budnica mogoče za koga,
               ampak mislim, da takih dokumentov ne rabimo.</p>
               <p>Torej, tega dokumenta ni možno, da bi ga zavrnili, ni pa kakšnega velikega
               navdušenja za podporo. Morda ga bomo celo podprli. Nekako sledi tistim ustavnim
               členom, ki smo jih imeli, ki nimajo posebnega učinka. Morda pa so všečni ljudem pa
               pred Evropo bomo pokazali, da imamo dokument, resolucijo o tem, pa morda bodo imeli
               tudi tisti, ki se bodo udeleževali mednarodnih seminarjev - lahko, da bodo to vladni
               uslužbenci - pokazati, da to imamo in kako to notri izgleda. Seveda, praksa bi
               utegnila iti pa nekoliko drugače.</p>
            </sp>
            <sp xml:id="SDZ3-Redna-31-2003-11-26.sp214">

               <speaker>PREDSEDNIK BORUT PAHOR:</speaker>

               <p>Kolega Peter Levič je naslednji. Prijavljenega v dvorani ne vidim. Kolega Kebrič bo
               predstavil stališče poslanske skupine DeSUS.</p>
            </sp>
            <sp xml:id="SDZ3-Redna-31-2003-11-26.sp215">

               <speaker>IVAN KEBRIČ:</speaker>

               <p>Hvala za besedo. Spoštovani minister, vaše soudeleženke, kolegice in kolegi.</p>
               <p>V naši poslanski skupini smo podrobneje proučili gradivo in ga kot takega
               pozdravljamo. Zakaj? Nacionalni program zrcali tudi tisti del, ki se tiče na tem
               področju nacionalnega interesa - kdo pa nima nacionalnega interesa, da bi državljani,
               sorodniki, znanci, prijatelji in ostali bili čim bolj zadovoljni. Največje
               zadovoljstvo pa seveda daje zdravje, zato menimo, da je v tem predlogu resolucije
               varnost pri delu v ospredju. Z razvojem tehnologije, ki želi čimveč pridobitiv istem
               času takih ali drugačnih izdelkov in posledično dobrin, mora temu razvoju tehnologije
               slediti tudi tehnologija zaščite zaščitnih sredstev.</p>
               <p>Če se spomnimo na prejšnje čase, je bilo varstvo pri delu drugorazrednega pomena,
               saj so kapitalisti imeli prvotni in bistveni interes izčrpati iz danega čim več v
               svojo korist. Delavski razred, zaposleni, so se pa borili počasi tudi za to in
               delodajalci kot taki so končno spoznali, da je tudi v njihovem interesu, da zaščitijo
               delavca na delovnem mestu čim bolj v tem smislu, da bo zdrav, dober delavcev čim
               manjkrat odsoten iz delavnega mesta in bo tako njegova storilnost in posledično
               profit delodajalca čim večji. Kdo vse je zainteresiran za to, da je zdravje, zaščita
               pred nesrečami na delovnem mestu najbolj zaščiteno, sem s tem ilustriral.</p>
               <p>Menimo, da se v nacionalnem programu, v tej resoluciji posamezna področja zelo dobro
               obdelana, najpomembneje pri tem pa je, koliko se bomo tega držali, koliko se bodo
               dejansko tudi izvajala.</p>
               <p>Če vzamemo nesrečo pri delu. Ta ne prizadene samo ponesrečenca, ki mu povzroča
               bolečine, zdravljenje in izpad z delovnega mesta, pomeni tudi zmanjšanje njegove
               plače, njegovih dohodkov. Na drugi strani pa delodajalcem povzroča določene stroške,
               že samo iz tega izpada pridejo do izrazastroški na enoto dela v večjem obsegu. Zato
               je tudi država kot skupnost državljanov zainteresirana, da ima zdrave ljudi in da je
               preventiva osnova, za preventivo pa je potrebno pravočasno, zgodnje izobraževanje,
               kajti samo ustrezno izobraženi zaposleni bodo znali na eni strani koristiti stroje,
               naprave, ki so jim zaupane za delo, na drugi strani pa bodo znali tudi zavarovati
               sebe kot osebo pred takimi in drugačnimi nesrečami.</p>
               <p>Zanimivi so podatki v tem materialu, da se življenjska doba daljša. Temu smo priča,
               ampak dogaja se to, kar je po svoje čudno in ni dejansko, bom rekel, nikjer konkretno
               objavljeno: zakaj je življenjska doba žensk daljša od moških. Iz tega materiala celo
               izhaja, če je sedaj ta življenjska doba, rojenih tam leta 1959 taka, razlika je
               dobrih 5 let, bo za desetletje kasneje rojene, govorim okrogle številke, ta razlika v
               življenjskih dobah postala celo za dve leti daljša.</p>
               <p>Hvala. Mi zmanjkuje časa. Zelo mnogo zanimivih stvari bi bilo še povedati, pa se
               zahvaljuje za vašo pozornost.</p>
            </sp>
            <sp xml:id="SDZ3-Redna-31-2003-11-26.sp216">

               <speaker>PREDSEDNIK BORUT PAHOR:</speaker>

               <p>Hvala lepa. Kolega mag. Vizjak. Prosim.</p>
            </sp>
            <sp xml:id="SDZ3-Redna-31-2003-11-26.sp217">

               <speaker>MAG. ANDREJ VIZJAK:</speaker>

               <p>Hvala lepa, spoštovani predsednik za besedo. Spoštovani gospod minister s sodelavci
               iz ministrstva za delo!</p>
               <p>V nasprotju z nekaterimi pred menoj, sem prepričan in tudi v Slovenski demokratski
               stranki smo prepričani, da resolucija o nacionalnem programu varnosti in zdravja pri
               delu pomeni zasuk v razmišljanju in pristopu k tem področju in zato se mi zdi vredna
               še posebne pozornosti, kajti, kar nekaj časa je ta parlament porabil, da je sprejel
               zakon o varnosti in zdravju pri delu in bilo je cela plejada različnih pristopov,
               razmišljanj in oblikoval se je en pristop, ki ga v nekaterih segmentih ta resolucija
               tudi že omaje in kaže neke nove poti, katere v Slovenski demokratski
               strankipozdravljamo. Predvsem to, da zakonodaja s tega področja naj ne bo več toliko
               toga, naj ne bo unificirana, temveč naj bo fleksibilna, naj zastavi cilje in zaveže
               akterje, da dosegajo te cilje in da sprejmejo določene standarde, kako do teh ciljev
               priti. To se mi zdi pristop, ki na eni strani rešuje težave velikih, malih
               delodajalcev in različne tretmaje teh delodajalcev. Mislim, da tak pristop omogoča,
               da se varnost in zdravju pri delu za velike in za male delodajalce tretira na tak
               način, da se identificira cilj, nevarnost in ukrepi. To mislim, da mora biti pri vseh
               enak pristop. Seveda so pa poti in načini različni, tudi lahko glede ne velikost.
               Mislim, da ta resolucija nakazuje smeri v tem smislu.</p>
               <p>Povedal bi to, da se je slovensko gospodarstvo tako kot ostalo gospodarstvo
               prestrukturiralo in da je bistveno manj industrije in več storitev, čeprav v
               Sloveniji še zmeraj ne dosegamo nekega povprečja. Zato bi pričakovali, da tudi ob
               tehnološkem razvoju število poškodb pri delu pada. To se pravi, zaradi manj nevarnih
               delovnih procesov bi pričakovali, da število poškodb na toliko in toliko prebivalcev
               pada. Vendar moramo, žal, ugotoviti, in kar izhaja tudi iz te resolucije - da je v
               zadnjih 10 letih število poškodb v Sloveniji paktično nespremenjeno. To kaže tudi na
               vprašljivost ustreznosti sedanje ureditve, tako normativne kot seveda organizacijske,
               in seveda tudi takega pristopa, ki je uveljavljen. Zato pozdravljam nekatere rešitve,
               ki jih ta strategija navaja, in sicer predvsem to, kot sem že omenil, da naj
               zakonodaja določi cilje, naj bo delodajalec fleksibilen in od njega angažirana stroka
               naj dosega te cilje. To se mi zdi dober pristop in tu se mi zdi obstoječi zakon s
               podzakonskimi predpisi pretog in bi ga veljalo nadgraditi v smislu tega koncepta.</p>
               <p>Inšpekcijam, katerim je tudi namenjen del te resolucije, je premalo predpisana
               oziroma položena v poslanstvo ta svetovalno-preventivna vloga in morebiti nekoliko
               preveč represivna vloga. Inšpekcija mora odigrati v okolju, v katerem deluje, tudi
               instrument za zagotavljanje ciljev, ne zgolj bič, ki prisiljuje in ustvarja tudi
               nejevoljo, odpor in izigravanje predpisov. Zato mislim, da bi veljalo tej preventivni
               in posvetovalno-svetovalni vlogi inšpekcije, tako kot je tudi v zakonu o
               inšpekcijskem nadzoru, morebititudi v tej strategiji posvetiti nekoliko večjo težo.</p>
               <p>Zelo pomembno se mi zdi ta zelo poudarjena in izpostavljena novost, se pravi
               finančne spodbude delodajalcev za vlaganja v varnost in zdravje pri delu s pomočjo
               povečanja razlik v višini premij za zavarovanje in za poškodbe pri delu in poklicne
               bolezni. Mislim, da je potrebno vzpostaviti in na to opozarjajo in opozarjamo že kar
               nekaj let, skoraj 10 let, da ni žal vzpostavljenih, ekonomskih spodbud, ki bi
               delodajalce spodbujala, da vlagajo v ukrepe varnosti in zdravja pri delu in da bi se
               jim to na nekem stroškovnem delu tudi poznalo. Stroški za zagotavljanje varnosti in
               zdravja pri delu niso med najnižjimi v Evropi, kar se tiče Slovenije. Skratka, v
               Sloveniji se kar precej vlaga, vendar izplen tega vloženega denarja je preboren
               oziroma kot sem povedal, v desetletju kljub strukturnim spremembam in napredku nismo
               uspeli znižati število poškodb, je, očitno, izplen teh vloženih stroškov za
               zagotavljanje, preslab oziroma neoptimalen. Zato se mi zdi, da bi se ti stroški
               vlaganja morali ne več na široko vpeljevati, ampak da bi morali biti ciljani in biti
               delodajalcem spodbuda.</p>
               <p>Pomembno je tudi to, kar je stara zadeva, se je pa tukaj pojavila kot rdeča nit,
               opremljanje vseh sredstev za delo -strojev, snovi, opreme - z ustreznimi listinami in
               označbami. Mislim, da v prometu in v uporabo mora biti oprema, stroji in snovi, ki
               jih poznamo, ki morajo imeti konstrukcijske in siceršnje rešitve, da ne predstavljajo
               nevarnosti oziroma da omogočajo zdravo in varno delo.</p>
               <p>Pomemben segment, ki ga resolucija tudi izpostavlja, je informiranost, ozaveščanje,
               vzgoja in usposabljanje. Mislim, da je pri tem potrebno poudariti, da te besede ne
               pomenijo same po sebi nič, če jih tudi ne uporabimo pravilno, kajti poznamo te tako
               imenovane hitre tečaje varstva in zdravja pri delu, ki je isti za kovinostrugarje,
               kot za čistilko, kot za frizerko. Važen je papir in na koncu zadostitev nekemu členu
               zakona. Mislim, da je potrebno tukaj razmišljati in seveda ustvarjati pogoje za
               takšno izobraževanje, ki da na koncu rezultat tistemu človeku, ki je izobraževan
               oziroma usposobljen, in ne, da je to zgolj neka formalna predpisana obveznost, ki
               seveda na koncu ne daje nobenega rezultata.</p>
               <p>Pogrešam pa v tej resoluciji pomembno poglavje, in sicer ne spodbuja oziroma ne
               zagotavlja nekega okolja za spodbujanje, vlaganje v tehnološki razvoj, posodobitve,
               novo opremo, nove varne tehnologije. To se mi zdi za področje varnosti in zdravja pri
               delu izjemno pomembno poglavje, vsaj tako pomembno poglavje kot uvedba zavarovanja za
               varnost in zdravje pri delu. Mislim, da je spodbujanje na najrazličnejše načine. To
               je seveda interdisciplinarna zadeva - to ni samo stvar ministrstva za delo, predvsem
               tudi stvar ministrstva za gospodarstvo in ostalih ministrstev - da seveda se vpeljejo
               ustrezne spodbude. In vidim, da je tudi postala strategija, upam vsaj tudi, da bo v
               številkah, ne samo v besedah, vlade Republike Slovenije v prihodnje; da se skratka na
               najrazličnejše ekonomske spodbude, stimuliranje vlaganja v nove tehnologije, varne
               tehnologije, tehnološki razvoj, boljše in varnejše stroje, opremo, snovi.</p>
               <p>Seveda posebno poglavje, ki pa ima, vidim, kar veliko prostora v tej resoluciji, pa
               je uvedba tega tako imenovanega zavarovanja za varnost in zdravje pri delu. Mislim
               pa, da je tu potrebno poudariti, da tako zavarovanje ne sme biti neko novo
               zavarovanje in dodatek k obstoječemu zavarovanju in seveda neka nova obremenitev
               delodajalcev. Mislim, da se mora obstoječe zavarovanje - ob sedanji ureditvi se ti
               izdatki prenašajoseveda na najširšo solidarnost, kajti sedanje zavarovanje ureja v
               glavnem posledice nesreč in poklicnih bolezni, ne vzpostavlja in ne zagotavlja pa
               vzpostavitve ukrepov za dvig kvalitete in seveda dvig nivoja varnosti in zdravja pri
               delu. In predvsem v tomora biti usmerjeno to novo zavarovanje in po logiki, kakor je
               opisano, tudi je. Skratka, delodajalci morajo preko zavarovanj čutiti spodbudo,
               ekonomsko spodbudo, da vlagajo v varnost in zdravje pri delu in če nimajo nesreč
               oziroma če so tudi njihovi proizvodni obrati po ocenah inšpekcije ali kogarkoli
               varni, so zaradi tega njihove premije nižje. To se mi zdi ključno, da imajo v tem
               neko spodbudo za vlaganje v varnost in zdravje pri delu, v ukrepe, v tehnologijo in v
               izobraževanje, usposabljanje in podobno Žal, žal gospod minister, govorimo o tem, ne
               vem, če že ne 10 let, pa, žal, do danes ni take rešitve tudi zaradi problemov, razno
               raznih problemov, ki sodijo tudi na druga področja delovanja, ne samo na ministrstvo
               za delo, niso te rešitve zagledale sveta. Bojim se, tudi v prihodnje ne bodo, kajti
               sami vemo, kakšni so primanjkljaji zdravstvene blagajne, da se bo težko odreči deležu
               osnovnega zdravstvenega zavarovanja ali nekega tega širokega solidarnostnega
               zdravstvenega zavarovanja na račun izpeljave teh stimulativnih, selektivnih oblik
               zavarovanja za varnost in zdravje pri delu, ampak da bo to pristalo kot neka nova
               obremenitev za delodajalce, in mislim, da bi bilo to ne dobro.</p>
               <p>Cilji te strategije oziroma resolucije so zelo jasni. Cilji so zmanjšati število in
               resnost poškodb, poklicnih bolezni, bolezni v zvezi z delom in krepitev zdravja, v
               kolikor lahko seveda o tem govorimo - vsaj ohranitev zdravja.</p>
               <p>Upam, na koncu bi povedal to, da upam, da bodo rešitve, ki so tu nakazane in ki sem
               jih morebiti tudi sam omenil - to so zlasti ta vlaganja v tehnološki razvoj,
               tehnologijo - da bodo kaj kmalu doživele tudi spremembe v ustrezni nacionalni
               zakonodaji in da bodo doživele tudi rešitev v praksi. Tu mislim zlasti na uvedbo
               oziroma na strukturno spremembo zavarovanja, da se uvedejo v deležu zavarovanja tudi
               ta zavarovanja za varnost in zdravje pri deluin s tem seveda spodbude delodajalcem za
               vlaganje v te ukrepe. Zato bi pri tem tudi končal. Seveda, resolucija je kot taka,
               upam, da ne bo prazna črka na papirju, temveč da bo tudi imela nekaj učinkov, kajti
               ne bi želel zopet čez toliko in toliko let brati statistiko in stavek, da v zadnjih
               desetih letih je število poškodb v Sloveniji nespremenjeno - kljub temu da se je
               struktura spremenila in kljub temu da smo le v zadnjih desetih letih, verjetno, tudi
               vpeljali varnejše tehnologije, stroje, opremo in dosegli neke rezultate izobraževanj,
               usposabljanj in nove zakonodaje, kljub temu pa beležimo, da je žal to število
               nespremenjeno.</p>
               <p>Zato upam, da bo ta strategija prinesla nov veter, to je pa predvsem odvisno od tega,
               koliko hitro se bo pretočila v izvedbeno zakonodajo. Seveda bomo v Slovenski
               demokratski stranki to resolucijo o nacionalnem programu varnosti in zdravja pri delu
               podprli.</p>
            </sp>
            <sp xml:id="SDZ3-Redna-31-2003-11-26.sp218">

               <speaker>PREDSEDNIK BORUT PAHOR:</speaker>

               <p>Hvala lepa, kolega Vizjak. Kolegica Silva Črnugelj bo predstavila stališče poslanske
               skupine Združene liste socialnih demokratov. Prosim.</p>
            </sp>
            <sp xml:id="SDZ3-Redna-31-2003-11-26.sp219">

               <speaker>SILVA ČRNUGELJ:</speaker>

               <p>Hvala za besedo, gospod predsednik. Lepo pozdravljeni predstavnik ministrstva. Danes
               obravnavamo predlog resolucije o nacionalnem programu varnosti in zdravja pri delu,
               ki je na odboru dejansko doživela, da je bila soglasno sprejeta. Predlagani dokument
               vsekakor sodi med tiste dokumente, ki so posebej skrbno nastajali in nastajali precej
               dolgo časa. Že sam koncept dokumenta in vsebina področja narekuje obilico
               usklajevanja, zlasti mnogo interdisciplinarnega znanja. Pri nastajanju tega dokumenta
               je sodelovalo tudi ministrstvo za zdravje, kar je zelo pomembno, saj to ministrstvo
               pokriva kar nekaj področij varnosti in zdravja pri delu. Spomnimo se samo področja
               zavarovanja in izobraževanja kmetov kolikokrat smo njihove pobude za podaljševanje
               novele zakona imeli možnost obravnavati.</p>
               <p>Jasno je, da je mnogo lažje neko področje opisovati in napisati v obliki resolucije
               in mnogo težje spraviti v življenje. Res je tudi dejstvo, da je še mnogo težje od
               tega spremeniti neko miselnost, ki je globoko ukoreninjena v mnogih glavah. In jasno
               je, da bomo rabili mnogo dodatnega izobraževanja, mnogo dodatnega usposabljanja,
               ozaveščanja in spodbujanja, zlasti spodbujanja tudi finančne narave, ker tega je bilo
               v preteklosti manj. V minulih letih, v vseh teh letih tranzicije smo priča zelo
               intenzivnemu procesu spreminjanja celotnega sistema pravil in tudi pravic odnosov med
               delavci in delodajalci in gotov iz tega vsega izhaja in sledi vrsta praktičnih težav,
               ki sledijo tudi v psihodinamiki odnosov med delavci in delodajalci.</p>
               <p>V Združeni listi socialnih demokratov se bomo zelo zavzemali zlasti za tisto
               področje, da bo delovno okolje, da bodo delavni pripomočki, ki jih delavci rabijo,
               pač na nek način sodobni in ustrezali vsem pravilom standardom in normativom.</p>
               <p>Priča smo, ko se naša država in družba prilagaja in prilagajajo se novemu načinu
               sporazumevanja in tudi novemu načinu dogovarjanja in tudi novim partnerstvom, to je
               seveda veliko sprememb in veliko novim področij, ki rabijo dodatno izboljševanje in
               delovanje.</p>
               <p>V Združeni listi socialnih demokratov ugotavljamo, da dokument prinaša vrsto precej
               pomembnih, koristnih napotkov predvsem za naprej, saj smisel tega in namen tega
               gradiva je, da deluje v naprej. Seveda podpiramo vse tiste ukrepe, ki so ciljno
               naravnani.</p>
               <p>Dokument prinaša največjo vrednost, in sicer predlaga in zapisuje potrebo po
               reorganizaciji sistema zavarovanja za varnost in zdravja pri delu po sistemu bonus -
               malus. Upravičene so skrbi, kako in na kakšen način se bo ta sistem izpeljal, to
               področje bo zagotovo trd oreh, saj je tudi do sedaj pri realizaciji tega področja
               zmanjkalo moči in mnogo energije je tudi opešalo.</p>
               <p>V Združeni listi socialnih demokratov ugotavljamo, da je predlagatelj sledil tudi
               osnovnim intencam nacionalnega programa boja proti revščini in socialni
               izključenosti, saj je Slovenija s prehodom v tržno ekonomijo prišla v situacijo, da
               se spopada z mnogimi težavami in problemi, zlasti socialnimi stiskami, ki so nekoč
               bile tuje. Predlagane rešitve prinašajo prave podlage za razrešitev tega področja,
               praksa pa bo pokazala, koliko smo kot država in kot posamezniki sposobni tudi to
               udejanjiti.</p>
            </sp>
            <sp xml:id="SDZ3-Redna-31-2003-11-26.sp220">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Brenčič bo predstavil stališče poslanske skupine Slovenske ljudske
               stranke. Imate besedo, prosim.</p>
            </sp>
            <sp xml:id="SDZ3-Redna-31-2003-11-26.sp221">

               <speaker>STANISLAV BRENČIČ:</speaker>

               <p>Hvala lepa, gospod predsednik, še enkrat za besedo.</p>
               <p>Zdravje in varnost pri delu je področje, ki je zaradi številnih vzrokov in posledic
               za državo in družbo kot celoto zelo pomembno. Odsotnost dela predstavlja za državo
               močan in močen negativen vpliv na makroekonomsko stanje ter zmožnost države, da
               zagotavlja socialno varnost ljudem.</p>
               <p>Področje varnosti in zdravje pri delu je in mora biti temeljni postulat partnerskega
               odnosa med delodajalcem in delavcem, in to ne glede na vrsto in velikost delodajalca.
               Kajti, zmanjševanje in preprečevanje tako poškodb pri delu kakor poklicnih boleznih v
               zvezi z delom dviguje splošno blaginjo države in ustvarja pozitivno klimo tako v
               podjetjih samih kakor tudi v odnosu do varovanja zdravega okolja.</p>
               <p>Ključni organi države se tega dejstva pri nas zavedajo, zato se je krovno sprejeti
               zakon s tega področja, to je zakon o zdravju in varnosti pri delu v praksi dobro
               prijel in v bistvu vzpostavlja nadaljevanje permanentnega prizadevanja številnih
               institucij in tudi posameznikov, ki močno temelje na preventivi kot ključnemu
               pristopu za izboljšanje stanja.</p>
               <p>Uspešnost in celovitost izvajanja programa na področju varnosti in zdravja pri delu
               pa je po trdnem prepričanju poslanske skupine Slovenske ljudske stranke odvisna
               predvsem od tega, kako so v to izvajanje interdisciplinarno vključene številne
               stroke,institucije ter različni izvajalci, ne nazadnje usklajeni združevalni
               programi. V tem smislu pozdravljamo resolucijo o varnosti in zdravju pri delu kot
               nacionalni program, kot krovni akt, na temelju katerega nastajajo vsi nadaljnji javni
               predpisi in vrsta drugih aktivnosti. Resolucije je dober in objektiven posnetek
               stanja na tem področju, izbir ciljev ter ukrepov za dosego teh ciljev.</p>
               <p>V poslanski skupini Slovenske ljudske stranke imamo konkretno pripombo predvsem na
               poglavje 5, institucionalni okvir na področju varnosti in zdravja pri delu, in pa
               razdelitev odgovornosti predvsem v tem smislu, da bi se moralo po načelu
               subsidiarnosti, ki je vedno bolj temeljni odnos med državnimi organi in širšo družbo
               v Evropski uniji, dati zbornici za varnost in zdravje pri delu veliko večjo vlogo ter
               jo zaradi tega tudi nekoliko statusno preoblikovati in ji dodeliti temu primerna
               javna pooblastila.</p>
               <p>Predlog tega nacionalnega programa se prvič v okviru novega poslovnika v državnem
               zboru sprejema kot resolucija po enofaznem postopku, zaradi česar pa nam žal te
               pripombe ni uspelo udejaniti v amandmajskem smislu. Resolucijo podpiramo in ji želimo
               uspešnejšo izvajalsko pot ali implementacijo v praksi, kot je ta v primeru
               nacionalnega programa zdravstvenega varstva do leta 2004. Hvala lepa.</p>
            </sp>
            <sp xml:id="SDZ3-Redna-31-2003-11-26.sp222">

               <speaker>PREDSEDNIK BORUT PAHOR:</speaker>

               <p>Hvala lepa. Kolegica Majda Širca bo predstavila stališče poslanskega kluba Liberalne
               demokracije Slovenije. Imate besedo. Prosim.</p>
            </sp>
            <sp xml:id="SDZ3-Redna-31-2003-11-26.sp223">

               <speaker>MAJDA ŠIRŠA:</speaker>

               <p>Spoštovane sodelavke, spoštovani minister! Nacionalni programi določajo dolgoročno
               strategijo določenega področja - neke vrste nacionalna vizija so, to smo danes že
               ugotovili. Doreka se jih skupaj s strokovno javnostjo, s civilno družbo, z
               uporabniki, s sindikati in z drugimi z namenom, da se kasneje utirijo, usmerijo ali
               prednostno definirajo cilje in se jih pretvori v zakone in druge akte, s tem pa
               posledično tudi v prakso.</p>
               <p>Ni nujno, da se nacionalni programi res tudi odražajo v realnosti, ker so večkrat
               prepolni leporečja in splošnih pojmov, ki so splošni prav zato, da lahko ostanejo
               neotipljivi, v praksi neoprejemljivi. Takih nacionalnih programov, ki odrešujejo, ne
               pa tudi odrešijo, je kar nekaj. Ta je drugačen, zagotovo si upam reči, si upamo reči,
               da sodi med dobre raziskave, ki detektirajo stanje in to stanje je osnova, ki utira
               rešitve in napotuje k rešitvam. Gre za določanje pravic in odgovornosti delodajalcev
               in delavcev in enim in drugim je seveda v interesu, da imajo zdravju neškodljivo in
               varno delovno okolje, da imajo zagotovljeno socialno varnost ob morebitnih
               zdravstvenih težavah, ki nastanejo ob delu, pa tudi pred delom, če poudarim to, kar
               tudi sam program izpostavi, samo preventivo. In tudi, da je čim manj poškodb, če
               navedem eno izmed zadnjih ali pa enega izmed številnih ciljev, ki jim sledi.</p>
               <p>Čim manj poškodb pomeni tudi čim manj bolniških in podatki, ki jih navaja sam
               program, podatki o bolniške staležu so zagotovo precej alarmantni za naš prostor;
               vsaj to, da naj bi bilo vsak dan v bolniškem staležu v Sloveniji 37 tisoč zaposlenih,
               ali vsak zaposleni naj bi bil odstoten več kot pol meseca na leto zaradi zdravstvenih
               razlogov, niso pravno dolžni. Najpogostejširazlog pa so prav poškodbe. Poškodbe teh
               je več kot odsotnosti zaradi nosečnosti, četudi se na nosečnost ne sklicujem glede na
               nizko rodnost.</p>
               <p>Za izdatke, za kritje pravic, ki so posledica poškodb pri delu in poklicnih bolezni,
               socialno zavarovanje namenja sredstva v višini 0,15%, delodajalci pa kar okrog 1,53%
               BDP-ja. To so številke, ki so visoke.</p>
               <p>Zanimiva in zagotovo ne more ostati nespregledana, tudi navedba, da so invalidske
               upokojitve številne in da zaskrbljujejo prav tiste, ki navajajo razloge duševne
               bolezni in bolezni mišic, kosti, žil, še posebej pa pri ženskah. In če te podatke
               cepimo na podatke o tem, da je osebni dohodek ženskega dela populacije manjši, kot je
               pri moških, prinese tudi določene zaključke, ki gredo, ne samo v tej smeri, da so
               ženske slabše plačane, ampak da se nahajajo predvsem v težavnostnih poklicih. To se
               pravi, v tekstilni, medicinski, gostinski in drugi sferi.</p>
               <p>Skratka skrb, ki je bila danes izražena s strani upokojencev, da ženske živijo dlje,
               naj dopolnim s tem, da če samo živimo dlje, to še ne pomeni, da tudi živimo boljše.</p>
               <p>Dragoceni so tudi tisti podatki, jih navajam in izpostavljam zaradi tega, ker te
               podatke uporablja program, zato da prihaja do ciljev oziroma da usmerja potem ukrepe.
               Dragoceni so tisti podatki, ki govorijo, da glede varnosti in zdravja pri delu
               bistveno bolje urejeno pri tistih, ki so zaposleni za nedoločen čas, kot pri tistih,
               ki so v delovnem razmerju za določen čas.</p>
               <p>Frapanten je podatek, da je bilo, na primer v letu 2000, ko se je zaposlilo
               približno 130 tisoč ljudi, kar 74% zaposlenih za določen čas. Skratka, varnost,
               zaščitenost in trdnost je, jasno, večja pri delodajalcih, ki ne razumejo delavca kot
               nosilca čim večjega iztržka in čim manjšega stroška. ...<stage>/Znak za konec
               razprave./</stage>...</p>
               <p>Zanimiv je tudi, ne pa tudi nov podatek, da so zaposleni v Sloveniji pripravljeni
               delati dolg delovni čas, seveda če je to povezano z višjim zaslužkom. In obseg
               zdravstvenih težav je, jasno, večji ob večji obremenitvi. A res?</p>
               <p>Bom zaključila ...</p>
            </sp>
            <sp xml:id="SDZ3-Redna-31-2003-11-26.sp224">

               <speaker>PREDSEDNIK BORUT PAHOR:</speaker>

               <p>Dlje in boljše živite, ampak ne morete pa dlje govoriti.</p>
            </sp>
            <sp xml:id="SDZ3-Redna-31-2003-11-26.sp225">

               <speaker>MAJDA ŠIRCA:</speaker>

               <p>Dlje govorimo - hkrati bom zaključila z dejstvom, da ob teh in še številnih drugih
               nenavedenih razlogih LDS ne misli imeti dilem pri tem zakonu oziroma resoluciji.</p>
            </sp>
            <sp xml:id="SDZ3-Redna-31-2003-11-26.sp226">

               <speaker>PREDSEDNIK BORUT PAHOR:</speaker>

               <p>Hvala lepa. Kolege Peče, bo predstavil stališče poslanske skupine Slovenske
               nacionalne stranke.</p>
            </sp>
            <sp xml:id="SDZ3-Redna-31-2003-11-26.sp227">

               <speaker>SAŠO PEČE:</speaker>

               <p>Spoštovani prisotni! Če jemljemo resolucijo kot neke vrste javno izjavo o pomembnem
               vprašanju in napotek odvijanja v naprej in pa nek konsenz v družbi z določnega
               področja, potem je prav, da v tej naši državi sprejemamo resolucije. Še bolj prav pa
               bi bilo, da bi se tovrstnih dogovorov med različnimi subjekti, najsibo v našem
               primeru v parlamentu, tudi seveda držali.</p>
               <p>Ne morem se strinjati z ugotovitvijo enega izmed predgovornikov, ki je povedal, da
               današnja resolucija izraža skrb. Jaz sem prepričan, da so vse javne izjave do sedaj
               izražale skrb, drugo pa je vprašanje, ali je bilo kaj več kot izražanje skrbi. Po
               moji oceni ne. Pač, izraziti skrb za določeno zadevo je seveda najlažje, nestane nič
               in zelo lepo se sliši.</p>
               <p>Po naši oceni oziroma po moji oceni bi predvsem v to resolucijo, s katero se danes
               srečujemo, morali vnesti predlagatelji predvsem tiste komponente, ki so bile v tem
               državnem zboru s tega področja največkrat iznesene. In sicer, če smo v državnem zboru
               kdaj govorili o potrebah s tega področja, torej o potrebah s področja poklicnih
               bolezni oziroma varnosti pri delu, lahko z gotovostjo skozi celoten ta mandat in
               prejšnji mandat izpostavim vprašanje azbestoze. Tako na matičnih delovnih odborih, od
               odboru za gospodarstvo do odbora za zdravstvo, kakor v obliki ustanovitve različnih
               skladov, ki so financirali oškodovance, kakor po drugi strani tudi sama zakonodaja
               stega področja. Žal pa je predlagatelj resolucije temu primeru namenil - torej tej
               poklicni bolezni, azbestozi - po naši oceni sramotno malo prostora. Dejstvo je, da
               azbestoza v naši državi je, da točnega števila ne moremo ugotoviti. Žal ne, zaradi
               slovenske zakonodaje ali pa mogoče tudi namenoma, ker nočemo ljudi spoznati z
               njihovim dejanskim stanjem bolezni.</p>
               <p>Slišal sem pred časom na enem izmed delovnih teles, ki se je ukvarjalo s problematiko
               azbestoze, da je mogoče celo bolje, če ljudem sploh ne ponudimo možnost ugotovitve,
               da bolezen imajo. Kajti, kaj je posledica azbestoze, verjetno vemo vsi. In da država
               mogoče celo namenoma dopušča oziroma prepoveduje odkrivanje tovrstne bolezni, v
               kolikor seveda ni poklicni zdravnik tisti, do katerega ga napoti delodajalec. Po
               mnenju Nacionalne stranke gre za tako zelo pomembno vprašanje, ki se odvija v vseh
               krajih naše države, posebej pa je izpostavljeno na Primorskem, v Ljubljani in pa
               Mariboru ter povsod tam, kjer se srečujemo z večjimi subjekti, ki se ukvarjajo
               zgradbeništvom, komunalo, vulkanizerstvom, gumarstvom in v celotni avtoindustriji.
               Dejstvo pa je, da so tovrstni pregledi za azbestozo pri nas žal urejeni izključno
               skozi napotitev tako imenovanega poklicnega zdravnika, do katerega bolnik ali pa
               tistega, ki predvideva, da bolezen ima, lahko pride do njega izključno skozi nalog
               delodajalca.</p>
               <p>Torej, problem ugotavljanja te vrstne bolezni je, da se pač delavec sam ne more
               odločiti, zaradi lastne potrebe, torej, po mnenju, da to bolezen ima, da bi sploh
               ugotovil, ali to bolezen ima ali je nima. To - če sem zloben in poudarek je na "če" -
               je seveda v interesu države, ker tovrstnemu bolniku, ki mu je ugotovljeno ali pa mu
               bi bila ta ugotovljena ta bolezen, pač ni potrebno izplačati odškodnine.</p>
               <p>Po nekaterih podatkih je v naši državi, in to je bilo izpostavljeno na eni izmed
               matičnih delovnih teles, prek 20 tisoč ljudi, ki bi potencialno imeli lahko
               azbestozo, v če bi bila možnost jih sploh pregledati in ugotoviti prek
               specialističnega pregleda. Po naši oceni bi moralo biti tovrstno vprašanje, ki je
               bilo že nekajkrat izpostavljeno v tem državnem zboru s strani različnih poslancev,
               najsibodo vladnih ali opozicijskih, potreba po temu, da bi si to vprašanje te
               poklicne bolezni seveda zaslužilo neprimerno več prostora, kot si danes zasluži v
               celotnem predlogu resolucije o nacionalnem programu varnosti in zdravja pri delu.</p>
               <p>Vprašanje oziroma beseda "azbestoza" se v celotnem tekstu pojavi le dvakrat in
               nikoli v obliki reševanja problematike; ampak prvič, zgolj skozi to, da se Evropska
               unija počasi začenja zavedati vprašanja in problematike azbestoze, česar se v
               Sloveniji na tiho že dolgo zavedamo, kajti dejstvo je, da smo mi gradbene materiale
               oziroma polproizvode, ki vsebujejo azbest, v naši proizvodnji imeli dosti dalj časa
               kot tako imenovani razviti zahodni svet. Po drugi strani pa seveda vprašanje
               azbestoze oziroma azbesta izpostavlja sama resolucija še v primeru hrupa, stresa in
               fizičnega napora. Osebno tudi, ko sem gledal samo resolucijo - oziroma ko sem se
               pogovarjal z našo članico Sonjo Areh Lavrič, ki jo v tem trenutku tudi opravičujem -,
               s tega področja, bi si to vprašanje posebej v tej resoluciji zaslužilo večjo mesto.</p>
               <p>Torej, še enkrat poudarjam: po podatkih, po predvidevanjih, ker v tej državi nihče ne
               more ugotoviti števila, niti bolnik sam ne more ugotoviti, ali je zbolel za azbestozo
               ali ni, ker imamo pač tako zakonodajo, je teh bolnikov približno 20 tisoč v naši
               državi. Izpostavljeni so predvsem tam, kjer se v njihovem delovnem razmerju ukvarjajo
               -in še enkrat bom poudaril - za gradbeništvom, komunalo, gumarstvom, avto industrijo
               in podobnimi industrijami.</p>
               <p>Prepričan sem, da v kolikor bi resnično hoteli, da bi resolucija za seboj imela nekaj
               več, ko le lepotni szpis, ki bi mogoče javnost ali pa v našem primeru - kar je zelo
               moderno - prepričeval različne evropske institucije, kako skrbimo za varstvo pri delu
               in za poklicne bolezni, morali to resolucijo seveda spremeniti tudi v neko obliko
               obvezne napotitve. Po moji oceni bi bilo prvo, kar bi morali storiti - in to je bilo
               izpostavljeno pred dobrim letom dni - vprašanje napotitve do tako imenovanega
               poklicnega zdravnika. Ali naj to ostane v izključno in pa zgolj le v pristojnosti
               delodajalca? Moj odgovor je: ne.</p>
               <p>Skratka, po moji oceni država tudi ne bi smela skrivati bolezni azbestoze zaradi
               tega, ker ve, da bi odškodnine predrago oziroma drago stale, toda če smo bili na
               področju odškodnin na nekem drugem področju zelo velikodušni, ocenjujem, da bi na tem
               področju ta velikodušnost pa prišla prav. Toda, da ne bom zahajal z omenjene
               materije; povedati moramo, da navkljub vsemu, vsem pomanjkljivostim mislim, da bo
               resolucijo ta državni zbor sprejel, kajti drugega mu ne preostane. V končni fazi je
               žal, še enkrat poudarjam, to izključno lepotni spis.</p>
               <p>Veliko raje pa bi vsaj v okviru Nacionalne stranke imeli, da bi dejansko dobili, pa
               naj me ne razume nihče narobe, ampak nek termin, plan ministrstva, vlade, kdaj se
               bomo srečali z vsemi omenjenimi problematikami, ki so prišle tako v državni zbor,
               plenarno zasedanje ali po drugi strani na različna delovna telesa ali bile
               izpostavljene na različnih simpozijih, in da bi se srečali z njihovimi predlogi za
               rešitev. Tako pa se bojim, da je to še en izmed tistih dokumentov, ki je sprejet
               izključno zgolj zaradi sebe - oziroma - se ponavljam - zgolj zaradi všečnosti
               Evropski uniji.</p>
               <p>V Nacionalni stranki bomo - nočem izrabljeno zveneti - z grenkim priokusom seveda
               dali pozitivno luč oziroma glas "za" tovrstni resoluciji. Kajti dejstvo je, tudi če
               jo sprejmemo, ni nobene škode. Je treba poudariti s tega mesta, da tudi v kolikor jo
               sprejmemo, žal, ne bo nobene koristi. In vedno sem bil nasprotnik reševanja določene
               zadeve na ta način, da se zgolj sprejme nek akt zaradi akta samega in ne zaradi
               njegove vsebine. Ocenjujem, da je še enkrat slovenska politika, sestavljena tako iz
               slovenske vlade kot slovenskega parlamenta, zamudila priložnost in da bi v tem aktu
               morali biti izpostavljene - jaz sem izpostavil samo eno, to je azbestozo - verjetno
               je tovrstnih zadev veliko več. Žal pa tako, kakor so ostali predstavniki pred menoj
               povedali, enako jaz: podprli bomo in naslednjič se bomo srečali z novo resolucijo, ki
               zopet ne bo v ničemer podobna in ne bo v ničemur reševala. Hvala.</p>
            </sp>
            <sp xml:id="SDZ3-Redna-31-2003-11-26.sp228">

               <speaker>PREDSEDNIK BORUT PAHOR:</speaker>

               <p>Dobro. To so bile predstavitve stališč poslanskih skupin. Sedaj bomo šli na razpravo
               poslank in poslancev. Kolega Drobnič, želite besedo. Prosim, imate besedo.</p>
            </sp>
            <sp xml:id="SDZ3-Redna-31-2003-11-26.sp229">

               <speaker>MAG. JANEZ DROBNIČ:</speaker>

               <p>Hvala, gospod predsednik, za besedo. Nekaj je treba dodatno še dati k tej
               resoluciji. Sam sem postavil vprašanja v zvezi s tem. Izhodiščni podatki so seveda
               notri. Kaj, koliko je strošek pri delodajalcih v primerjavi z ostalimi državami,
               čeprav te primerjave so sila težavne in verjamem, da jih ni enostavno narediti, niti
               niso enoznačne, ker je princip opredelitve bolezni, potem poškodbe na delu, le
               nekoliko različen, pa tudi zajem stroškov. Pa vendarle, vendarle v tej resoluciji bi
               bilo potrebno na posameznih koncih narediti - kaj pa bomo s to resolucijo dosegli -
               na ključnih parametrih, na ključnih kazalcih merjenja varnosti in zdravja pri delu.
               To je potrebno, zato da vas bomo lahko prihodnje leto vprašali, koliko daleč ste
               prišli. Seveda, za vas je to bolj elegantno napisati takole, ker drugo leto boste
               dostavili spet eno resolucijo. Saj ne gre, kako se bomo tukaj igrali pred gledalci
               ali poslušalci, predvsem gre za to, ali bomo dosegli neke ključne rezultate pri
               zmanjšanju boleznin, pri zmanjšanju bolezni, zmanjšanju invalidnosti... Saj jih ne
               bomo odpravili, nikoli jih ne bomo, ampak če smo neka sodobna družba, moramo
               odpraviti tiste ključne razloge za invalidnost, za bolezen, bolezensko stanje, za
               zlorabo boleznin, nadomestil in na drugi strani moramo biti pripravljeni na sodobne
               in nove izzive in nove bolezni, ki se pojavljajo na delu. Se pojavljajo. Zlasti
               sevanja alergije in ostale reči. Ali smo pripravljeni v smislu odkrivanja detekcije
               in tudi merjenja in tudi odškodnin? Ali bela knjiga kaj na to odgovarja?</p>
               <p>Zelo bi vam priporočal, da se koncepti na tem področju, kjer je, recimo vmestno neko
               zdravstveno in delovno, ergološko in medicinsko, da vendarle se pogleda, kaj v beli
               knjigi, kaj vlada predvideva. Ja, ali so te reči usklajene? Skladne s ciljem socialne
               politike? Poglejte, gospod minister Keber ali pa vlada, da ne bo kdo zameril - je
               poslala belo knjigo, pri čemer pa govori o vsesplošni solidarnosti in umiku privatnih
               sredstev s področja zavarovanja. Na drugi strani v pokojninskem področju pa odpiramo
               nove sklade oziroma te stebre državnega, potem tistega dopolnilnega in čisto
               svobodnega - da vključimo še ostale vrste sredstev. Ali so ti sistemi povezani? Da se
               ne bo gospod dr. Keber eno svojo politiko šel, vi pa svojo.</p>
               <p>Poklicno usposabljanje. Poklicno usposabljanje morda s tega vidika zdravja in
               varnosti pri delu ni tako pomembno ali pa ni neposredne povezljivosti - saj ste
               omenili poklicno rehabilitacijo. Ali ste si upali napisati, recimo, da bomo v
               naslednjem letu pa podvojili vključitev oseb, delovnih invalidov v poklicno
               rehabilitacijo? Če bi to naredili, sploh ne bi bila taka grozna številka, ker bi od
               250 dobili 500. In če primerjate, koliko je letno opredeljenih novih invalidnosti,
               potem ugotovite, da je to minimalni delež. Daleč od tega, kar imajo v Evropi, zato da
               bi vrnili tiste osebe, ki so se poškodovale, ki so postale bolne in imajo trajne
               posledice, na delo, da bi se ponovno zaposlile. To je ogromen ekonomski potencial,
               človeški potencial, ki ga je treba čuvati. Ampak, po drugi strani pa ne zapravljati
               denarja. Za čakanje na čas poklicne rehabilitacije in zaposlovanja mislim, da gre v
               Sloveniji okrog 15 do 20 milijard. Si predstavljate ta denar? No, saj zapravlja se na
               drugih koncih mnogo več. Konkretno, z enim zamahom je vlada, ko je izdala novo kvoto
               obveznic v letu 1991 "zavfurala" svojih 25 milijard tolarjev, ampak to še ni
               opravičljivo, da na tem področju ne smemo o tem razpravljati. Ja, bolniški staleži,
               glede tega nisem zasledil kakšnih ciljnih, dobrih - kako boste to naredili. Mislim,
               kaj boste naredili, ne kaj boste vse naredili; tudi nisem pričakoval, ker to se
               dotika tudi drugih področij, ampak vsaj nekaj takšnih ciljev. Skratka, to v poklicnem
               usposabljanju pa vrnitvi invalidov na delo omenjate, da se z novim letom začne neko
               drugo poglavje, kar se tiče odpuščanje invalidov. Ne začne se, zato ker ni pravočasno
               bil pripravljen zakon o usposabljanju in zaposlovanje invalidov. Bil je pripravljen,
               poslanska skupina Nova Slovenija ga je vložila, ampak ga je vladajoča koalicija
               zavrnila, ni pa pravočasno pripravila zakona. Seveda, minister bo sedaj omenjal, da
               socialni partnerji so mu metali kamne pod kolesje, ali pa vtikali palice v kolesje.
               Če pač ga ne uskladi s socialnimi partnerji, naj ga takšnega, kot pričakuje, kot
               želi, da je, naj ga pošlje v državni zbor. Naj ga argumentira. Dobro, šel je v to,
               ampak zato pa nosi posledice: da ni zakona pripravljenega. Ni še vložen. Upam, da bo
               v naslednjem tednu, ker če v naslednjem tednu ne bo vložen, ga bomo mi ponovno
               vložili. Toliko vam povem. Ker ni možno vsako leto odlagati teh stvari. To je
               neresno. Obljube, same obljube. V prejšnji točki dnevnega reda tudi nekaj, da bomo
               imeli asistente, ne vem kdaj. To so tako imenovane določbe na zalogo, ki imajo samo
               neko leporečje kaj se bo zgodilo, ne vemo pa kdaj, pa če bo za to denar. Skratka, 200
               oseb na poklicni rehabilitaciji je absolutno premalo.</p>
               <p>Fleksibilnost delovnega razmerja. Tudi za invalide. Ne bo nič heretično, vam povem,
               če uvedete večjo fleksibilnost tudi pri odpuščanju delavcev. Če boste na drugi strani
               pa bistveno povečali nabor instrumentov za pospeševanje, za spodbujanje vrnitve v
               zaposlitev. Če imate samo instrument varovanja pred odpuščanjem, pa nimate ustreznih
               inštrumentov za spodbujanje vrnitve, ste zgrešili. To je togo. Proti temu bodo
               delodajalci, proti temu bodo tudi invalidi, tisti, ki so brezposelni, ker ne bodo
               prišli noter. Edino tisti invalidi, ki so na delovnem mestu, bodo zadovoljni, ker
               bodo primrznili k tistemu mestu. Ampak to ni prava rešitev. Poklicna rehabilitacija,
               usposabljanje, dousposabljanje in znanje so največji garant za delovno mesto, za
               ohranitev. Ker ga bo delodajalec potem resno zadržal zato, ker ga potrebuje, ker je
               dober in se bosta zastopila. Takšne so sodobne politike.</p>
               <p>Sevanja. Glede sevanj to bo potrebno v smislu standardov kaj pripraviti. Saj, bo
               zadosti zaenkrat. Hvala.</p>
            </sp>
            <sp xml:id="SDZ3-Redna-31-2003-11-26.sp230">

               <speaker>PREDSEDNIK BORUT PAHOR:</speaker>

               <p>Če sem prav razumel kolega Avšiča, želi dati postopkovni predlog. Prosim.</p>
            </sp>
            <sp xml:id="SDZ3-Redna-31-2003-11-26.sp231">

               <speaker>JOŽE AVŠIČ:</speaker>

               <p>Hvala lepa. Gospod predsednik, mislim, da bo to proceduralno, postopkovno vprašanje.
               Če se ne motim, danes prvič sprejemamo nek nacionalni program kot resolucijo v skladu
               z novim poslovnikom o delu državnega zbora. Mislim, da se ne motim. Malo sem
               povpraševal in je kot nacionalni program v obliki resolucije to prvič. Vendar me, se
               je pojavilo nekaj vprašanj v zvezi s postopkom sprejemanja resolucij o nacionalnih
               programih, kajti nacionalni program je konec koncev dokument, ki je strateško
               razvojni, planski akt za razvoj v prihodnosti na določenem področju, najsibo to
               zdravje pri delu, ali na področju avtocest, ali na področju kulture in podobno.</p>
               <p>Postopek, ki ga imamo v parlamentu, je seveda v skladu s poslovnikom enofazen, vendar
               na nek način se obnašamo, kot da imamo pred seboj zakon po skrajšanem postopku, in
               omejuje tudi priložnost, da bi vložili na sami seji, po razpravi - o tem gospod
               Brenčič tudi govori - morda tudi kakšen amandma, ki bi ga bilo nujno oblikovati in
               pripraviti v tretjem branju recimo, pa ne vemo, ali je to tretje branje.</p>
               <p>Skratka, gre za nejasnosti okoli postopka tako pomembnih dokumentov, kot je sprejem
               nacionalnega programa, zato predlagam, da se poslovniška skupina se opredeli do tega,
               ali je oblika obravnave, ki je podobna ali enaka sprejemu zakona po skrajšanem
               postopku. Vemo, da se zakon po skrajšanem postopku sprejema, kadar gre za manjše
               popravke zakona na točno določenem segmentu. Če je to res primerno za nacionalni
               program bodisi za avtoceste, ki nas čaka na prihodnji seji. Hvala.</p>
            </sp>
            <sp xml:id="SDZ3-Redna-31-2003-11-26.sp232">

               <speaker>PREDSEDNIK BORUT PAHOR:</speaker>

               <p>Dobro. To kar je bistveno, vi niste ugovarjali temu, da sedaj delamo v nasprotju s
               poslovnikom. Vprašali ste se, ali je poslovnik smiseln oziroma njegova smiselna
               interpretacija. To ni stvar za razpravo ta hip. Na kolegiju ali drugje, najbolj
               smiselno bi bilo to na poslovniški komisiji enkrat za vselej doreči. Tukaj je tudi
               predsednik poslovniške komisije, če bo za to priložnost, bomo kakšno besedo rekli
               tudi na kolegiju, ne pa danes tukaj. To morate razumeti, kolega Avšič, zato bom dal
               besedo naprej. Kolega Brejca ni v dvorani, kolega Kontič, imate sedaj vi besedo.</p>
            </sp>
            <sp xml:id="SDZ3-Redna-31-2003-11-26.sp233">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovani minister s sodelavkami, kolegice in
               kolegi. V preteklem desetletju smo v Sloveniji ugotavljali zelo različen odnos do
               vprašanja varstva in zdravja pri delu. Čeprav se je v prejšnjih časih posvečalo
               veliko pozornosti predvsem vprašanju varstva pri delu in tehničnim pogojem za
               zagotovitev varnega dela, se moramo vendarle spomniti, da smo tudi takrat v mnogih
               tovarnah poznali obratne ambulante, v katerih so delavke in delavci lahko urejal
               večino vprašanj, ki jih danes ureja osnovna zdravstvena mreža. Te ambulante in
               zaposleni v njih so dobro poznali delovne procese, poznali so zaposlene delavke in
               delavce in njihovo zdravstveno stanje in poznali so možne nevarnosti, katerim so
               izpostavljeni zaposleni v posamezni tovarni. Žal je sprememba sistema in uvedba
               mnogokrat preveč liberalnega tržnega odnosa v večini tovarn pometla z obratnimi
               ambulantami, mnogokje pa tudi s posebnimi službami varstva pri delu. Res so bili za
               to krivi tudi številni stečaji v največjih podjetjih, kjer so bile te službe tudi
               najbolje organizirane, a predvsem premajhna družbena skrb je zelo znižala varnost in
               zdravo delo zaposlenih.</p>
               <p>Potrebovali smo mnoga leta, da smo v letu 1999 v tem državnem zboru sprejeli nov
               zakon o varstvu in zdravju pri delu, ki je pomenil kvaliteten premik v odnosu države
               do teh pomembnih vprašanj, od katerih je odvisno zdravje ljudi, od katerih so odvisni
               mnogi z zdravjem in socialno varnostjo prizadeti ljudje, seveda povezani stroški in
               ne nazadnje s katerimi je povezana tudi produktivnost zaposlenih in višina odsotnosti
               z dela, ki ni zanemarljva. To smo danes že slišali.</p>
               <p>Mnogi zaposleni ljudje so se v tem obdobju znašli v nemogočih položajih z vidika
               varovanja njihovega zdravja.</p>
               <p>Novi lastniki podjetij, ki so želeli preko noči obogateti, so tudi zaradi tega, ker
               so lahko prenesli odgovornost za posledico slabo urejenih delovnih pogojev, torej za
               neurejen delovni čas in za številne delovne nesreče in poklicne bolezni, povzročene s
               temi riziki, prenesli na solidarnostne blagajne, to s pridom izkoriščali.</p>
               <p>To se bo z novo zakonodajo seveda spremenilo, vendar bodo po moji oceni potrebna še
               leta, da bomo ob aktivnem sodelovanju zaposlenih, stroke, sindikatov in ob mnogo
               večji pripravljenosti delodajalcev, posvetili vprašanjem zdravja in varnosti pri delu
               potrebno pozornost. Zdi se mi, da se postopoma ponovno uveljavlja sodoben koncept
               varnosti pri delu, ki razširja pojem varnosti tudi na ohranitev zdravja in
               zadovoljstva pri delu. Sprožajo se aktivnosti za izboljšanje zdravja, katere
               aktivnosti na področju zdravja, prehrane, rekreacije, aktivnega oddiha, učenja načina
               zdravega življenja, boljšega izkoriščanja prostega časa in tako dalje. Ne smemo
               pozabiti, da smo včasih v pomembnejših tovarnah že imeli za mnoga ta področja večji
               posluh, kot je danes prisoten tam, kjer mnoge delavke in delavci v več izmenah in ob
               siljenem ritmu preživijo poleg rednega dela še številne nadure.</p>
               <p>Spomnimo se, da smo imeli plačane objekte za športno rekreacijo zaposlenih, da smo
               že imeli močno subvencionirane možnosti za kulturno udejstovanje zaposlenih, da smo
               imeli številne počitniške kapacitete, ki so tudi najslabše plačanim omogočali aktivne
               dopuste.</p>
               <p>Prepričan sem, da bi morali in tudi bodo modri delodajalci marsikatero od teh
               prehitro opuščenih tako imenovanih, razvad socializmu tudi obnovili, saj bodo le
               zdrave in zadovoljne delavke in delavci pogoj za doseganje njihovih višjih dobičkov.</p>
               <p>V pripravi je tudi zdravstvena reforma. Ob njej se bodo sprožala tudi vprašanja
               zdravja pri delu in vprašanje, kako ohranjati zdravstveno kondicijo tiste populacije,
               ki s svojim vsakodnevnim delom zagotavlja varno preživetje, ali pa preživljanje
               starosti starejšim, kakor tudi izobraževalne in razvojne možnosti mlajšim, mladim
               generacijam.</p>
               <p>Ob teh razpravah bomo v poslanski skupini Združene liste socialnih demokratov gotovo
               opozarjali na pomembnost in odgovornost združbe za ustvarjanje pogojev, ki bodo že v
               preventivnem zdravstvenem varstvu in z aktivnostmi osveščanja zaposlenih in
               delodajalcev omogočili drugačen odnos do varstvain zdravja pri delu. Zato pozdravljam
               predloženo resolucijo in jo razumem tudi kot uvod boljšemu odnosu družbe nasploh in
               predvsem vseh odgovornih do vprašanj zdravja in varstva pri delu.</p>
            </sp>
            <sp xml:id="SDZ3-Redna-31-2003-11-26.sp234">

               <speaker>PREDSEDNIK BORUT PAHOR:</speaker>

               <p>Hvala lepa, kolega Kontič. Kolega Rokavca ne vidim. Kolega Peče, želite še besedo?
               Ne. Kolega Sok želi razpravljati. Prosim, imate besedo.</p>
            </sp>
            <sp xml:id="SDZ3-Redna-31-2003-11-26.sp235">

               <speaker>ALOJZ SOK:</speaker>

               <p>Hvala lepa za besedo.</p>
               <p>Torej v tej resoluciji so naštete mnoge pomembne oblike, ki seveda služijo pri
               varovanju zdravja in pa varstva pri delu. Tako so, ne bom jih sicer naštel po vrsti,
               ampak ko sem šel skozi to resolucijo omenjene oblike zavarovanja, ki naj bi
               prispevale k temu, da bi se približali temu cilju, potem promocija zdravja na
               delovnem mestu, izobraževanje delavcev - vsekakor izrednopomembno, zakonodaja, ki se
               bo sigurno še okrepila na tem področju in pa celotni institucionalni okvir, potem
               nadzorne institucije, ki vsekakor morajo biti tudi pravilno in dobro usposobljene, če
               hočejo to področje nadzorovati, omenjeni so ukrepi delodajalcu za izboljšanje razmer
               v samem delovnem procesu. Tisto, kar pa meni, ko sem - moram povedati, da nisem
               natančno tega bral, ker je to zelo obsežen dokument, ampak ko sem ga na hitro
               pregledal, manjka, pa se mi zdi, da niso nikjer poudarjeni ukrepi države ki bi
               spodbudili delodajalce k uvajanju, ne vem, čistejši tehnologiji, k uvajanju takšnih
               delovnih procesov, ki bi dejansko prispevali k varovanju zdravja in pa varstva
               delavcev.</p>
               <p>Najbolj se bojim in tudi poznam nekatere delovne obrate, bojim se tega, kako se bo
               Slovenija pravzaprav obranila uvajanja teh nečisti tehnologiji zaradi svoje ekonomske
               šibkosti. K nam se dejansko selijo iz zahodne Evrope tehnologije, ki so v državah
               EU-ja prepovedane. Pri nas lahko prospektirajo ravno zato, ker pač ta naša zakonodaja
               to dopušča, na drugi strani pa je seveda težko pričakovati, da bomo lahko s
               številnimi ukrepi zavarovali delavce tako, kot so zavarovani delavci v državah
               Evropske unije, ker smo pač ekonomsko šibki, ker potrebujemo nova delovna mesta, ker
               imamo veliko stopnjo nezaposlenosti itd. Če pa bomo seveda te ukrepe začeli tako
               striktno uvajati, potem se pa bojim, da se bo na marsikaterem delovnemu mestu
               odpuščalo. To je ena zadeva.</p>
               <p>Druga zadeva, na katero bi rad opozoril in ki je bila v tem parlamentu večkrat
               predmet razprave, to je seveda zakon o zdravju in varstvu pri delu in pa s tem
               zakonom povezano področje kmetijstva. Jaz sem prepričan, da morajo biti pristopi
               varnosti in pa zdravja pri delu fleksibilni in pa zadosti premišljeni. Ne more biti
               cilj nekega ukrepa samo, da se izda nek certifikat, da se dobi neki dokument ne glede
               na to, ali je tisti, ki je bil udeležen v samem procesu izpolnjevanja, tudi od tega
               karkoli odnesemo. Mislim na tako imenovano izjavo o varnosti pri delu, ta zadeva se
               je sedaj nekoliko umirila, ampak v samem začetku je ta izjava o varnosti pri delu na
               področju kmetijstva dejansko pomenila nič drugega, kot eden astronomsko velik
               strošek, ki pa v samem procesu varnosti ni predstavljal dejansko tistega učinka, ki
               bi ga naj uvedba takega ukrepa imela.</p>
               <p>Meni manjka v tej resoluciji v tem obsežnem dokumentu tudi, bi rekel, nekoliko več
               analitičnega pristopa. Vi govorite o novem zakonu o delovnem razmerju, zelo dobro bi
               bilo, če bi ministrstvo ocenilo, kakšni so učinki tega novega zakona glede na
               problematiko, o kateri govorimo. Namreč, v navezavi s tem bi rad omenil na nekatere
               zadeve, ki ste jih vi zapisali v tej resoluciji, in sicer govorite o dostojanstvu
               delavca pri delu. Jaz mislim, da tako malo dostojanstvo, kot ga imajo delavci pri
               delu danes, zlepa v preteklosti niso imeli. Danes se delavca lahko odpusti kadarkoli,
               najde se razlog in ne glede na njegove delovne sposobnosti, ne glede na njegovo
               starost, tudi na njegov ekonomski status itn.</p>
               <p>Govorite o stresu. Bilo bi dobro, če bi ministrstvo glede na vse te reforme, na vse
               te spremembe delovne zakonodaje tudi ocenilo, kako ta sodobni stres vpliva na število
               bolnišk, kako vpliva na pojav sodobne bolezni in na odsotnost z dela zaradi tega.
               Mislim, da vsa ta zakonodaja, ki je bila v tem zadnjem obdobju sprejeta, je v
               marsičem vplivala na to in dejansko tudi pripomogla k temu, kar ste zapisali; da se
               stanje na področju zdravstva in varnosti pri delu, kar se tiče števila poškodb, v
               zadnjih desetih letih ni spremenilo in kljub vsem uvedenimukrepom ostaja bolj ali
               manj na isti ravni. To je zaskrbljujoč podatek v tej resoluciji in to bi moralo
               pomeniti za ministrstvo, da je potrebno ukrepati.</p>
               <p>Da zaključim. Torej samo novi predpisi, ki seveda bodo. Potem večja pooblastila in
               pa razširjena pristojnost zbornice na tem področju, uvedba posebnega zavarovanja za
               to področje, promocija zdravja na delovnem mestu - vse to, seveda, ne bo dovolj, če
               kolikor država ne bo uvedla preko davčne zakonodaje, večjih spodbud, da bi se
               Slovenija hitreje tehnološko spreminjala, da bi v Sloveniji hitreje uvajali nove
               tehnološke principe in skozi to obliko zmanjševali obolevanja na delovnih mestih,
               kajti zdi se mi, da je to edini pravi ukrep in na tem področju do sedaj nismo
               naredili tistega, kar bi morali.</p>
               <p>Na žalost, še enkrat povem, to področje v tej resoluciji ni zajeto in res je škoda,
               da poslanci v tem delu razprave ne moremo ...<stage>/Opozorilni znak za konec razprave./</stage>...
               s svojimi pobudami - bom takoj zaključil - eventualno podati, ker pač imamo takšen
               poslovnik, svojega predloga, ki bi ga vključili v to resolucijo. Hvala lepa.</p>
            </sp>
            <sp xml:id="SDZ3-Redna-31-2003-11-26.sp236">

               <speaker>PREDSEDNIK BORUT PAHOR:</speaker>

               <p>Dobro. Od teh, ki so tukaj prijavljeni, ni nikogar v dvorani. Razumem, da ne želijo
               razpravljati. Vlada je navzoča. Državna sekretarka, želite kaj pojasniti? Prosim.
               Potem pa bom vprašal, če želi še kdo besedo do izteka časa. Najprej pa imate vi
               besedo. Prosim.</p>
            </sp>
            <sp xml:id="SDZ3-Redna-31-2003-11-26.sp237">

               <speaker>NATAŠA BELOPAVLOVIČ:</speaker>

               <p>Hvala lepa. Jaz bi le želela na nekaj ugotovitev odgovoriti. Dokument je, prvič, to
               je treba poudariti, rezultat dela različnih akterjev, torej tudi socialnih
               partnerjev, tudi strokovne javnosti, vključno z zbornico varnosti zdravja pri delu in
               seveda dveh ministrstev, našega ministrstva in ministrstva za zdravje. Tudi kolegica,
               ki je danes z nami tu, prihaja z ministrstva za zdravje, kar pomeni, da so te stvari
               seveda usklajene tudi z belo knjigo oziroma z dokumenti, ki nastajajo na ministrstvu
               za zdravje.</p>
               <p>Drugič se mi zdi pomembno povedati, da ne moremo same resolucije oziroma samega
               nacionalnega programa gledati izključenega iz vseh ostalih dokumentov, ampak je to
               zaokrožen sistem od zakona o varnosti in zdravju pri delu do vseh izvršilnih
               predpisov na tem področju; in teh predpisov ni malo, so tudi taki, na katere so
               opozorili. Na primer, poslanec Drobnič je rekel sevanja in podobno. Dejstvo, da mi te
               predpise izvršilne na tem področju imamo od hrupa, vibracij, sevanj, različnih
               nevarnih snovi. Je pa res nekaj, da ta dokument posega še na druga področja, kamor
               pač predpisi, ki so izključno tehnične narave ali pa zdravstvene narave oziroma s
               področja medicine dela, ne posegajo, da ta dokument posega tudi na področje
               izobraževanja, na področje politike, davčne politike, finančne politike in pa tudi
               preoblikovanja sistema socialnega zavarovanja.</p>
               <p>Strinjam se z ugotovitvami in seveda dejstvo je, da izhaja to tudi iz tega našega
               programa, da se stanje v zadnjih desetih letih ni bistveno spreminjalo oziroma da je
               teh poškodb pri delu pravzaprav konstantno nekako enako. In da se stvari niso
               zmanjševale. Treba se je nečesa zavedati. Mi smo v preteklem obdobju desetih let v
               bistvu temeljito preoblikovali nekatere velike sisteme. Nekateri naši veliki
               gospodarski sistemi so imeli varnost in zdravje dokaj dobro urejeno, tudi dobre
               službe na tem področju. Mali delodajalci,ki so nastajali, praktično niso vlagali
               prvenstveno v varno in zdravo delo, ampak so bili njihovi finančni vložki namenjeni
               na druga področja. In pomembno je ravno to, da se v okviru tega nacionalnega programa
               orientiramo na tiste, ki se nam zdijo bolj občutljivi. Še posebej, torej, tudi
               določene panoge in tudi tiste vrste delodajalcev, pri katerih smo videli, da je teh
               poškodb več oziroma da je kršitev več, oziroma da so problematični in jim je treba
               večjo pozornost posvetiti.</p>
               <p>V zvezi s tem poglavjem 5, na katerega je bilo opozorjeno. Institucionalni okvir in
               pa vloga zbornice varnosti zdravja pri delu, je treba nekaj povedati. Ta zbornica je
               nastala relativno pred kratkim časom. Oblikovana je bila na podlagi zakona o varnosti
               in zdravju pri delu. Želimo spodbujati to zbornico, želimo ji dati tudi določena
               pooblastila, vendar pa mora zbornica dozoreti do take mere, da bo ta javna
               pooblastila lahko tudi dejansko izvajala. In takrat, ko ji bomo neka pooblastila
               dali, in verjetno bo do tega prišlo v bližnji prihodnosti, bo treba spremeniti tudi
               zakon o varnosti in zdravju pri delu. Tako da se zavedamo, da je treba vlogo zbornice
               in te strokovne institucije v tem smislu krepiti, in potem seveda ji dati tudi
               določeno vlogo in pomembnejšo vlogo preko javnih pooblastil.</p>
               <p>Kar se tiče azbesta oziroma azbestoze. O tem je bilo nekaj govora. Jaz bi želela
               povedati nekaj. Ni problem pravzaprav sedanjih predpisov. Azbest kot nevarna snov je
               prepovedan. Njegova uporaba je prepovedana. Omejitve s tistim, kar pač še obstaja v
               zvezi z njegovo uporabo, so omejene s pravilnikom o varnosti in zdravju pri delu z
               azbestom. Dejstvo pa je, da so vse te težave, posledice bolezni, azbestoza posledica
               tistega obdobja, ko nismo imeli niti teh predpisov še, niti omejitev tega dela z
               azbestom ali pa uporabe proizvodnje azbesta. In seveda tudi iz tistega časa, ko se
               pravzaprav niti druge stroke niso zavedale, kakšno nevarnost azbest pomeni, tako da
               gre pravzaprav v zvezi z vsem tem, o čemer je gospod Peče govoril, za saniranje
               stvari za nazaj, da pa imamo v sedanjih predpisih stvari zelo dobro urejene. Seveda
               pa nosimo posledice iz tiste preteklosti, ko stvari niso bile na taki način urejene.</p>
               <p>Mogoče še ena zaključna praktična ugotovitev. Dejstvo je, da so učinki varnosti in
               zdravja pri delu dolgoročni; tako učinki tega, kar danes predlagamo, kot finančni
               učinki. Niso kratkoročni, na dolgi rok se bodo poznali, na dolgi rok se bodo
               obrestovali in v tem smislu je pravzaprav narejena ta resolucija. To je programski
               dokument, ki naj bi zagotovilv prihodnosti več pozornosti. Hvala lepa.</p>
            </sp>
            <sp xml:id="SDZ3-Redna-31-2003-11-26.sp238">

               <speaker>PREDSEDNIK BORUT PAHOR:</speaker>

               <p>Če se sicer še ustavim, ampak tako, kot vse ostale morem tudi vas prekiniti, gospa
               državna sekretarka. Kot povedano, nekaj minut do izteka še imamo. Kolega Peče, bi
               želel besedo. Bi želel še kdo? No, potem imate recimo 5 minut. Prosim.</p>
            </sp>
            <sp xml:id="SDZ3-Redna-31-2003-11-26.sp239">

               <speaker>SAŠO PEČE:</speaker>

               <p>Bojim se, da ste me narobe razumeli...</p>
            </sp>
            <sp xml:id="SDZ3-Redna-31-2003-11-26.sp240">

               <speaker>PREDSEDNIK BORUT PAHOR:</speaker>

               <p>Hipec. Samo hipec, še kdo, ker je taki način ugotavljanja, še kdo? Ne. Vidva, vsak po
               pet minut. Prosim.</p>
            </sp>
            <sp xml:id="SDZ3-Redna-31-2003-11-26.sp241">
               <speaker>SAŠO PEČE:</speaker>
               <p>Ne vem, če ste me pravilno razumeli, tudi jaz bi seveda rad imel čim
            boljše zdravje, čimbolj zagotovljeno varnost pri delu in čim manj poklicnih bolezni.
            Spregovoril sem izključno o eni, vedeti pa moramo, da je seveda po specifikaciji 61
            poklicih boleznih registriranih oziroma opredeljenih kot poklicih bolezni. Dejstvo je,
            da se v resoluciji o teh poklicnih bolezni ne govori in osebno sem pogrešal oziroma
            pričakujem, da bi se o teh boleznih večkrat govorilo, da bi bila seveda javnost predvsem
            pa delavci, ki so morebiti izpostavljeni tovrstnim boleznim z njimi seznanjeni in da bi
            politika ustvarila čim boljše ukrepe za čim manjšo stopnjo tovrstnih obolenj. </p>
               <p>Po
               drugi strani tudi pogrešam, da v sami resoluciji niso niti naštete, teh 61 poklicnih
               bolezni, to se mi pač zdi, da če že sprejemamo tovrstno zadevo, bi moralo biti notri
               vsaj opredeljeno. Moj namen ni bil kritika, moj namen je to, da ljudem, predvsem
               delojemalcem, omogočimo čim lažje delo, čim kvalitetnejše delo in pa seveda čimbolj
               zdravo delo Zato se tudi ne morem strinjati z vsemi tistimi govorniki, ki so v osnovi
               izhajali iz izhodišča, da trpi delo zaradi izostankov iz naslova bolniških in
               podobnih stvari. Mislim, da to nikakor ne bi smelo biti niti tretji, niti četrti,
               niti stoti argument za tovrstno resolucijo, predvsem bi morali vsi danes tu govoriti
               o zdravju in pa varnosti pri delu, predvsem poskrbeti za človeka, ne pa za to, da
               delo trpi. To ne bi smel biti moto za nobenega od nas, da bo glasoval po tovrstni
               resoluciji. Razumite moje pripombe tako na različnih odborih kot danes tu so
               dobronamerne. Hvala.</p>
            </sp>
            <sp xml:id="SDZ3-Redna-31-2003-11-26.sp242">

               <speaker>PREDSEDNIK BORUT PAHOR:</speaker>

               <p>Še vlada je potem hotela, mag. Drobnič se odreka, tako imate vi sedaj zadnjo besedo.
           </p>
            </sp>
            <sp xml:id="SDZ3-Redna-31-2003-11-26.sp243">

               <speaker>NATAŠA BELOPAVLOVIČ:</speaker>

               <p>Jaz se zahvaljujem za te vaše besede, želela bi mogoče samo še enkrat to
               izpostaviti.</p>
               <p>To je zaključen pravzaprav krog nekih ukrepov, nekih predpisov in treba je gledati
               to resolucijo samo kot en delček tega. To, o čemer ste govorili: poklicne bolezni so
               predpisane, določene s pravilnikom. Vrsta pravilnikov je, ki govorijo o varnosti,
               zdravju na posameznem področju, s posameznimi substancami, v posameznih okoljih, na
               posameznih področjih. Zato vsega tega seveda ta resolucija na tak način ne povzema in
               zato se mi zdi pomembno. Tu je zakon o delovnih razmerjih, tu je zakon o varnosti
               zdravja pri delu in vrsta izvršilnih predpisov.</p>
               <p>In še nekaj mogoče, ker imam možnost zdaj še dve besedi reči. Ti problemi, o katerih
               je gospod Sok govoril, tehnološki problemi, zastarela tehnologija, te bojazni
               pravzaprav so ob našem vstopu v Evropsko unijo odveč, mi s temi stvarmi ne bomo mogli
               delati. Tisti, ki ima tako zastarelo tehnologijo, ki jo je uvozil kadarkoli prej ali
               pa bi jo še letos uvozil, ne bo mogel več uporabljati, ne bo smel uporabljati. Tu so
               predpisi Evropske unije in tudi naši predpisi v bistvu, ki jih zdaj sprejemamo,
               izredno strogi in tudi nadzor izredno strog.</p>
            </sp>
            <sp xml:id="SDZ3-Redna-31-2003-11-26.sp244">

               <speaker>PREDSEDNIK BORUT PAHOR:</speaker>

               <p>Prav. Če ne bomo s tem razvadili potem dela državnega zbora, vam bom dal besedo,
               kolega Sok, za minuto.</p>
            </sp>
            <sp xml:id="SDZ3-Redna-31-2003-11-26.sp245">

               <speaker>ALOJZ SOK:</speaker>

               <p>Jaz to razumem in se mi zdi izredno hudo, kar se lahko zgodi. Vendar bi rad vedel,
               kdo v državi bo tisti, ki bo, recimo, zaprl obrat s 1400 ali pa 1000 zaposlenimi.
               Torej, to bo izredno huda zadeva. Zato če bi to z letom 2007, kar ste vi povedali,
               začeli izvajati, bi morala država sedaj dati dovolj finančnih spodbud, da bi se ti
               tehnološki proces dejansko prestrukturirali. Drugače, povedano, pa bo katastrofa.</p>
            </sp>
            <sp xml:id="SDZ3-Redna-31-2003-11-26.sp246">

               <speaker>PREDSEDNIK BORUT PAHOR:</speaker>

               <p>Ali želite še na to vprašanje ali mnenj odgovoriti? Ne. Potem bo ostalo pri tem
               retoričnem vprašanju. S tem bo zaključena splošna razprava k predlogu resolucije. O
               njem bomo odločali danes, potem ko bomo 15 minut po zaključku 9. točke dnevnega reda,
               s katero bomo danes zaključili delo, gre za Dars, glasovali. Do 18.15 ure bomo tako
               za kratek prekinili delo državnega zbora, ob 18.15 uri bomo točno prešli na 15. točko
               dnevnega reda. To bo predlog zakona o spremembah zakona o financiranju vzgoje in
               izobraževanja, gre za zakon, ki ga je parlamentarno proceduro vložil naš kolega mag.
               Drobnič. Do obravnave tega predloga zakona pa bom odredil odmor.</p>
               <stage>(Seja je bila prekinjena ob 17.55 uri in se je nadaljevala ob 18.18 uri.)</stage>
            </sp>
            <sp xml:id="SDZ3-Redna-31-2003-11-26.sp247">

               <speaker>PREDSEDNIK BORUT PAHOR:</speaker>

               <p>Nadaljujemo delo. Smo pri <title>15. TOČKI DNEVNEGA REDA - PREDLOGA ZAKONA O SPREMEMBAH ZAKONA O ORGANIZACIJI IN
               FINANCIRANJU VZGOJE IN IZOBRAŽEVANJA</title>
               </p>
               <p>Predlog zakona je v obravnavo zboru predložil naš kolega, poslanec, magister Janez
               Drobnič. V zvezi s tem zakonom odbor za kulturo, šolstvo, mladino, znanost in šport
               predlaga državnemu zboru, da predlog zakona ni primeren za nadaljnjo obravnavo. No,
               najprej bomo slišali dodatno dopolnilno obrazložitev predlagatelja. Prosim, magister
               Drobnič, imate besedo. Potem bom prosil vlado za njeno stališče, in potem
               predstavnike poslanskih skupin. Prosim.</p>
            </sp>
            <sp xml:id="SDZ3-Redna-31-2003-11-26.sp248">

               <speaker>MAG. JANEZ DROBNIČ:</speaker>

               <p>Hvala lepa za besedo, gospod predsednik. Lep pozdrav vsem navzočim! Pozdravljam tudi
               predstavnike vlade. Če dovolite, bom predstavil torej dopolnilno mnenje, hkrati bo pa
               to tudi mnenje poslanske skupine Nove Slovenije glede vloženega zakona, ker se mi
               sedaj zelo mudi.</p>
               <p>Zakon je vložen v skladu s poslovnikom državnega zbora. Vsebuje vse potrebne
               elemente, je tudi smiseln in potreben. Razlog za te spremembe je korist države in
               državljanov. Odstraniti je torej potrebno nepotrebno določbo, ki prisiljuje
               reorganizacijo vrtcev brez razloga finančnega ali pa koristi, odnosno kvalitete
               vzgojno-izobraževalnega procesa. Navedene spremembe, ki so v predlogu zakona, ne bodo
               vplivale na kvaliteto pedagoškega in vzgojnega procesa, bodo pa pocenile izvajanje,
               kar je tudi pomembno. Individualni pristop se ne zagotavlja z zmanjšanjem velikosti
               vrtcev kot takih, večjim številu ravnateljev in drugega administrativnega kadra, pač
               pa z velikostjo skupin, usposobljenostjo vzgojnih in pedagoških sodelavcev ter
               zavzetosti ljudi odnosno sodelavcev za delo z otroki. Sprememba določbe kriterija
               maksimalnega števila oddelkov ne pomeni nujno, da je potrebno vrtce združevati.
               Ustanovitelj lahko v skladu s kriteriji po zakonu v ceni poslovnih stroškov predvidi
               optimalno rešitev, in se odloči za vrtce z manjšim številom oddelkov. Ključna reč te
               določbe v zakonu, je da kadarkoli pač preseže vrtec število 30 oddelkov, so neke
               izjeme tudi, mora nujno iti v reorganizacijo. Takšna določba je nepotrebna.</p>
               <p>Dotikamo se s temi spremembami tudi vloge ministra za šolstvo pri imenovanju
               ravnateljev. Če je odgovoren v nekem smislu za vzgojo in izobraževanje, potem mora
               imeti tudi neko mesto pri imenovanju ravnateljev.</p>
               <p>In sicer, da izpostavi svoje mnenje glede imenovanja. Na kvaliteto delovanja vrtcev
               seveda, kot sem že povedal, na pedagoški del ne vpliva administrativno-tehnični
               kader. Ta kader je pa potrebno zmanjševati. Nekatere reči pa, ki so v okviru vrtcev,
               ki niso nujno potrebne, da se izvajajo v okviru javnih zavodov, pa izpostaviti ven na
               način "outsourcinga". To so razne tehnične službe. Lahko v nekem smislu tudi
               prehrana, servisne storitve. To ne vpliva na kvaliteto vzgoje, vpliva pa na kvaliteto
               storitev in pa ceno. Država predpisuje nekaj, in draži vrtce. Predpisuje, kakšna
               organizacija bo. Dopuščamo, da minister ima ključen vpliv na kriterije oblikovanja
               skupin, velikosti skupin, strokovnega kadra. Kar se pa tiče upravljanja višine
               stroškov, kako organizirati, to pa naj bo v posesti in rokah drugih, ki bodo skrbeli
               za to, da so stroški vrtcev nižji, ker so že tako ali tako previsoki in pomenijo
               velik finančni udar na lokalne skupnosti, ki morajo plačevati vse večji delež za
               vrtce, in tudi na starše, zaradi podražitev.</p>
               <p>Ključna reč se je seveda zgodila v Ljubljani zaradi tega zakona in zaradi takšne
               nesmiselne, nestvarne določbe, kot jo imamo v obstoječem zakonu, se morajo obstoječi
               vrtci reorganizirati. Tako bomo dobili v Ljubljani po sili razmer, ne da bi bila
               kakšna kvaliteta izboljšave, 9 ali 10 novih vrtcev, 10 novih ravnateljev, novih
               svetovalcev, novih amdministrativnih kadrov, tajnic, fikusov in da ne naštevam še
               marsikaj drugega, hkrati bo potrebno tudi prodati nekatere stavbe, razdružiti,
               reorganizirati, kot da je ta stvar v nacionalnem interesu Slovencev oziroma staršev
               in lokalnih skupnostih. Reorganizacija na takšen način bi povečala stroške poslovanja
               8% ali 10%. Temu seveda nasprotujemo zato je tudi vložen ta zakon, ki ima pozitiven
               učinek na izvedbo vzgojnega in izobraževalnega procesa v vrtcih. Zato apeliram na
               kolegice in kolege, da zvečer oziroma ponoči glasujete za ta zakon. Hvala lepa.</p>
            </sp>
            <sp xml:id="SDZ3-Redna-31-2003-11-26.sp249">

               <speaker>PREDSEDNIK BORUT PAHOR:</speaker>

               <p>Mislim, da bo to kljub vsemu zvečer in ne ponoči, tako kot je bilo sinoči. Sedaj bomo
               slišali predstavnike poslanskih skupin. Kolega Drobnič je dejal, da je bil to zdaj
               tudi pregled skupine Nove Slovenije. Kolega Levič bo, prosim, predstavil stališče
               poslanske skupine Stranke mladih Slovenije. Za njim kolega Čeligoj, poslanska skupina
               DeSUS. Potem pa bomo s predstavitvijo stališč poslanskih skupin tudi zaključili to
               točko. Prosim, kolega Levič.</p>
            </sp>
            <sp xml:id="SDZ3-Redna-31-2003-11-26.sp250">

               <speaker>PETER LEVIČ:</speaker>

               <p>Hvala lepa, gospod predsedujoči. Glavna sprememba, ki bi jo zakon prinesel, je
               ukinite določbe o največjem možnem številu oddelkov, ki jih vrtec lahko ima. Zdajšnja
               določba določa, da je v okviru posameznega vrtca lahko največ 30 oddelkov. V primeru
               povečanja vpisa otrok in v kolikor bi bilo število oddelkov preseženo, torej bo
               potrebno ustanoviti nov vrtec.</p>
               <p>Na prvi pogled se predlog zakona zdi smiseln, saj se z ustanavljanjem novega
               vzgojno-varstvenega zavoda povezani določeni stroški, poleg tega je tu še razlog, ki
               ga omenja tudi predlagatelj - stroški zaposlovanja novega ravnatelja vrtca, njegova
               pomočnika in direktorja. Vemo tudi, da so sredstva, ki so namenjena vrtcem, omejena.
               Občinam sofinanciranje programov vrtcev obremenjuje kar obsežen del proračuna in ni
               jih malo, ki jim je prav, da zaradi visokih stroškov, subvencij onemogočajo
               investiranje na druga nujna področja občin.</p>
               <p>Vendar smo v stranki Mladih Slovenije mnenja, da je otrokova varnost, razvoj in
               njegova vzgoja taka prioriteta, pri kateri stroški ne morejo biti edino relevantno
               merilo. Prav gotovo bi nova določba vplivala na kakovost dela, saj bi povečanje
               števila oddelkov povzročila težje organiziranje dela. V preštevilnem vrtcu je
               pedagoško delo oteženo in neobvladljivo. Praksapoleg vsega kaže, da so vrtci z
               manjšim številom oddelka cenejši, saj je večji nadzor porabe vseh sredstev, strokovno
               pa je tak vrtec bolj obvladljiv, predvsem pa otrokom, staršem in zaposlenim
               prijaznejši. Za vrtec je pomembno, da je zagotovljeno pedagoško vodenje. Vse ostale
               funkcije - kadrovska, finančna, del razvoja in druge poslovne funkcije - pa se lahko
               opravijo na različnih ravneh: v vsakem vrtcu posebej, za več vrtcev skupaj ali na
               ravni lokalne skupnosti. Od porazdelitve teh funkcij, upoštevajoč status javnega
               zavoda, je odvisno, kakšno organizacijsko obliko se izbere oziroma kako velik bo
               javni zavod. Ravno različne oblike, organizacijske oblike, ki nastanejo na podlagi
               analiz v konkretnem okolju, lahko prispevajo k bolj racionalnemu in kakovostnemu
               opravljanju vseh funkcij javnega zavoda. Prav tako se nam zdi pomembno, da je z
               odredbo o pogojih za ustanavljanje javnih vrtcev ustanovitev javnega vrtca nujna le v
               primeru, da na podlagi demografskih napovedi za leto naprej mogoče napovedati
               povečanje vpisa v vrtec. Če je torej povečan vpis le v enem letu, ni nujna
               ustanovitev novega vrtca.</p>
               <p>Še enkrat naj poudarim, da so otroci naša bodočnost in nam stroški njihove vzgoje ne
               sme biti edino merilo. Zaradi navedenih razlogov se poslanski Stranke mladih
               Slovenije zakona ne bomo podprli. Hvala lepa.</p>
            </sp>
            <sp xml:id="SDZ3-Redna-31-2003-11-26.sp251">

               <speaker>PREDSEDNIK BORUT PAHOR:</speaker>

               <p>Hvala lepa, kolega Levič. Kolega Čeligoj bo, kot rečeno, predstavil stališče
               poslanske skupine Demokratične stranke upokojencev. Za njim kolega Tanko stališče
               poslanske skupine Slovenske demokratske stranke. Prosim.</p>
            </sp>
            <sp xml:id="SDZ3-Redna-31-2003-11-26.sp252">

               <speaker>VOJKO ČELIGOJ:</speaker>

               <p>Spoštovane poslanke, poslanci! V poslanski skupini DeSUS smo predlog zakona o
               spremembah zakon o organizaciji in financiranju vzgoje in izobraževanja proučili
               predvsem z vidika predloga o črtanju omejitve 30-ih oddelkov na javni vrtec.
               Opredelitev velikosti vrtca kot javnega zavoda je eden izmed pomembnih kriterijev, ki
               zagotavljajo kakovost dela v vrtcu. Ali bi fleksibilnost, ki je predlagana v zakonu,
               namreč črtanje 30-ih oddelkov na delujoči vrtec, uvedla slabšo kakovost pedagoškega
               procesa ali predvsem možnost, da v vrtcih, po katerih je veliko povpraševanje, ne bo
               treba oblikovati novih oddelkov, ali odklanjati novincev, ali bi pomenilo manjšanje
               stroškov za opravljanje novih oddelkov. Mnenje poslanske skupine DeSUS je, da mora
               kvalitetna predšolska vzgoja in varstvo ostati. In obstoječi zakon se je izkazal za
               primernega, saj omejitev največjega števila oddekov javnih vrtcev preprečuje, da bi
               se ustanavljali veliki javni vrtci, ki bi jih bilo težko voditi z organizacijskega
               vidika, kar pa posledično tudi zvišuje kvaliteto, saj imajo tako vrtci več časa za
               ukvarjanje z otroci kot s svojo organizacijo.</p>
               <p>Ne smemo pa pozabiti, da se potreba po povečanju števila oddelkov lahko poveča tudi z
               večanjem števila otrok v določenem vrtcu. V mestni upravi, kot lahko danes beremo v
               Delu, so na podlagi 2. člena zakona o vrtcih, ki omogočajo fleksibilni normativni
               sistem, ki spet omogoča občinam, ki iz različnih razlogov ne zmorejo znižati števila
               otrok v skupini, da ostanejo pri višjem normativu, vendar ne povečan več kot za
               štiri, že pripravili predlog sklepa, ki bo določal nove, višje normative za večje
               število otrok v oddelkih.</p>
               <p>Določba tega člena in odredba o pogojih za ustanavljanje javnih vrtcev blažita
               togost določbe, ki je po mnenju predlagatelja zrela za spremembo. V skladu s tem
               dvema pravnima aktoma status vrtca ni potrebno spreminjati takoj, ko se preseže
               število oddelkov, ki jih določa zakon, temveč je za prilagoditev vrtca določen rok
               enega šolskega leta. Vkolikor demografska gibanja v občini kažejo le na začasno
               povečanje, potem vrtca ni potrebno statusno spreminjati.</p>
               <p>V poslanski skupini DeSUS smo tudi skeptični do posledic zakona, v kolikor bi bil ta
               sprejet. Morda bi se posledično res zmanjšala sredstva, ki jih ustanovitelj - država
               ali občina - namenja za financiranje vrtcev, vendar menimo, da država ne sme
               varčevati pri vzgoji najmlajših državljanov. Poleg tega, pa, kljub temu da smo
               velikokrat slišali, koliko bo na finančno stanje vplivala neka določena zakonska
               sprememba, so posledice teh sprememb vedno občutili le starši, ki imajo vedno tanjše
               denarnice, saj se vrtci v zadnjem času neprestano dražijo.</p>
               <p>Menimo, da bi država, občina ali ustanovitelj morda plačevali manj, starši, katerih
               čustva do otrok je mogoče velikokrat tako ali drugače zlorabiti, pa verjetno kljub
               spremembi ne bi za vrtec nič manj plačevali.</p>
               <p>Zaradi navedenega predlog zakona v poslanski skupini DeSUS ne bomo podprli.
               Strinjamo pa se z določilom, da bi kazalo, da mora biti soglasje ministra, v primeru,
               da ni pozitivno obrazloženo, saj to predstavlja svojevrstno kontrolo nad odločitvijo
               ministra. Hvala lepa.</p>
            </sp>
            <sp xml:id="SDZ3-Redna-31-2003-11-26.sp253">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Čeligoj. Kolega Tanko. Prosim, imate besedo za predstavitev
               stališča poslanske skupine Slovenske demokratske stranke. Prosim.</p>
            </sp>
            <sp xml:id="SDZ3-Redna-31-2003-11-26.sp254">

               <speaker>JOŽE TANKO:</speaker>

               <p>Hvala za besedo in lep pozdrav vsem.</p>
               <p>Zakon o financiranju vzgoje in izobraževanja je bil v kratkem času podvržen že več
               spremembam. Tokrat se srečujemo s problemom omejitve velikosti javnih zavodov s
               področja vzgoje, saj zakon ne dovoljuje, da bi ti zavodi imeli več kot 30 oddelkov. V
               praksi pa je že celo vrsto let oziroma več desetletij obstaja več zavodov na področju
               šolstva, ki jih pokriva isti zakon in ki imajo celo bistveno več kot 30 oddelkov, pa
               vseeno uspešno delujejo.</p>
               <p>V njih je zagotovljen ustrezen nadzor nad delom, imajo primerno komunikacijo med
               zaposlenimi v zavodu in zunanjem okoljem, torej, tudi z ustanovitelji in pa starši.</p>
               <p>Praksa dokazuje, da število oddelkov ni kriterij za uspešno delovanje zavoda, prav
               tako ne za dobro delo v oddelkih ali za sodelovanje z okoljem, ki mu je zaupalo
               izvajanje odgovorne javne službe. Za dosego tega so potrebni usposobljeni kadri, ki
               so sposobni prevzeti naloge in izpolniti pričakovanja. Potrebno je priznati, da imamo
               dobre kadre. Zato je smiselno, da bi se v tistih redkih primerih, ko bi se več ali
               manj občasno zaradi populacijskih gibanj pojavila potreba po odprtju večjega števila
               znotraj vzgojnih ustanovah, omogočila razširitev zavoda. Tudi če se pojavi potreba po
               trajnejšem povečanju zavoda, je v primeru, da obstajajo prostorske kapacitete,
               nesmiselno ustanavljati nov zavod, saj se s tem bistveno povečajo samoupravni oziroma
               režijski stroški. V primeru, da imamo v isti stavbi dva zavoda, pa tvegamo še
               nevarnost poslabšanja medsebojnih odnosov. Če bi se le odločili za novogradnjo, kljub
               zadostnim prostorom v obstoječem zavodu, mora država in občine povsem po nepotrebnem
               zagotoviti še velike investicijske in obratovalne stroške in ti stroški družbeno niso
               opravičljivi.</p>
               <p>Glede na to, da je vzgojni proces sistemsko in strokovno skrbno načrtovan, redno in
               sistematično nadzorovan in da imamo dobre in usposobljene vzgojitelje, je velikost
               zavoda izključno problem vodenja, torej problem direktorevanja in ne neposrednega
               dela v oddelku. S stališča stroškov je racionalnejša večja organizacija, ker omogoča
               boljšo izrabo kadrovskih potencialov in boljše izkoriščanje notranjih organizacijskih
               rezerv.</p>
               <p>Pred meseci smo v državnemu zboru sprejeli novelo zakona o vrtcih, s katero je vlada
               predlagala bistveno povečanje normativa otrok v oddelku, in sicer v jaslični skupini
               za 17% in v drugi skupini za 8%. Ta povečanja so za delo vrtca in za počutje otrok
               bistveno bolj usodna kot pa dopustitev povečanja števila oddelkov.</p>
               <p>Morda še beseda ali dve glede imenovanja ravnateljev. Občine so ustanoviteljice
               javnih zavodov s področja vzgoje in izobraževanja in morajo zagotavljati primerne
               pogoje za izvajanje javne službe, zagotavljajo potrebna finančna sredstva, pokrivajo
               morebitno izgubo, financirajo prevoze, zagotavljajo materialne stroške in
               amortizacijo itd. Ob tem pa nimajo nikakršne možnosti, da bi resno sodelovali v
               postopku imenovanja direktorja ali ravnatelja zavoda in lahko samo spremljajo
               dogajanja. Mislim, da bi morale občine biti že zaradi nalog, ki so jim podeljene s
               tem in drugimi zakoni, enakopraven partner v postopku izbire oziroma odločanja o
               izbiri ravnatelja.</p>
               <p>Zato menim, da dodelitev pristojnosti za izdajo soglasja k imenovanju menadžerja
               ustanove ne bi smel biti prevelik zalogaj za lokalne skupnosti. Občine morajo dobiti
               to pristojnost, s tem pa prevzeti tudi odgovornost za svoje odločitve in za sredstva,
               ki jih morajo zagotavljati. Pripasti jim mora vsaj čast, da izdajo soglasje k
               imenovanju te osebe, tako kot v večini razvitih demokracij, kjer je med institucijami
               vzpostavljeno primerno zaupanje.</p>
               <p>Z amandmajem, ki sem ga vložil, sem želel opozoriti na navedeno pomanjkljivost, ki jo
               bo slej ko prej potrebno tudi urediti. Naša poslanska skupina podpira novelo zakona
               in tudi amandma, ki sem ga povedal. hvala.</p>
            </sp>
            <sp xml:id="SDZ3-Redna-31-2003-11-26.sp255">

               <speaker>PREDSEDNIK BORUT PAHOR:</speaker>

               <p>Hvala lepa, kolega Takon. Kolegica mag. Majda Potrata bo predstavila stališče
               poslanske skupine Združene liste socialnih demokratov. Kolega Trofenika ne vidim v
               dvorani. Boste vi predstavili stališče?</p>
            </sp>
            <sp xml:id="SDZ3-Redna-31-2003-11-26.sp256">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. Spoštovane kolegice in kolegi! Predlagani
               spremembi zakona o organizaciji in financiranju vzgoje in izobraževanja, ki ju je
               državnemu zboru Republike Slovenije v obravnavo po skrajšanem postopku predložil
               poslanec, magister Janez Drobnič, spadata v vrsto tistih, ki z navideznimi, majhnimi
               posegi skušata spreminjati posamezne sistemske rešitve. Črtanje omejitve največjega
               števila oddelkov, ki so lahko vključeni v en javni vrtec, zapisano v prvem odstavku
               44. člena, je predlagatelj v dopolnilni obrazložitvi utemeljil kot potrebno in nujno
               v korist države in državljanov. Odstraniti je po njegovem treba nepotrebno in škodno
               določbo, ki naj ne bi vplivala na kakovost pedagoškega in vzgojnega procesa, vpliva
               pa na višino stroškov. Na kakovost programov vplivajo po njegovem predvsem velikost
               oddelka, strokovna usposobljenost kadrov in zavzetost tistih, ki delajo z otroki.
               Sprememba pa se dotika poslovnosti in upravljanja. Z dopuščenim večjim številom
               oddelkov od 30, bi se zagotovila večja racionalizacija ter bi se zmanjšal
               upravno-tehnični del zaposlenih, organizirala skupna prehrana, tehnične službe in
               podobno, posledično bi se s tem znižali stroški, ki jih morajo nositi starši, v
               precejšnjem delu pa tudi lokalne skupnosti.</p>
               <p>Predlagatelj je opozoril, da so to v glavnem problemi v urbanih okoljih, natančneje v
               Ljubljani, kjer bi z reorganizacijo mreže javnih vrtcev predvidoma znižali stroške,
               vendar predšolska vzgoja tudi v drugih občinah zajema precejšnja sredstva iz
               občinskih proračunov, tudi nekatera urbana okolja pa so reorganizirala mrežo javnih
               vrtcev.</p>
               <p>Zato v Združeni listi socialnih demokratov menimo, da bimorala lokalna skupnost
               dobiti pomembnejšo vlogo pri soodločanju o stvareh, ki jih država prenaša na lokalno
               skupnost predvsem takrat, ko mora za neko zakonsko obveznost zagotoviti sredstva iz
               svojega proračuna. Kljub temu pa predlagane spremembe ne bomo podprli. Menimo namreč,
               da je v nasprotju z normativi in standardi za izvajanje javne predšolske vzgoje.
               Dosedanja praksa je potrdila ustreznost naravnanosti k manjšim organizacijskim
               enotam, ki zagotavljajo boljše možnosti za uresničevanje načel in ciljev predšolske
               vzgoje v javnih vrtcih. Ker javni vrtec z ustvarjanjem možnosti za različne
               dejavnosti otrok prispeva k njihovemu telesnemu in duševnemu razvoju, mora imeti pri
               vseh odločitvah stroka prednost pred drugimi vidiki. Zato bi po mnenju Združene liste
               socialnih demokratov moralo biti odločilnega pomena, kako bo lokalna skupnost
               definirala svoje prioritete. Če se zaveda pomena in pozitivnih učinkov vlaganj v
               človeške vire kot to radi rečemo, bi morala z ustreznimi spodbudami za tako
               naravnanost svoje primakniti tudi država in najti tak sistem financiranja lokalnih
               skupnosti, ki le-tem ne bo samo nalagal vedno novih obveznosti, ampak bo spodbujal
               prelivanje strokovnih spoznanj v prakso ter naložbe v znanje in razvoj. Zato je
               utrjevanje standardov in normativov za celo dejavnost ne glede na to, kjer se odvija,
               bistvenega pomena. Javni vrtci morajo biti dostopni vsakemu predšolskemu otroku, zato
               se moram mreža javnih vrtcev ohraniti in po potrebi širiti, predvsem pa se mora z
               ureditvijo sistema upravljanja in financiranja zagotoviti enak osnovi standard javnih
               vrtcev, pri tem različnost programov in konkurenčnost med vrtci ne bi smeli izostati.</p>
               <p>Menimo torej, da je treba prisluhniti skupnosti vrtcev, ki opozarjajo na to, da je
               treba ohraniti doseženi standard življenja predšolskih otrok v slovenskih javnih
               vrtcih. Ob tem pa se nam tudi sprememba 6. odstavka 53. člena ne zdi nujna. Naj torej
               sklenem. Poslanska skupina Združene liste socialnih demokratov predlaganega zakona ne
               bo podprla.</p>
            </sp>
            <sp xml:id="SDZ3-Redna-31-2003-11-26.sp257">

               <speaker>PREDSEDNIK BORUT PAHOR:</speaker>

               <p>Kolega Božič bo predstavil stališče poslanske skupine Slovenske ljudske stranke.</p>
            </sp>
            <sp xml:id="SDZ3-Redna-31-2003-11-26.sp258">

               <speaker>IVAN BOŽIČ:</speaker>

               <p>Gospod predsednik, predstavnica vlade, kolegice in kolegi. Vsak večer bomo dolgi,
               izgleda.</p>
               <p>Predlog zakona o spremembah zakona o organizaciji in financiranju vzgoje in
               izobraževanja EPA-989 /III v poslanski skupini SLS smo preučili predlagana
               spremembe zakona o organizaciji in financiranju vzgoje in izobraževanja ter njihove
               pričakovane posledice. Predlagatelj predvideva črtanje dela 44. člena, ki se nanaša
               na oblikovanje javnih vrtcev. V skladu z veljavno ureditvijo se namreč lahko v javnem
               vrtcu oblikuje največ 30 oddelkov. Ciljpredlagane rešitve naj bi bila odprava drage
               in preveč administrativne določbe, vendar nas argumenti predlagatelja niso
               prepričali, saj ocenjujemo, da je obstoječa, ki opredeljuje velikost vrtca, pomemben
               pogoj, ki v veliki meri zagotavlja raven kakovostidela v vrtcu. Menimo, da kakovostno
               delo v vrtcih odtehta predvideno zmanjšanje sredstev ustanovitelja, ki ga omenja
               predlagatelj v svoji finančni oceni posledic zakona. Mi bi bili tudi zelo zadovoljni,
               da na podeželju ne bi zapirali vrtcev, to pa se na žalost prepogosto godi.</p>
               <p>Predlog zakona predvideva tudi novost glede imenovanja oziroma razreševanja
               ravnatelje javnega vrtca ali šole. Minister predlagatelju nalaga obveznost,
               obrazložite svoje odločitve. Načeloma menim, da bi bila zaradi transparentnosti
               oziroma preglednosti postopka predvidena določba lahko sprejemljiva, upoštevajoč, da
               bi se v 53. členu zapisalo, da mora minister svojo odločitev obrazložiti le v
               primeru, kadar je le-ta negativna.</p>
               <p>V poslanski skupini SLS smo se seznanili tudi z mnenjem zakonodajno-pravne službe, ki
               izpostavlja tehten pomislek. Opozarjam namreč, da je potrebno predlagano rešitev
               pridobivanje soglasja ministra pred končnim odločanjem o imenovanju ali razrešitvi
               ravnatelja proučiti z vidika izvajanja v praksi. Pojavlja se namreč dilema, ali
               predlagana rešitev ne pomeni vključitve ministrov v postopek v fazi, ko izbira še ni
               opravljanja, ko je za ravnatelja možnih več kandidatov. V praksi je obstoječi
               institut soglasja ministra, k imenovanju ravnatelja vrtca ali šole pozitivnosprejet.
               Predlagatelj nas pa o utemeljenosti in smiselnosti spremembe obstoječih določb
               predloga zakona o spremembah in dopolnitvah zakona o organiziranju in financiranju
               vzgoje in izobraževanje, ni uspel prepričati.</p>
               <p>V poslanski skupini SLS predloga zakona ne bomo podprli. Hvala lepa.</p>
            </sp>
            <sp xml:id="SDZ3-Redna-31-2003-11-26.sp259">

               <speaker>PREDSEDNIK BORUT PAHOR:</speaker>

               <p>Kolega Kavtičnik bo predstavil stališče poslanskega kluba Liberalne demokracije
               Slovenije. Predstavitev stališč pa potem sklenil kolega Peče in s tem tudi zaključili
               to obravnavo. Prosim.</p>
            </sp>
            <sp xml:id="SDZ3-Redna-31-2003-11-26.sp260">

               <speaker>JOŽEF (JOŽE) KAVTIČNIK:</speaker>

               <p>Hvala lepa, predsedujoči. Spoštovana državna sekretarka, spoštovani prisotni! Zakon
               o organizaciji in financiranju vzgoje in izobraževanja ureja temeljna organizacijska,
               statusna in finančna vprašanja od predšolske vzgoje do izobraževanja odraslih. V času
               od njegove uveljavitve v marcu leta 1996 se je zakon zaradi potreb, ki jih je
               pokazala praksa, in zaradi potreb uskladitve z novosprejetimi zakoni na različnih
               področjih spremenil in dopolnjeval leta, torej junija 2001, novembra 2002 in marca
               2003. leta. Zanimivo pri tem je, da pri navedenih spremembah nismo nikoli zasledili
               predlogov sprememb, s katerimi je predlagatelj prišel sedaj v državni zbor Republike
               Slovenije. Predlog zakona, ki je pred nami, želi v zakon doprinesti črtanje, omejitve
               30-ih oddelkov na delujoči javni vrtec in razširja ureditev imenovanja in
               razreševanja ravnatelja javnega vrtca ali šole.</p>
               <p>V poslanskem klubu Liberalne demokracije Slovenije menimo, da predlagatelj ni
               izkazal in utemeljil razlogov za spremembo zakona, ki bi bile boljše od sedaj
               veljavnega zakona. Že na sami seji odbora za kulturo, šolstvo, mladino, znanost in
               šport smo poslanci poslanskega kluba predstavili naše stališče proti sprejemu
               takšnega zakona. Naj še enkrat navedem razloge proti.</p>
               <p>Prvič. Normativi za oblikovanje oddelkov so določeni v zakonu o vrtcih in odredbi o
               normativih o kadrovskih pogojih za opravljanje dejavnosti predšolske vzgoje. Prav
               tako tudi bela knjiga nudi normativno osnovo kvalitetnega izvajanja
               vzgojnoizobraževalnega procesa. Menimo, da predstavlja 30 oddelkov vrtca še zgornjo
               mejo, ki omogoča kvalitetno izvajanje programa, kar dokazuje tudi večletna praksa.
               Praksa tudi dokazuje, da je za primere sprememb statusa vrtca potreben določen rok -
               to je eno leto - za prilagoditev.</p>
               <p>Drugič. Menimo, da se je inštitut, soglasje ministra k imenovanju ravnatelja vrtca
               oziroma šole v dolgoletni praksi že uveljavil in do sedaj ni povzročal težav. Zato ne
               vidimo razloga za spremembo te določbe. Modro je, da tisto, kar ne povzroča težav, ne
               menjamo.</p>
               <p>Na podlagi navedenega poslanski klub Liberalne demokracije Slovenije predlaganim
               spremembam zakona nasprotuje in podpira sklep odbora za kulturo, šolstvo, mladino,
               znanost in šport, da predlog zakona o spremembah zakona o organiziranju in
               financiranju vzgoje in izobraževanja ni primeren za nadaljnjo uporabo. Obravnavo,
               pardon.</p>
            </sp>
            <sp xml:id="SDZ3-Redna-31-2003-11-26.sp261">

               <speaker>PREDSEDNIK BORUT PAHOR:</speaker>

               <p>Hvala lepa, kolega Kavtičnik. Tako smo opravili s predstavitvijo stališč poslanskih
               skupin. O predlogu sklepa pristojnega delovnega telesa bomo v skladu s časovnim
               potekom seje odločali danes v okviru glasovanj 15 minut po zaključeni razpravi o 9.
               točki dnevnega reda. Tako bom sedaj to točko do takrat prekinil. Ob 18.55 bomo prešli
               na 16. točko dnevnega reda, to je na obravnavo predloga zakona o spremembi in
               dopolnitvi zakona o pogojih koncesije za izkoriščanje energetskega potenciala spodnje
               Save. Predlog zakona je zboru predložila vlada. Do obravnave tega predloga bom
               odredil odmor. Razprava se bo nadaljevala ob 18. uri in 55 minut.</p>
               <stage>(Seja je bila prekinjena ob 18.49 uri in se je nadaljevala ob 18.56 uri.)</stage>
            </sp>
            <sp xml:id="SDZ3-Redna-31-2003-11-26.sp262">

               <speaker>PODPREDSEDNICA IRMA PAVLINIČ KREBS:</speaker>

               <p>Prehajamo na <title>16. TOČKO DNEVNEGA REDA - PREDLOG ZAKONA O SPREMEMBI IN
                  DOPOLNITVAH ZAKONA O POGOJIH KONCESIJE ZA IZKORIŠČANJE ENERGETSKEGA POTENCIALA
                  SPODNJE SAVE, SKRAJŠANI POSTOPEK</title>
               </p>
               <p>Predlog zakona je v obravnavo zboru predložila vlada Republike Slovenije. Besedo
               dajem predstavniku vlade za dopolnilno obrazložitev predloga zakona. Magister Janez
               Kopač, minister za okolje, prostor in energijo. Izvolite.</p>
            </sp>
            <sp xml:id="SDZ3-Redna-31-2003-11-26.sp263">

               <speaker>MAG. JANEZ KOPAČ:</speaker>

               <p>Spoštovana podpredsednica, spoštovane poslanke in poslanci! Pred vami je kratek
               predlog zakona. Vsega skupaj v treh členih, ki prihaja sem zaradi tega, ker je
               projekt izgradnje hidroelektrarn na spodnji Savi že v polnem reku, v času izvajanja
               pa smo zaznali nekatere pomanjkljivosti iz obstoječega zakona, ki jih poskušamo s tem
               kratkim tekstom odpraviti, in vas seveda zato prosimo za podporo.</p>
               <p>Predlagane spremembe so tri. Ena je organizacijske narave. Predvidevamo, da bi samo
               izgradnjo lokalne infrastrukture in tudi kasneje vodnogospodarsko javno službo na
               stvareh, ki so pokrite z lokacijskim načrtom za izgradnjo te verige hidroelektrarn na
               spodnji Savi, opravljalo neko podjetje, verjetno javno podjetje; skratka, da bi se ta
               del posla opravljal kot gospodarska javna služba. Osnovni tekst zakona namreč govori,
               da to organizira koncesionar. Koncesionar je to v resnici že organiziral, vendar v
               relaciji med koncesionarjem in ministrstvom opažamo potrebo, da bi se to organiziralo
               v okviru gospodarske javne službe. Zato predlagamo to rešitev. To je 1. člen.</p>
               <p>2. člen govori o zneskih. Ko je bil osnovni zakon leta 2000 sprejet, so bili seveda
               zneski predvideni za izgradnjo lokalne in državne infrastrukture ob tej verigi samo
               zelo okvirni. Takrat nihče ni mogel tega prav natančno oceniti. Sedaj, ko intenzivno
               gradimo hidroelektrarno Boštanj in se pripravljamo na izgradnjo hidroelektrarne
               Blanca, lahko natančneje ocenimo, kolikšna sredstva so potrebna. Zato seveda
               predlagamo drugačno prerazporeditev poroštvenih obveznosti države za najetje kreditov
               za izgradnjo te infrastrukture, in sicer tako, da bi za vso infrastrukturo ob
               hidroelektrarni Boštanj in Blanca skupaj zanašala ta predvidena poroštvena obveznost
               države 50 milijonov evrov. Še vedno pa ostajamo znotraj kvote 120 milijonov evrov za
               celo verigo.</p>
               <p>Tretja predlagana sprememba pa rešuje nek problem potencialnega bankrota občine
               Radeče zaradi zamudnih obresti za nezakonito obračunano nadomestilo za uporabo
               stavbnih zemljišč, ki je bilo nadomestek koncesijske dajatve, in rešitev predvideva,
               da se pač ta dolg poravnava naslednjih 49 let iz zneska prejete koncesijske dajatve.
               To rešitev smo v zakon vnesli potem, ko smo dolgo tuhtali, kakšna bi bila možna
               pravna osnova, da ta problem uredimo drugače, z nekim pobotom. To je neke vrste
               pobot, vendar pa zakon o davčnem postopku tovrstnega pobota ne dovoljuje, zato
               potrebujemo posebno zakonsko intervencijo. Prosim oziroma predlagam, da te tri
               spremembe podprete. Hvala lepa.</p>
            </sp>
            <sp xml:id="SDZ3-Redna-31-2003-11-26.sp264">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za infrastrukturo kot matično delovno
               telo. Prosim predsednika odbora, gospoda Branka Janca, da predstavi poročilo odbora.
               Izvolite.</p>
            </sp>
            <sp xml:id="SDZ3-Redna-31-2003-11-26.sp265">

               <speaker>BRANKO JANC:</speaker>

               <p>Hvala za besedo, gospa podpredsednica. Odbor za infrastrukturo je na svoji 46. seji
               obravnaval predlog zakona o pogojih koncesije za izkoriščanje energetskega potenciala
               spodnje Save, ki ga je državnemu zboru Republike Slovenije poslal v obravnavo vlada
               Republike Slovenije s predlogom, da ga obravnava po skrajšanem postopku, ker gre za
               manj zahtevne spremembe zakona.</p>
               <p>Na seji odbora so poleg predstavnikov predlagateljev zakona sodelovali še
               predstavnik občine Radeče in zakonodajno-pravne službe državnega zbora.
               Zakonodajno-pravna služba je v svojem mnenj opozorila, da se s predlaganimi
               spremembami v precejšnji meri spreminja osnovni koncept osnovnega zakona, hkrati pa
               postavlja vprašanja, ali ne posega v že pridobljene pravice z zakonom določenega
               koncesionarja za izkoriščanje vodnega energetskega potenciala na območju spodnje
               Save. Vpovezavi s tem služba opozarja na razmerje predlaganih sprememb do določb
               tretjega odstavka 1. člena in 4. člena veljavnega zakona, ki ju predložena novela ne
               spreminja. Veljavni zakon v teh določbah namreč med pogoji, ki jih mora izpolnjevati
               koncesionar določa tudi obveznost zagotavljanja ureditve vodne infrastrukture ter
               ureditev državne in lokalne infrastrukture na vplivnem območju izkoriščanja spodnje
               Save. Predložena novela pa določa, da se urejanje navedene infrastrukture lahko
               zagotovi tudi z državno gospodarsko javno službo, za katero izvajalec lahko najame
               kredit s poroštvom države. V zvezi s predlagano spremembo subjekta, upravičenega za
               najetje posojila, služba opozarja na določbe zakona o vodah in na njegovi podlagi
               sprejeto uredbo o načinu upravljanja obveznih državnih gospodarskih javnih služb.</p>
               <p>V razpravi je bilo postavljeno vprašanje, na podlagi katerih dokumentov je v
               predlaganem 11.b členu dana poroštvena obveznost za HE Boštanj in HE Blanca v
               drugačnem razmerju, kot je bilo prvotno zapisano v osnovnem tekstu zakona. Prav tako
               je bilo izraženo mnenje, da je predlagana rešitev v novem 11.a členu, s katero se
               daje koncidentom možnost, da lahko izvede ureditev vodne infrastrukture ter državne
               in lokalne infrastrukture na vplivnem območju energetskega izkoriščanja spodnje Save
               zagotovi z državno gospodarsko javno službo. Da je ta rešitev operativnejše in
               učinkovitejše, vendar bi morala biti ta javna služba strokovno usposobljena prav za
               predvidene ureditve in se ne bi smela prekrivati z delom ureditev, ki se nanašajo na
               energetske objekte in naprave.</p>
               <p>V razpravi je sodeloval tudi župan občine Radeče ter navzoče seznanil s problematiko
               izgradnje HE Vrhovo. V zvezi s tem je odbor sprejel tudi amandma za novi 3. člen, ki
               je spremenil prvotno predlagani 11.c člen. In določbe novega 3. člena razrešuje
               finančno nezavidljiv položaj občine Radeče tako, da se obveznost vračila po
               plačevanju nadomestila za uporabo stavbnega zemljišča pobota z obveznostmi
               koncesionarja doplačila koncesije občini v obdobju trajanja koncesije.</p>
               <p>Občini Radeče bo na ta način omogočeno normalno proračunsko poslovanje, obveznost
               vračila pa se bo razporedila na daljše obdobje.</p>
               <p>Odbor je sprejel dva amandmaja za k 10.a. in b. členu ter za novi 3. člen ter
               predlaga, da državni zbor zakon sprejme. Hvala.</p>
            </sp>
            <sp xml:id="SDZ3-Redna-31-2003-11-26.sp266">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa.</p>
               <p>Zdaj bomo slišali stališča poslanskih skupin. Najprej bo stališče poslanske skupine
               Nove Slovenije, predstavil gospod Ivan Mamić. Izvolite.</p>
            </sp>
            <sp xml:id="SDZ3-Redna-31-2003-11-26.sp267">

               <speaker>IVAN MAMIĆ:</speaker>

               <p>Hvala za besedo. Pozdravljam vse prisotne.</p>
               <p>V Sloveniji se zavedamo, da je potrebno razširiti elektroenergetsko mrežo, ker se
               poraba tovrstne energije permanentno veča.</p>
               <p>Zaenkrat je naš vodni potencial še vedno premalo izkoriščen. Uporabil sem besedo
               "zaenkrat", ker sem pomislil na spodnjo Savo, o kateri danes govorimo, zato ker smo
               priče, da se vsako leto na vzhodnem delu Slovenije pojavlja suša, ki seveda vpliva
               tudi na količino in hitrost, se pravi na pretok vodo položne Save.</p>
               <p>Ravno to mi daje iztočnico za vprašanje, ali so narejene analize o pretoku vode na
               tem delu države, glede prehodnosti, vsaj aproksimativno? Mislim, da stoletne vode
               niso zanesljiv podatek, po katerem bi se lahko delale analize, ker živimo v času, ko
               se v naravi marsikaj spreminja, kar seveda občutimo ljudje na lastnem organizmu.
               Prepričan sem, da se vsi tukaj strinjamo s to ugotovitvijo.</p>
               <p>Torej, ali bo gradnja teh objektov upravičena? Ne sprašujem kot skeptik, pač pa bi
               rad bil obveščen, da lahko poveste, glasujemo v naši stranki Novi Sloveniji "za" ali
               pa "proti".</p>
               <p>Upam, da Slovenija s tem projektom ne misli iti v finančno avanturo še z enim
               poroštvom in da bo ta investicija donosna - za razliko od železnic.</p>
               <p>Še en pomislek imam. Na seji odbora za infrastrukturo in okolje in prostor je
               zakonodajno-pravna služba pripomnila glede nepravilnosti pri tem predlogu za ta
               zakon, nekaj členov in kar me najbolj skrb, je pa generalna pripomba po odstopu od
               koncepta osnovnega zakona. Gre namreč za pogoje, ki jih mora izpolniti koncesionar za
               izgradnjo oziroma za energetsko izkoriščanje spodnje Save. Naveden je še pogoj tudi
               ureditev vodne, državne in lokalne infrastrukture.</p>
               <p>Odgovor ministra na te pomisleke mi ni bil prepričljiv. Ravno tako na moje vprašanje
               nisem od ministra dobil zadovoljivega odgovora, ker se je nanašal na ceno enega
               kilovata pridobljene električne energije iz objekta, o katerem govorimo. Iz odgovora
               ministra sem naredil uvod moje predstavitve tudi.</p>
               <p>Za konec. V Novi Sloveniji bi seveda rajši videli, ko bi zakon bil izveden skozi
               normalno proceduro in ne v skrajšanem postopku, kot je to naša navada že postala, ker
               bi lažje rekli, da predlogu zakona ne nasprotujemo. Hvala lepa.</p>
            </sp>
            <sp xml:id="SDZ3-Redna-31-2003-11-26.sp268">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Slovenske demokratske stranke bo predstavil
               gospod Branko Kelemina. Izvolite.</p>
            </sp>
            <sp xml:id="SDZ3-Redna-31-2003-11-26.sp269">

               <speaker>BRANKO KELEMINA:</speaker>

               <p>Hvala lepa. Spoštovani! V naši poslanski skupini Slovenski demokratski stranki
               ugotavljamo, da je vladna politika na področju elektroenergetike zelo slaba, predvsem
               v zadnjem obdobju. In glede tudi na predloženi oziroma pričakovani nacionalni program
               ugotavljamo, da je takšna politika za Slovenijo nevzdržna in neprimerna, kajti biti
               deficitarna država na tem evropskem prostoru za proizvodnjo električne energije
               oziroma za uvoz električne energije celo v razmerju 30% uvoza, je nesprejemljiva in
               bo našo državo postavila v izredno podrejen položaj. To bo tudi povzročilo izredno,
               visoko ceno električne energije v prihodnjem obdobju. Zato je nujno, da se seveda
               pospešeno pristopi k oblikovanju takšne politike na elektroenergetskem področju, kjer
               bo zagotovljena ustrezna dinamika izgradnje novih elektroenergetskih objektov in
               posodabljanje starih. Pač, ker nismo znali voditi ustrezne politike v preteklosti, bo
               potrebno z ogromnimi vlaganji v bodoče poskušati nadoknaditi z omejeno, kar bo seveda
               izredno težko. Ena od teh zadev je, teh ukrepov je prav gotovo izgradnja verige
               savskih elektrarn. Boštanj je v fazi izgradnje, kot vam je znano, ampak seveda,
               pojavili so se pa določeni problemi. Sprejeli smo poseben zakon za ta področja
               oziroma za ta ukrep izgradnje, vendar danes ugotavljamo, da je tisti predlog zakona
               bil slabo premišljen in na nekaterih delih tudi neprimeren, kajti danes se ugotavlja,
               da določenih aktivnosti ni mogoče izvesti, po prejšnjem zakonu pa je potrebna
               sprememba.</p>
               <p>V naši stranki prav gotovo ne bomo nasprotovali tem novih rešitvam, ker se zavedamo,
               da je potrebno najti ustrezno obliko, ki bo omogočala samo izgradnjo te prve
               elektrarne oziroma druge v tej verigi in potem tudi vseh naslednjih. Vendar nekako
               tudi glede na dosedanjo prakso ne zaupamo tudi tem določbam preveč in pričakujemo, da
               so tudi v nadaljevanjih možne kakšne nove spremembe tega zakona. Predvsem se tudi ne
               moremo strinjati, da se nekatere stvari združujejo, da niso dosti natančno napisane,
               da se dejansko pojavljajo neka neskladja z osnovnim konceptom zakona. Skratka, kar
               precej nedorečenih zadev.</p>
               <p>Pa kakorkoli, kot sem povedal, naša poslanska skupina sprejemu tega zakona oziroma
               spremembe zakona ne bo nasprotovala. Hvala.</p>
            </sp>
            <sp xml:id="SDZ3-Redna-31-2003-11-26.sp270">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Združene liste socialnih demokratov bo
               predstavil gospod Leopold Grošelj. Izvolite.</p>
            </sp>
            <sp xml:id="SDZ3-Redna-31-2003-11-26.sp271">

               <speaker>LEOPOLD GROŠELJ:</speaker>

               <p>Hvala lepa za besedo. Gospod minister, kolegije in kolegi, lep pozdrav.</p>
               <p>Z zakonom o pogojih koncesije za izkoriščanje energetskega potenciala spodnje Save,
               ki ga je sprejel državni zbor junija leta 2000, naj bi se določili in regulirali
               pogoji za podelitev koncesije za izkoriščanje tega vodnega energetskega potenciala in
               tudi definirali pogoji, ki jih mora izpolnjevati koncesionar pri načrtovanju in
               izgradnji objektov za izvajanje koncesije. Omenjeni zakon je neko obšel dejstvo, da
               se je na tem področju izkoriščanja vodnega energetskega potencialna Save že pričela
               izgradnja hidroelektrarne Vrhovo v letu 1986 in ki je pričela v letu 1993 za
               obratovanjem. Pri tem je pa le treba omeniti, da za ureditev nekatere nujne lokalne
               infrastrukture ni bilo podanih pravnih razmerjihmed koncesionarjem in koncedentom.
               Ker se uredb o podelitvi koncesij za hidroelektrarno Vrhovo ni uresničevana, zato je
               občina Radeče zaradi prevzema dela obveznosti iz naslova nedokončanih del in tudi
               vzdrževanja zgrajenih komunalnih objektov kot posledica gradnje hidroelektrarne
               Vrhovo poskušala zagotoviti stalni vir sredstev, s katerimi je Savske elektrarne
               zavezalo za plačevanje prispevka za stavbno zemljišče za celotno zajezitev
               hidroelektrarne Vrhovo.</p>
               <p>Znano je, da je sodba ustavnega sodišča občino Radeče in držav napotila na urejanje
               zadev s koncesijo in ne z nadomestilom za stavbno zemljišče. Tako je v finančnem
               odnosu med občino in Savskimi elektrarnam nastalo v dobro slednje visoko preplačilo,
               kar je že tudi omenil predsednik odbora, katerega občina Radeče po vsej verjetnosti
               ne more poravnati. Ob tej presoji ni toliko pomembno, da tudi v sedaj veljavnem
               zakonu za ureditev pravnih razmerij niso spoštovali zakonski roki bodisi glede
               podelitve koncesije ali glede roka za podpis koncesijske pogodbe, temveč je pomembno
               to, da se niso zagotovili pogoji nemotenega načina financiranja ureditev tudi lokalne
               infrastrukture, ki je bila povezana v zvezi z izgradnjo hidroelektrarno Vrhovo.</p>
               <p>V poslanski skupini Združene liste socialnih demokratov se je tudi zaradi navedenega
               v celoti strinjamo s predlagateljem zakona, da projekt izgradnje verige
               hidroelektrarne na spodnji Savi že zahteva udeležbo koncedenta in ga je potrebno s
               koncesijsko pogodbo sprejeti pravne temelje za izvedbo pravno- finančne obveznosti,
               kar predstavlja utemeljen izreden interes države kot koncedenta za izvedbo njenih
               pogodbenih obveznosti. Na ta način bomo tudi preprečili odstopanje od rokovnih
               obveznosti koncedenta po določilih te koncesijske pogodbe ter s tem vpliv na izvedbo
               izgradnje velike hidroelektrarne na spodnji Savi, za kar dajeta pravno osnovo tudi
               prvi in drugi člen dopolnjenega predloga zakona.</p>
               <p>Predlagatelj omenjenega zakona je za določbo novega 3. člena odprl možnost za
               reševanje finančno nezavedljiva položaja občine Radeče. Prepričani smo, da bo
               ministrstvo za okolje, prostor in energijo storilo vse, da se bodo obveznosti vračila
               preplačanega nadomestila za uporabo stavbnega zemljišča pobotala za obveznosti
               konsecionarja tako do plačila koncesije občin v obdobju trajanja koncesije. Občini
               Radeče bo na ta način omogočeno normalno proračunsko poslovanje in bo v skladu z
               ustavnimi in zakonskimi predpisi lahko opravljala nemoteno svoje poslanstvo na
               področju lokalne samouprave.</p>
               <p>Tudi zaradi tega bomo v poslanski skupini Združene liste socialnih demokratov torej
               predlog za spremembo zakona tudi v celoti podprli. Hvala.</p>
            </sp>
            <sp xml:id="SDZ3-Redna-31-2003-11-26.sp272">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Liberalne demokracije Slovenije bo predstavil
               gospod Jože Avšič. Gospod Božič, naj bi se vi odpovedali stališču. Če želite? Želite
               besedo? Stališče poslanske skupine Slovenske ljudske stranke bo predstavil gospod
               Ivan Božič. Izvolite.</p>
            </sp>
            <sp xml:id="SDZ3-Redna-31-2003-11-26.sp273">

               <speaker>IVAN BOŽIČ:</speaker>

               <p>Hvala lepa, gospa podpredsednica. Torej v poslanski skupini SLS bomo predlog zakona
               o pogojih koncesije za izkoriščanje energetskega potenciala spodnje Save,  EPA 990-III  podprli. Pri tem mislimo, da je vsak poseg v prostor
               pravzaprav ena velika rana, in če gradimo elektrarne, normalno, da spremenimo
               lokalnopa tudi državno infrastrukturo. In če je ob gradnji elektrarn ne bomo uredili,
               se bo godilo tako, kot se je godilo na reki Soči, ko so med obema vojnama bile
               zgrajene hidroelektrarne. Po 60.-ih letih se hidroelektrarne morajo obnavljati,
               predvsem pa jezera, se pravi zaplavni del hidroelektrarne, dostopa do jezer pa ni
               bilo. Kajti 1936. leta se nihče ni spomnil, da bo treba nekoč jezero tudi očistiti,
               ko bo polno mulja in gramoza, in v zasebnem zemljišču ni bilo nobenega dostopa do
               jezera. Zato podpiramo tazakon. Mislimo pa, da je prav, da se bo pri teh dveh
               elektrarnah omejila višina na 50 milijonov evrov, in tudi, da se reši problem občine
               Radeče. Dobro bi pa bilo, da do takih problemov, kot je prišlo v občini Radeče, ne bi
               več prihajalo, kajti mislim, daso v bližnji preteklosti, ne tako daljni, različni
               razlagalci zakonov različno tolmačili. Kadar si šel na sodišče, si pa potem ponavadi
               tožbo izgubil. Namreč, če je nekdo po zakonu svetoval občini, da lahko zaračunava
               koncesijo za elektrarno, bi potem morala ta pogodba biti boljše overjena, in tudi
               veljati. Ne pa, da jo ustavno sodišče razveljavi, drugi pa šele toži, in je potem
               treba sedaj 25 let koncesijo, ki si jo dobil, vračati. To ni dokaz pravnega delovanja
               na tem področju. Kot rečeno, SLS bo predlog zakona podprla. Hvala lepa.</p>
            </sp>
            <sp xml:id="SDZ3-Redna-31-2003-11-26.sp274">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Božič, se vam opravičujem. Sekretar je prej pravzaprav prišel
               povedati, da boste mogoče odsotni. Stališče poslanske skupine Liberalne demokracije
               Slovenije bo predstavil gospod Jože Avšič. Izvolite.</p>
            </sp>
            <sp xml:id="SDZ3-Redna-31-2003-11-26.sp275">

               <speaker>JOŽE AVŠIČ:</speaker>

               <p>Dober večer! Lep pozdrav vsem skupaj. Torej, pred nami je že druga novela zakona, ki
               je bil poslanski zakon, kajti vložili smo ga trije poslanci Liberalne demokracije
               leta 1999, in sprejet je bil leta 2000, mislim, da v juniju.</p>
               <p>To današnjo novelo smo tudi predlagatelji takratnega zakona pričakovali, vsaj v
               tistem delu, ki govori o načinu in pogojih podelitve državnega poroštva za najete
               kredite pri izvedbi državne, lokalne in vodne infrastrukture. Kajti v resnici osnovni
               zakon ni določal poroštvenih pogojev, pričakovali pa smo takrat, da bodo poroštveni
               pogoji opredeljevani v posebni zakonih, kot je to običajno pri nekaterih drugih
               velikih investicijskihprojektih v Sloveniji, na primer pri avtocestah, kjer za
               posamezne najete kredite sprejemamo posebne zakone. Vendar se seveda tudi v Liberalni
               demokraciji, v naši poslanski skupini strinjamo, da je možna in dobra tudi takšna
               rešitev, da v osnovnem zakonu opredelimo pogoje, pod katerimi bo država izdajal
               jamstva za kredite za te posege in te namene. V tem delu menimo, da seveda je dobro,
               da ga kar najhitreje tudi sprejmemo.</p>
               <p>Zakon, ki je pred nami in tako tudi ugotavlja pravna služba, zakonodajno-pravna
               služba državnega zbora, kar v neki veliki meri spreminja koncept predlaganega oziroma
               sprejetega zakona, saj je po konceptu sprejetega zakona in po podpisani koncesijski
               pogodbi med državo Republiko Slovenijo in koncesionarjem holdingom Savskih elektrarn,
               Slovenskih elektrarn bil le-ta, se pravi koncesionar, zavezan za izgradnjo
               energetskih in tudi vseh infrastrukturnih objektov. Ta zaveza bo tudi po noveli na
               nek način ostala, čeprav z novelo vnašamo možnost ustanovitve posebnega javnega
               podjetja za izgradnjoinfrastrukture. Kot smo danes po nekaterih medijih že slišali,
               je napoved tega, da se lahko ustanovi, že tudi napovedano, torej da smo že obveščeni,
               da se bo tako podjetje ustanovilo. Tudi na to neskladje seveda po sprejemu današnjega
               zakona opozarja služba za zakonodajo, kajti v 4. členu zakona pa ostaja še vedno
               obveza koncesionarja, torej holdinga Slovenskih elektrarn za izgradnjo tudi
               infrastrukturnih objektov.</p>
               <p>No, nam to ni pravzaprav nič narobe, če bomo imeli dva zavezanca za ureditev
               infrastrukture na spodnji Savi odvodne in vse ostale, ki je potrebna za izgradnjo
               verige savskih elektrarn in tudi druge ureditve.</p>
               <p>Tretji predlog te spremembe, ki je že bil poudarjen, je dopolnitev tistega dela, ki
               natančneje določa, na kakšen način se bo razrešil problem občine Radeče. Tudi v
               osnovnem zakonu je ta možnost bila podana, vendar pa seveda, ker se je čas odmaknil,
               so se tudi problemi povečevali. Zaradi tega bomo jasno tudi ta del zakona podprli in
               ga podpiramo, tako da ta del ne bo več problematičen. Potrebno je pa seveda povedati,
               da hidroelektrarna Vrhovo sicer sama po sebi ni v sistemu tega zakona, je resda prva
               v verigi savskih elektrarn, pa vendar ima drugega koncesionarja, ima koncesionarja
               Savske elektrarne d.d. Ljubljana, medtem ko so vse ostale elektrarne, ki se gradijo
               oziroma se bodo gradile, v drugi domeni.</p>
               <p>V poslanski skupini LDS seveda ne nasprotujemo tem spremembam zakona, kajti nam je
               osnovno to, da spremembe zakona ne spreminjajo osnovnih ciljev, zaradi katerega smo
               ga predlagali in je sprejet. To pa je, izboljšati energetsko izrabo spodnje Save,
               izboljšati energetsko bilanco Republike Slovenije, povečati možnosti gospodarskega
               razvoja v Posavju, vplivati na boljši položaj slovenske strojne gradnje in
               slovenskega gradbeništva in seveda nenazadnje izboljšati infrastrukturo ob Savi in
               trajno odpravo tudi poplavnih problemov, ki v Posavju še vedno so.</p>
               <p>Zaradi tega bo poslanska skupina Liberalne demokracije Slovenije zakon podprla,
               zavedamo pa se, da morda to tudi ni zadnja sprememba. Hvala lepa.</p>
            </sp>
            <sp xml:id="SDZ3-Redna-31-2003-11-26.sp276">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče Slovenske nacionalne stranke naj bi - ni gospoda Pečeta. Hvala
               lepa.</p>
               <p>Končali smo s predstavitvijo stališč poslanskih skupin. Ker k dopolnjenemu predlogu
               zakona ni bilo vloženih amandmajev, ni možna razprava o členih, zato razpravo
               zaključujem in s tem tudi drugo obravnavo predloga zakona.</p>
               <p>Glasovanje o zakonu bomo v skladu s časovnim potekom seje zbora opravili danes v
               okviru glasovanj 15 minut po zaključeni razpravi o 9. točki dnevnega reda. S tem
               prekinjam to točko dnevnega reda in prehajamo, gospodu ministru se zahvaljujem za
               sodelovanj, mi pa prehajamo ob 19.40 uri na obravnavo 17. točke dnevnega reda, to je
               na obravnavo predloga zakona o spremembah in dopolnitvah zakona o sodni taksah,
               skrajšani postopek. Do takrat prekinjam sejo. Hvala lepa.</p>
               <stage>(Seja je bila prekinjena ob 19.23 uri in se je nadaljevala ob 19.40 uri.)</stage>
            </sp>
            <sp xml:id="SDZ3-Redna-31-2003-11-26.sp277">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani poslanci, spoštovane poslanke! Med nami prav lepo pozdravljam ministra za
               pravosodje, magistra Bizjaka.</p>
               <p>Prehajamo na <title>17. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O SODNIH TAKSAH, SKRAJŠANI POSTOPEK</title>
               </p>
               <p>Predlog zakona je v obravnavo zboru predložila vlada Republike Slovenije. Besedo
               dajem predstavniku vlade za dopolnilno obrazložitev predloga zakona. Minister za
               pravosodje, magister Ivan Bizjak, izvolite.</p>
            </sp>
            <sp xml:id="SDZ3-Redna-31-2003-11-26.sp278">

               <speaker>MAG. IVAN BIZJAK:</speaker>

               <p>Spoštovana gospa podpredsednica, spoštovane poslanke in poslanci! S predlogom zakona
               o spremembah in dopolnitvah zakona o sodnih taksah predvsem odpravljamo neskladnosti
               z ustavo, ki jih je ugotovilo ustavno sodišče. Tako glede ureditve plačila takse za
               ugovor zoper sklep o zavarovanju, kjer je ustavno sodišče ugotovilo, da breme plačila
               sodne takse med strankami ni razporejeno sorazmerno, kot tudi glede 8. člena zakona o
               sodnih taksah, ki po mnenju ustavnega sodišča ni jasno določal, kdaj je plačilo sodne
               takse procesna predpostavka.</p>
               <p>Glede prvega predlagamo novo višino takse za ugovor zoper sklep o zavarovanju v
               zmerni višini 100 točk. Glede drugega pa je po predlogu jasno določeno, da je plačilo
               sodne takse procesna predpostavka, kadar tako določa zakon ali taksna tarifa. Poleg
               tega uvajamo še nekaj manjših sprememb. Mogoče najpomembnejša je ta, da je dopolnjena
               ureditev elektronskega načina plačevanja sodnih taks, tako da sodišče samo ugotavlja
               plačilo takse, tudi če je bila plačana na elektronski način.</p>
               <p>Na novo sta določeni sodni taksi za dve pravni sredstvi v sodnih postopkih, glede
               katerih taksa doslej ni bila določena, vendar takšna ureditev ni skladna z načelom
               taksne enakosti. Hkrati pa uvajamo tudi nekatere nujne manjše spremembe oziroma
               dopolnitve nekaterih tarifnih postavk zaradi doseganja notranje usklajenosti vseh
               določb zakona, in uskladitve predpisane takse s pomenom in zahtevnostjo obravnavanih
               zadev. Seveda pa tudi zaradi poenotenja prakse. Hvala lepa.</p>
            </sp>
            <sp xml:id="SDZ3-Redna-31-2003-11-26.sp279">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za notranjo politiko kot matično
               delovno telo. Prosim člana odbora, gospoda Leopolda Kremžarja, da predstavi poročilo
               odbora. Izvolite.</p>
            </sp>
            <sp xml:id="SDZ3-Redna-31-2003-11-26.sp280">

               <speaker>LEOPOLD (LEO) KREMŽAR:</speaker>

               <p>Hvala lepa. Odbor je, kot rečeno, odbor za notranjo politiko je obravnaval predlog
               zakona. Razlogi so bili uskladitev zakona z odločbo ustavnega sodišča ter seveda
               možnost plačila, možnost elektronskega plačila sodnih taks. Zakonodajn-opravna služba
               je v svojem pisnem mnenju podala pripombe na nekatere člene predloga zakona, z večino
               katerih se je strinjal tudi predlagatelj, in so bile nato upoštevane v sprejetih
               amandmajih odbora.Komisija državnega sveta za politični sistem je prav tako podprla
               predlog.</p>
               <p>Člani odbora o predlogu niso razpravljali, so pa sprejeli amandmaje, ki so vključeni
               v predloge, in predlagam državnemu zboru v imenu odbora, da ga sprejme. Hvala lepa.
           </p>
            </sp>
            <sp xml:id="SDZ3-Redna-31-2003-11-26.sp281">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sedaj bomo slišali stališča poslanskih skupin. Stališče poslanske
               skupine Nove Slovenije bo predstavila gospa Majda Zupan. Izvolite.</p>
            </sp>
            <sp xml:id="SDZ3-Redna-31-2003-11-26.sp282">

               <speaker>MAJDA ZUPAN:</speaker>

               <p>Hvala lepa za besedo, gospa podpredsednica. Spoštovani! Številne spremembe in
               dopolnitve zakona o sodnih taksah, ki je bil že devetkrat noveliran, so vplivale na
               prvotno zasnovo in s tem tudi na taksne terife, pri čemer je bila porušena ustavna
               skladnost sodnih taks, ki bi morala biti v skladu z ustavnimi načeli enakostipred
               zakonom pravica do enakega varstva in pravica do pravnega sredstva. Breme plačevanja
               sodnih taks namreč mora biti razporejeno sorazmerno med stranke in skladno s
               povprečnim obsegom sodnega dela. Uzakonjena možna razlika med takso z upnikom, za
               upnikov predlog in takso za dolžnikov ugovor pa je bila tolikšna, da je presegla meje
               in povzročila neravnovesje med obremenitvami. In prav na to je opozorilo ustavno
               sodišče v svoji odločbi.</p>
               <p>Zato je poglaviten namen ponovno novelacije zakona o sodnih taksah, ki ureja plačilo
               sodnih taks pred sodišči v Republiki Sloveniji, po skrajšanem postopku, odprava
               pravne praznine, ki je nastala z razveljavitvijo dela besedila omenjenega zakona.
               Odločba ustavnega sodišča iz leta 2002 se torej nanaša na določbe o taksi, ki naj bi
               jo bremenila dolžnika, ki vlaga ugovor zoper sklep o zavarovanju. Vlada predlaga
               pravičnejšo višino takse za ugovor zoper sklep o zavarovanju v petem odstavku tarifne
               številke tri, pri čemer naj bi bilo za plačilo takse za sklep o zavarovanju in za
               sklep o ugovoru določena razumna vrednost 100 točk.</p>
               <p>Druga odločba ustavnega sodišča iz leta 2003 pa se nanaša na določbo prvega odstavka
               8. člena glede različne razlage o sodni praksi. Po predlogu vlade pa bi iz novega
               besedila nedvoumno izhajalo, da je plačilo sodne takse procesna predpostavka le v
               primeru, če tako določa zakon oziroma taksna tarifa.</p>
               <p>Zakon o sodnih taksah pa se navezuje tudi na druge materialne in procesne zakone, kar
               pa zahteva njegovo vsebinsko in siceršnjo uskladitev. Na primer, z zakonom o
               plačilnem prometu, ki uvaja pojem elektronskega denarja, saj naj bi elektronsko
               poslovanje pomenilo poenostavitev poslovanja državnih organov. Vendar trenutna
               tehnična opremljenost sodišč še ni na takšni stopnji, da bi bilo plačilo takse možno
               na vseh sodiščih v elektronski obliki. Ali pa, recimo, izterjava takse zoper
               zavezanca, ki je pravna oseba in odprava dvoma v primeru, ko pravna oseba nima računa
               ali sredstev. Ali pa neskladnost zakonov o javnih financah v določbi, da se 30%
               prihodkov od sodnih taks nameni za tehnološko posodobitev poslovanja sodišč. Zakon o
               javnih financah namreč ne dopušča na prejšnje vezave določenih prejemkov za izdatke
               proračuna.</p>
               <p>Omenjene spremembe, pa še nekatere druge dopolnitve in uskladitve so potrebne in jim
               ni mogoče oporekati, opozarjajo pa nas na to, da če se pojavljajo prevečkrat lahko
               povzročajo prevelike popravke prvotne zasnove, ker dejansko lahko izgubi svoj namen
               ali celo skladnost, kar pa privedle lahko tudi do kršenja ustavnih načel, pri tem pa
               do odškodovanja državljank in državljanov. Kot zakonodajalci moramo biti previdni in
               odgovorni. Zato sprejemanje predlogov zakona po skrajšanem ali po hitrem postopku
               ponavadi ne prinese dobrih rezultatov in takemu načinu dela nasprotujemo.</p>
               <p>Pa še na nekaj bi želeli opozoriti: na prepočasno tehnološko opremljenost naših
               sodišč in na potrebno zagotovitev sredstev za ta namen. Vse preveč je še nepotrebnega
               administriranja, kar pa tudi ne prispeva k boljšemu delu na sodiščih. Hvala lepa.</p>
            </sp>
            <sp xml:id="SDZ3-Redna-31-2003-11-26.sp283">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Slovenske demokratske stranke bo pripravil
               gospod Rudolf Petan. Izvolite.</p>
            </sp>
            <sp xml:id="SDZ3-Redna-31-2003-11-26.sp284">

               <speaker>RUDOLF PETAN:</speaker>

               <p>Hvala za besedo, gospa podpredsednica. Gospod minister, spoštovane kolegice in
               kolege.</p>
               <p>S to spremembo vsebine bi se naj odpravila pravna praznina, nastala zaradi odločbe
               ustavnega sodišče in pa nekaj dopolnil. Pri tem bi želel opozoriti na eno specifično
               zadevo, problematiko, ki je prisotna tudi pri drugih zakonih.</p>
               <p>Podrobnost je namreč ta, da na videz nevrhunsko pomemben zakon, kot je zakon o
               sodnih taksah in dopolnitvah, je bil na presoji na ustavne sodišču vsaj šestkrat.
               Lahko da je bil tudi večkrat pa ni bilo določbe, vsaj v taki smeri, da jo je treba
               popravljati, in to v petih letih. Vse skupaj pa mislim, da devetkrat od leta 1976. To
               pomeni, da je vsakih desetih mesecev nekdo iskal sodno varstvo na ustavnem sodišču v
               zvezi s tem zakonom.</p>
               <p>Ta zakon je bil noveliran v zadnjih petih letih izključno zaradi odločb ustavnega
               sodišča in vendar je bilo vedno nekaj spornega, tudi potem, ko se je zakon
               popravljal, tudi v našem mandatu je bilo nekaj tega in tako izgleda, da je tudi
               sedaj. Osnovni vzrok sedanje novelacije zakona je zoper pravna praznina, nastala
               zaradiodločbe ustavnega sodišča. Torej zopet je nekaj, kar ni v skladu z našim
               pravnim redom ali pa po stari praksi to pomeni, da bo tudi sedanja rešitev doživela
               epilog na ustavnem sodišču.</p>
               <p>V Slovenski demokratski stranki menimo, da omenjeni spremembi sicer ne bi bilo
               potrebno nasprotovati, obstaja pa grenak preokus tega, kar počenjamo sedaj. Zakon je
               s tega področja in tudi spremembe je vedno do sedaj pripravljala "stroka", - tu sem
               dal "stroka" v narekovanje - tu se "politika", pa zopet v narekovaju, ni smela
               vmešavati. Že kakršenkoli dvom je takoj pomenil vmešavanje, in to nedopustno, v
               neodvisno sodstvo. Pri tem je zanimivo tolmačenje, zakaj je ta sprememba potrebna -
               bom citiral tako, kot je napisano.</p>
               <p>"Po presoji ustavnega sodišča Republike Slovenije je bila uzakonjena možna razlika
               med takso za zaupnikov predlog in takso za dolžnikov ugovor tolikšna, da je presegla
               meje svobodne zakonodajalčev presoje, hkrati pa je izpostavila neravnovesje med
               obremenitvami strank ter dolžniku" - in to je sedaj pomembno "jemala občutek pravne
               varnosti in zaupanje v pravo, zaradi česar je omenjeni del..." in potem tisto sledi,
               "v neskladju z ustavo Republike Slovenije." To so tako hude, ne bom rekel besede,
               ampak vsebina, da človeku zastane dih. To je zaskrbljujoče, kotda bi te zakone pisali
               amaterji, ki s pravno stroko nimajo praktično nobene veze. Kot da bi bili amaterji in
               nimajo nobenega osnovnega pravnega znanja, ali pa - se tudi poraja vprašanje ravno
               pri tem konkretnem primeru - ob tolikokratnih intervencijah ustavnega sodišča, da se
               vsebina zakona prireja določenim vlogam. Kako naj človek potem verjame in zaupa
               vsebinam, ki jih dobimo v parlament? To se sklada z informacijami, da zakone
               pripravljajo privatne firme, še posebej ena. Tista je bolj enakopravna. Temu primerno
               prilagojena je "lahko" - poudarek je na "lahko", ni pa nujno, da je tudi vsebina. Da
               prihaja do takih anahronizmov, vpliva tudi dejstvo, da se vladajoča večina v
               primerih, ko gre za zakone, kjer je seveda v vlogi denar. Še posebej se odklonilno
               obnaša do predlogov opozicije, kljub temu da opozicija redno opozarja na te stvari.
               Tudi pri tem je bilo tako.</p>
               <p>Ob tem primerku, ki je pred nami, bi nam morala seveda začeti utripati rdeča luč.
               Morali bi se zamisliti nad vsebino zakonov, ki jih dobivamo v državni zbor - ne
               glede, če jih pripravi "stroka". Pa sem zopet dal v narekovaj. Je pa tudi ugotovitev,
               mislim na odločbo ustavnega sodišča - ukor vladi, ne glede na to, da jim privatne
               firme pripravljajo zakone. Za vsebino odgovarja tisti, ki je pod njo podpisan, to pa
               je vlada Republike Slovenije. In kolikor nam je v poslanski skupini znano, je tudi do
               spremembe poslovnika prišlo zato, da bi lahko slabo pripravljene zakone vrnili
               predlagatelju. To je predvsem vladi. Upamo, da se bo to tudi dogajalo.</p>
               <p>V Slovenski demokratski stranki ne bomo nasprotovali sprejetju zakona, ker je nekaj
               rešitev dobrih, so logične, so tudi smiselne, imamo pa grenak priokus glede kvalitete
               kot celoti. Isto velja seveda v primeru tega zakona. Hvala.</p>
            </sp>
            <sp xml:id="SDZ3-Redna-31-2003-11-26.sp285">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Združene liste socialnih demokratov bo
               predstavila mag. Majda Potrata. Izvolite.</p>
            </sp>
            <sp xml:id="SDZ3-Redna-31-2003-11-26.sp286">

               <speaker>MAG. MAJDA POTRATA:</speaker>

               <p>Hvala za besedo, gospa podpredsednica. Spoštovani gospod minister, spoštovane
               kolegice in kolegi! Tudi za ta, po skrajšanem postopku obravnavani predlog zakona o
               sodnih taksah, je podobno kot še za kakšnega obravnavanega na tej seji državnega
               zbora neposreden razlog za njegovo vložitev odločba ustavnega sodišča. Natančneje,
               dve odločbi ustavnega sodišča, in sicer,se prva nanaša na razveljavitev določbe o
               taksi za ugovor zoper zavarovanje in je sedaj predlagana sorazmerna višina takse.
               Druga se nanaša na takso kot procesno predpostavko. To pa je eden od načinov, s
               katerim država skuša omejiti pripad zadev na sodišče in s tem posledično omejiti
               sodne zaostanke tako, da v določenih zadevah z višino takse predlagatelja oziroma
               tožnika sili v premislek, ali se bo odločil zahtevati sodno varstvo ali ne. Po drugi
               strani pa lahko vpliva na procesno disciplino.</p>
               <p>Poleg teh dveh sprememb je predlaganih še nekaj zakonskih novot ali uskladitev
               manjšega pomena, vključno s terminološkimi prilagoditvami. To pa so: uvedba
               elektronskega načina plačevanja sodnih taks, črta se namenska uporaba 30% prihodkov
               od sodnih taks za tehnološkoposodobitev poslovanja sodišč, vsebinska in terminološka
               uskladitev takse zoper zavezanca, ki je pravna oseba, uporaba vseh izvršilnih
               sredstev za izterjavo sodne takse zoper pravno osebo, višina takse, ki se plača za
               ugovor in pritožbo ob vpisu v sodni register, pa tudi dopolnitev tarife za ugovor v
               zemljiško-knjižnem postopku. V tarifnem delu pa še dopolnitve štiri tarifnih številk
               za doseganje notranje usklajenosti vseh določb zakona in uskladitve predpisane takse
               s pomenom in zahtevnostjo obravnavanih zadev, pa tudi zaradi poenotenja prakse.</p>
               <p>Zaradi navedenih razlogov, predvsem pa zaradi odprave neskladnosti z ustavo Republike
               Slovenije bo poslanska skupina Združene liste socialnih demokratov podprla predlagane
               spremembe in novote. Hkrati pa v poslanski skupini Združene liste pričakujemo, da bo
               v kratkem, vsekakor pa še pred pristopom k Evropski uniji, pripravljeno novo zakonsko
               besedilo, ki bo po zaključenem prevzemanju evropskega pravnega reda v celoti
               uskladilo in prenovilo taksno ureditev. Sedanji zakon je zaradi starosti, sprejet je
               bil namreč leta 1976, in navezanosti na številne procesne in materialne zakone
               potreben vsebinske in terminološke uskladitve, devet dosedanjih posegov v zakon to
               več kot dokazuje. Hvala.</p>
            </sp>
            <sp xml:id="SDZ3-Redna-31-2003-11-26.sp287">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Končali smo s predstavitvijo stališč poslanskih skupin. Ker k
            dopolnjenemu predlogu zakona ni bilo vloženih amandmajev, ni možna razprav o členih.
            Zato razpravo zaključujem in s tem tudi drugo obravnavo predloga zakona. Glasovanje o
            zakonu bomo v skladu s časovnim potekom seje zbora opravili danes v okviru glasovanj 15
            minut po zaključeni razpravi o 9. točki dnevnega reda. S tem prekinjam to točko dnevnega
            reda. Gospodu ministru se za sodelovanje lepo zahvaljujem. Mi pa bomo ob 20.10 uri
            prešli na obravnavo 9. točke dnevnega reda, to je drugo obravnavo predloga zakona o
            spremembah in dopolnitvah zakona o družbi za avtoceste v Republiki Sloveniji. Do takrat
            sejo prekinjam. Hvala lepa.</p> 
               <stage>(Seja je bila prekinjena ob 19.59. uri in se je
               nadaljevala ob 20.10 uri.)</stage>
            </sp>
            <sp xml:id="SDZ3-Redna-31-2003-11-26.sp288">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani, spoštovane!</p>
               <p>Prehajamo na obravnavo <title>9. TOČKE DNEVNEGA REDA - DRUGA OBRAVNAVA PREDLOGA ZAKONA
               O SPREMEMBAH IN DOPOLNITVAH ZAKONA O DRUŽBI ZA AVTOCESTE V REPUBLIKI SLOVENIJI.</title>
               </p>
               <p>Med nami prav lepo pozdravljam gospoda ministra za promet in sodelavca, državnega
               sekretarja v ministrstvu za promet. Predlog zakona je v obravnavo zboru predložila
               vlada Republike Slovenije. Besedo dajem predstavniku vlade za dopolnilno obrazložitev
               predloga zakona. Dopolnilno obrazložitev bo podal minister za promet, gospod
               JakobPresečnik. Izvolite.</p>
            </sp>
            <sp xml:id="SDZ3-Redna-31-2003-11-26.sp289">

               <speaker>JAKOB PRESEČNIK:</speaker>

               <p>Hvala lepa za besedo. Spoštovane poslanke in poslanci! Tudi državni zbor je opravil
               splošno razpravo zakona, pretekli mesec na 30. seji in odločil, da je predlog zakona
               primeren za nadaljnjo obravnavo. Pri tem pa so bila ob razpravi in tudi kasneje, na
               seji matičnega odbora, izpostavljena nekatera vprašanja, na katera smo sicer že
               odgovarjali, mi pa dovolite, da ponovno skušam odgovoriti na najbolj ključna.</p>
               <p>Na podlagi zakona v obliki, kot je predlagan, bosta podpisani dve pogodbi, ki se
               bosta nanašali na dve različni pravni razmerji. Ena od njiju bo koncesijska pogodba
               in se bo nanašala na upravljanje in vzdrževanje avtocest, kar bo družba izvajala za
               svoj račun. Druga pogodba iz predlaganega3.b člena pa ne bo koncesijska, temveč bo
               agentska pogodba. Dars bo torej agent države: po naročilu države, na podlagi pogodbe,
               in ne na podlagi zakona bo izvajal dejavnost gradnje in obnavljanju avtocest. Zato v
               primeru organiziranja in vodenja gradnje avtocest ter izvajanja finančnega
               inženiringa tega razmerja ne moremo primerjati z nekaterimi koncesijami v nekaterih
               drugih državah.</p>
               <p>Izpostavljeno je bilo tudi vprašanje privatizacije in nadzora države. Ta predlog
               zakona ni zakon o privatizaciji, in ne slovenskih avtocest in ne Družbe za avtoceste.
               Avtoceste so in bodo še vedno javno dobro in so izven pravnega prometa, so v lasti
               države in ne v lasti Darsa. Ni jih mogoče privatizirati. Kar se tiče delniške družbe
               Dars, pa predlog novele zakona ohranja sedaj veljavno določilo, da upravljavski delež
               države v Darsu ne sme pasti pod 51 procentov. In ta predlog novele zakona uvaja še
               več varoval glede tega, med drugim tudi to, da je za morebitno odprodajo kateregakoli
               upravljavskega deleža v delniški družbi Dars potrebno predhodno soglasje tega
               državnega zbora. Do privatizacije slovenskih avtocest, torej po zakonu, kot je
               predlagan, nikakor ne more priti, in ponovno poudarjam, da ne bo mogla biti drugim
               osebam prodana niti ena delnica, ne da bi k temu predhodno podal soglasje državni
               zbor.</p>
               <p>Nadzor države nad družbo pa bo okrepljen tudi z drugimi oblikami tako preko pogodbe
               kot preko nadzornega sveta, in navsezadnje skupščine družbe, ki jo predstavlja vlada.
               Dars bo pri organiziranju in gradnji avtocest še vedno moral ravnati po zakonu o
               javnih naročilih in tudi nadzor računskega sodišča se bo še najprej izvajal, kajti,
               kot sem že poudaril, gradnja se bo izvajala po naročilu in za račun države kot sedaj,
               in tukaj tudi pri nadzoru ne bo sprememb.</p>
               <p>K dopolnjenjemu predlogu zakona, ki ga je podprl odbor za infrastrukturo in okolje,
               so bili vloženi amandmaji, ki so jih strokovne službe pristojnih ministrstev skrbno
               proučile, predvsem z vidika njihove strokovne sprejemljivosti in ugotovile, da jih ni
               mogoče vgraditi v zastavljeni sistemsko pravni koncept.</p>
               <p>Mnenje, ki ga je h vloženemu amandmaju sprejela vlada, je bilo posredovano tudi
               državnemu zboru.</p>
               <p>Spoštovane poslanke in poslanci, pred vami je predlog zakona za drugo obravnavo.
               Predlagam, da ga podprete in omogočite njegov čimprejšnji sprejem. Hvala lepa.</p>
            </sp>
            <sp xml:id="SDZ3-Redna-31-2003-11-26.sp290">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa.</p>
               <p>Predlog zakona je obravnaval odbor za infrastrukturo in okolje kot matično delovno
               telo.</p>
               <p>Prosim podpredsednika odbora, gospoda Janka Vebra, da predstavi poročilo odbora,
               izvolite.</p>
            </sp>
            <sp xml:id="SDZ3-Redna-31-2003-11-26.sp291">

               <speaker>JANKO VEBER:</speaker>

               <p>Hvala za besedo, predsedujoča in lep pozdrav vsem.</p>
               <p>Odbor za infrastrukturo in okolje je obravnaval na 48. seji predlagani zakon in
               seveda tudi povabil na to sejo tako predstavnike predlagatelje kot tudi
               zakonodajno-pravno službo in upravo, razpravljal o zakonu in seveda sprejel tudi
               določene rešitve, ki so detajlneje opredelile besedilo zakona, predvsem na podlagi
               mnenja zakonodajno-pravne službe, ki je že v uvodu poudarila pomen, zlasti na to, da
               se preoblikovanje dosedanjega javnega podjetja Dars izpelje iz določb, ki jih
               predvideva zakona o gospodarskih javnih službah, v skladu z določbami zakona o
               gospodarskih družbah.</p>
               <p>Namen tega preoblikovanja pa je predvsem možnost pridobitve zasebnega kapitala za
               izgradnje avtocest in seveda, da delniška družba tudi v tej obliki še vedno ostane v
               100% lasti države.</p>
               <p>Pri tem izhodišču se je zakonodajno-pravni službi seveda pojavljalo nekaj vprašanj,
               in sicer ni bila dovolj jasno opredeljena naloga družbe v zvezi z realizacijo
               nacionalnega programa izgradnje avtocest. In glede na to, da sta predvideni dve
               pogodbi, v katerih se ureja medsebojno razmerje med ustanoviteljem in podjetjem, je
               seveda tudi tukaj zakonodajno-pravna služba ugotavljala, da določbe niso najbolj
               jasne, saj naj bi imele pogodbe po tem zakonu vendarle določene elemente koncesijske
               pogodbe, kar pa ti dve pogodbi, naj ne bi bili.</p>
               <p>Tudi sicer je bilo opozorjeno na dejstvo, da se oblika koncesije, ki je predvidena v
               tem zakonu, razlikuje od rešitev v drugih državah, kajti ne gre za nekako klasičen
               način pridobivanja zasebnih sredstev za izgradnjo avtocest in seveda na to posebnost
               je zakonodajno-pravna služba tudi še posebej opozorila.</p>
               <p>Poleg tega pa je ugotovljeno, da tudi sama vsebina zakona presega namen osnovnega
               zakona, saj posega tudi v druge zakone. Predvsem posega v krovni zakon o javnih
               cestah, tako da je bilo potrebno na sami seji odbora poleg teh pripomb upoštevati
               tudi razpravo poslank in poslancev, ki so opozarjali predvsem na to, da zakon ne
               podaja v zadostni meri odgovore na vprašanja, ki se nanašajo na vstop zasebnega
               kapitala v družbo, da je vprašanje sklenitve koncesijske pogodbe med državo in družbo
               glede opravljanja nalog in upravljanje in vzdrževanje avtocest, ki naj bi bilo
               sklenjeno za obdobje najmanj 30 let z možnostjo podaljšanja, predvsem predolgo.
               Menili so, da je potrebno to časovno obdobje skrajšati.</p>
               <p>No, odbor za infrastrukturo in okolje je seveda na podlagi sodelovanja med
               zakonodajno-pravno službo in strokovno službo odbora ter tudi predlagateljem imel pri
               svojem delu na razpolago predloge za oblikovanje amandmajev odbora in te je tudi v
               veliki meri pozneje oziroma vse, ki so bili tako posredovani, tudi sprejel. Tako je
               pred nami v drugi obravnavi precej dopolnjeno besedilo, za katerega menimo na odboru,
               da je dovolj izčiščeno, da daje vse odgovore na to in zagotavlja, torej na
               zastavljena vprašanja v razpravah, in da nekako zagotavlja dober nadzor predvsem
               državnega zbora pri izvajanju tega programa in da se seveda lahko nemoteno ob vstopu
               zasebnega kapitala izvaja nacionalni program avtocest tudi v bodoče. Zato odbor
               predlaga, da tako dopolnjen predlog zakona državni zbor tudi potrdi. Hvala.</p>
            </sp>
            <sp xml:id="SDZ3-Redna-31-2003-11-26.sp292">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker je zbor na 30. seji opravil prvo obravnavo predloga zakona,
               predstavitev stališč poslanskih skupin ni možna. Zato prehajamo na razpravo o členih
               in vloženih amandmajih, ki jo bomo vodili na podlagi pregleda amandmajev z dne
               25.11.2003. Najprej dajem v razpravo 6. člen in dva amandmaja poslanske
               skupineSlovenske demokratske stranke k temu členu. Sprašujem, kdo želi besedo? Gospod
               Tanko, izvolite.</p>
            </sp>
            <sp xml:id="SDZ3-Redna-31-2003-11-26.sp293">

               <speaker>JOŽE TANKO:</speaker>

               <p>Hvala za besedo. Vsem lep pozdrav. Najprej bi izrazil protest, ker tako pomembno
               točko, kot so spremembe Darsa, obravnavamo tako pozno in po tako napornem delu,
               praktično v poznih nočnih urah kot v časih pred desetletji.</p>
               <p>Kaj se dogaja s tem zakonom? Prvič je koalicija predlagala sistemske spremembe, ki
               na področju gradnje avtocest, in sicer te sistemske spremembe na nek način nikakor ne
               posegajo v tako imenovani fizični del izvajanja gradenj avtocest, saj bo ta družba še
               vedno opravljala in vodila vse aktivnosti v svojem imenu in za račun države. Vse
               bistvene spremembe se nanašajo predvsem na statusne in pa lastniške spremembe, na
               pristojnosti izvajanja finančnega inženiringa, finančnega poslovanja, zadolževanja,
               izdajanja vrednostnih papirjev in tako naprej. Zato se mi zdi, da je povesem
               neprimerno, da je nosilec sprememb tega zakona ministrstvo za promet, ampak bi po
               naši presoji in po moji presoji moralo biti to ministrstvo za finance. Kajti,
               spremembe zelo radikalno posegajo izključno na finančno področje in med drugim tudi
               rušijo koncept ustaljenega finančnega poslovanja države. In zato bi moral predlog
               novele in pa popolno odgovornost prevzeti minister za finance. Zakaj bi to moralo
               biti?</p>
               <p>Družba za avtoceste se s tem zakonom preoblikuje iz javnega podjetja v gospodarsko
               družbo, torej se preoblikuje iz neprofitne v profitno družbo. To pomeni, da bo ta
               nova družba imela za ključni cilj, poleg tega, da bo prav določena tudi pridobivanja
               oziroma ustvarjanja dobička oziroma ustvarjanje primernega donosa lastnikov.
               Rezultati dela menedžemta, to se pravi, ta dobiček pa se slej ko prej ne bo več
               vračal nazaj v gradnjo in v obnovo avtocest in v vzdrževanje, kot se je do sedaj,
               ampak se bo vsaj del tega dobička razdelil med bodoče lastnike, kar pomeni, da se
               bodo sredstva istega avtocestnega programa začela počasi izvzemati. To pomeni, da je
               država na nek način postavila model lastninjenja, podobno kot se je po osamosvojitvi
               takoj začelo lastniniti tudi podjetja praktično z neko vrsto "by-passa", to se pravi,
               po klasičnem Markovićevem zakonu.</p>
               <p>Sedaj, na kakšne načine se bodo ta sredstva izvzemala in na kakšne načine se bo
               začel oblikovati ta dobiček? Najprej s to sklenitvijo agentske pogodbe, s katero se
               bo Darsu priznalo provizijo za vse aktivnosti v zvezi z gradnjo. to se pravi, s
               pridobivanjem in upravljanjem zemljišč, z upravljanjem finančnih sredstev za gradnjo
               itd. To pogodbo bo vlada sklenila z novim Darsom, v katerega pridejo tudi določen
               delež drugih lastnikov, in to pogodbo bo sklenila najmanj za čas gradnje oziroma za
               čas odplačevanja kreditov ali vrednostnih papirjev, če bo to obdobje daljše kot
               gradnja.</p>
               <p>Zakon ne opredeljuje niti roka, niti provizije, niti pogojev, pod katerimi je možno
               prestrukturiranje in odplačevanje kreditov oziroma vrednostnih papirjev. To skratka
               pomeni, da se ta pogodba sklepa za nedoločen čas in glede na to, da se bo Dars v
               bodočem obdobju tudi izdatno zadolževal, saj je predvideno za najmanj 2,6 milijard
               evrov kreditov, novih kreditov in pa izdano obveznic do leta 2013, pomeni, da bo Dars
               postal največji posamični zbiralec kreditov v tej državi. Vse prevzete obveznosti se
               ne bodo po novem tudi več prištevale k zadolžitvi države. To pomeni, da bo sicer
               dolg, ki bomo imeli sicer dolg, vendar ne bo evidentiran.</p>
               <p>Skratka, pri tem projektu gre za dolgoročno pogodbo brez opredeljene provizije, gre
               za izjemno velike zneske in zaradi tega je po našem mnenju nujno vsaj to, da na tako
               pogodbo da soglasje državni zbor.</p>
               <p>Drugi način polnjenja oziroma ustvarjanje dobička je sklenitev koncesijske pogodbe, s
               katero se na Dars prenese, ne vem, 6, 7 milijard vredno premoženje, ki ga bo
               upravljal tudi za čas, ki je najmanj tako dolg. In tudi tu ni natančno določena in
               predpisana višina koncesijske dajatve in bo konec koncev predvsem odvisna od
               sposobnosti izvajalca naloge, to je Darsa pri upravičevanju stroškov in pa tudi od
               njegove sposobnosti pogajanja z vlado in zato da mu bo priznal ta normalni donos
               sredstev.</p>
               <p>Tretji vir bodo pa tudi zakupnine, ki jih bo Dars dobil z oddajo površin. In če po
               domače rečem, se bo precej tega denarja prelilo v družbo, in se bo oblikovala kot
               dobiček družbe. Ta zakon, ki predvideva lastnino Darsa pomeni, da se bo veliko tega
               denarja tudi prelilo tem lastnikom. Skratka, do 49 procentov teh sredstev, tega
               dobička se bo prelilo na tiste, ki bodo solastniki, postali solastniki Darsa. In, če
               povem na kratko. Ta družba ne bo več poslovala v svojem imenu in za račun države,
               ampak bo poslovala v svojem imenu in na račun države oziroma na račun
               davkoplačevalcev. Prav tako je tudi zelo pomanjkljivo, da ta pogodba - oziroma se
               tudi ne predvideva v zakonu nikjer, niso nikjer sprejeta določila, s katero bi se
               pogodba prekinila v primeru, da Dars ne bi izpolnjeval svojih obveznosti. In tudi
               prepričani smo, da je taka določila v zakon potrebno tudi vnesti.</p>
               <p>Prav tako pa menimo, da je v določnem delu besedilo neskladno z določili v drugem
               delu zakona, in tudi predlagamo, da se ta del v 3.č členu tudi črta. Hvala.</p>
            </sp>
            <sp xml:id="SDZ3-Redna-31-2003-11-26.sp294">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, izvolite.</p>
            </sp>
            <sp xml:id="SDZ3-Redna-31-2003-11-26.sp295">

               <speaker>ALOJZ SOK:</speaker>

               <p>Hvala lepa. Tudi sam bi rad v imenu naše poslanske skupine izrekel najprej
               nestrinjanje s takšnim načinom dela. Za to, da se to dogaja, nosi največ odgovornosti
               predsednik parlamenta. Mislim, da me sliši ali pa da bo slišal. On je odgovoren, da
               organizira delo parlamenta, in ne more se izgovarjati na to, da so drugi tako
               določili. Takšen pristop o tako resnih zadevah je seveda neresen in seveda pomeni
               samo to, poslanci pridite, to: izglasujte, in potem gremo mirno naprej. Toliko o tem.
               Mi ne moremo tega spremeniti, ampak prav je, da na to opozorimo.</p>
               <p>Kar se tiče predloga preoblikovanja, statusnega preoblikovanja Darsa, dejstvo je, da
               bomo mi dobili neko novo organizacijsko obliko. In če bi se ravnali po našem
               poslovniku, bi pravzaprav predlagatelj tega predloga težko našel dva primerljiva
               sistema v državah članicah Evropske unije. Nam, ki smo v opoziciji včasih predlagali
               kakšne zakone, nam je zakonodajna služba parlamenta gladko zavrnila, če nismo
               priložili dveh primerljivih sistemov iz držav EU. Torej za takšen predlog, kot je
               danes pred nami, bi težko našli primerljivo situacijo v državah članicah, kamor bomo
               vstopili tudi mi drugo leto maja.</p>
               <p>V tem času od obravnave prvega predloga zakona je dejansko prišlo do nekaterih
               sprememb v tem zakonu in vsaj za našo poslansko skupino lahko rečem, da smo tudi s
               predstavniki Darsa opravili temeljit pogovor in smo si želeli razčistiti nekatere
               dileme, v zvezi s tem zakonom. Dejstvo je, da je sedaj nekako jasno, da bo ta novi
               Dars sklenil z Republiko Slovenijo dve pogodbi. Da bo ena pogodba še vedno za tisto
               področje, ki ureja vprašanje gradnje avtocest in pa pač v zvezi s tem opravljanjem
               finančnega inženiringa, in da bo še naprej država jamčila za vsa sredstva, ki jih bo
               ta novi Dars najemal za ta namen. Se pravi, država bo dajala še naprej poroštva in v
               to Dars seveda ne bo vlagal nobenih svojih sredstev, ker svojih sredstev za ta namen
               tudi ne bo imel.</p>
               <p>Drugo je področje opravljanja in vzdrževanja, ki pa bo urejeno na podlagi
               koncesijskega razmerja med Darsom in Republiko Slovenijo. Torej zelo pomembno se nam
               zdi v Novi Sloveniji, kako bosta ti dve pogodbi opredelili ti dve nalogi. Še zlasti
               se nam to zdi pomembno dejstvo, da v tem novem zakonu vlada imenuje večino v
               nadzornem svetu. Torej vlada ne pristaja na to, da bi del članov nadzornega sveta
               tako kot do sedaj, imenoval državni zbor. S tem seveda, če bi državni zbor imel svoje
               predstavnik v nadzornem svetu, bi lahko na nek način izvrševal kontrolo in nadzor nad
               poslovanjem tega novega Darsa. Vlada na to ne pristaja. Od šestih predstavnikov
               nadzornega sveta, ki bo seveda potem tudi imenoval upravo, bo vlada predlagala kar
               štiri, in sicer dva iz ministrstva za finance in pa dva iz ministrstva za okolje in
               prostor, kar z drugimi besedami pomeni, da bo vlada imenovala prek svojih
               predstavnikov v nadzornem svetu upravo novega Darsa. Mi smo celo prepričani, da to
               niti ni v skladu z zakonom o gospodarskih družbah, kajti tam je določeno, kdo in na
               kakšen način imenuje upravo delniške družbe.</p>
               <p>Zdi se nam, da bi v tej situaciji, ko je dejansko državni zbor tisti, ki bo še vedno
               tej situaciji, ko bo državni zbor tisti, ki bo sprejemal plan, ko bo državni zbor
               tisti, ki bo odločal o tem, ali naj se izvrši dokapitalizacija oziroma privatizacija,
               v kakšen deležu in v kakšnem obsegu, da bi bilo primerno, da bi seveda državni zbor
               tudi podal soglasjek tema dvema pogodbama. Če bi bil sprejet ta koncept, ki pa mu
               vlada, saj vlada temu amandmaju nasprotuje, potem bi dejansko državni zbor na nek
               način še naprej vršil svojo nadzorstveno funkcijo nad poslovanjem tega novega Darsa.
               Sicer pa bodo pač te pogodbe napisane tako, kot bo želja vlade, se pravi, mimo
               državnega zbora, in to je tudi namen te naše vlade.</p>
               <p>Ali bo ta nova oblika, organizacija Darsa prinesla kakršnekoli spremembe v pozitivni
               smeri, je seveda v tem trenutku težko reči. Če smo poslušali predstavnike Darsa, je
               to treba narediti zaradi vstopa v Evropsko unijo, predvsem je v pogojih članstva v
               Evropski uniji nedopustno, da bi upravljanje in vzdrževanje del na avtocesti
               opravljali v okviru javnih podjetij. To je treba dati po pogojih, ki jih diktira
               Evropska unija, svobodno na tržišče. Razumemo, da je treba te naše izvajalce na nek
               način v teh pogojih zaščititi, sprašujemo pa se seveda, če bodo od tega imeli korist
               državljanke in državljani, če bo zaradi tega cestni program kaj prej dokončan, če bo
               zaradi tega to, zaradi česar je bil Dars tudi ustanovljen, kaj prej izvršeno in
               seveda zanima nas tudi, koliko bo to naše državljanke in državljane stalo.</p>
               <p>Kot že rečeno, v tem trenutku je na ta vprašanja težko odgovoriti. Mi zaupamo, da
               gleda v te zadeve v pravo smer, želeli bi pa, da državni zbor dejansko obdrži nadzor
               na delom, ki ga opravlja Dars. In če bi to funkcijo želeli vršiti, potem pričakujem,
               da boste ta amandma, ki ga je predlagala SDS k 6. členu, podprli. Hvala lepa.</p>
            </sp>
            <sp xml:id="SDZ3-Redna-31-2003-11-26.sp296">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ne želi nihče... Gospod Tanko, želi besedo in potem gospod Veber.</p>
            </sp>
            <sp xml:id="SDZ3-Redna-31-2003-11-26.sp297">

               <speaker>JOŽE TANKO:</speaker>

               <p>No, mene sicer čudi, da ne obstaja popolnoma nobene želje za razpravo o tako
               pomembni zadevi, kot je 6, 7 milijard evrov vredno premoženje države in pa tudi
               preoblikovanje podjetja, ki bo upravljalo naslednjih 30, 40, 50 let s tem
               premoženjem.</p>
               <p>Predlagatelj je v obrazložitvi zapisal, da je to preoblikovanje potrebno predvsem
               zaradi izrednih razmer države. In strinjam se, da gre za izredne razmere države,
               kajti nikjer niso opredeljeni niti pogoji, niti učinki, ki bodo s tem preoblikovanjem
               nastali. Nikjer niso napisani in to je ena od velikih, zelo velikih pomanjkljivosti.</p>
               <p>Druga stvar, kar je. Celotno poslovanje družbe se umika z oči javnosti, se umika iz
               nadzora, kajti državni zbor ne more več imenovati svojih predstavnikov v nadzorni
               svet. Tako je pač predloženo. Vse poslovanje Darsa se bo odvijalo na relaciji vlada -
               družba - družbeniki. S tem se bodo tudi vsi ti kontrolni mehanizme enostavno zaprli.</p>
               <p>Kot sem rekel, razlogi so nejasni, vprašanje je, če je tako preoblikovanje v skladu z
               javnim interesom ali nacionalnim interesom te države. Če bi to bilo v tem interesu,
               potem ne bi bilo nobenih težav, da bi predlagatelji zapisali, kakšni učinki se iz
               naslova tega preoblikovanja pričakujejo. Teh učinkov očitno ni. In več ali manj,
               očitno gre za oblikovanje, kot sem že prej rekel, določenega "by-passa", ki bo
               upravljal s tem premoženjem.</p>
               <p>Problem zakona je še eden. V tej fazi se vse te aktivnosti na avtocestah združujejo,
               tako gradnja kot tudi upravljanje in vzdrževanje, medtem ko zakon v nadaljevanju
               dopušča ustanavljanje novih družb, novih segmentov, ki bodo dejavnost Darsa še bolj
               razpršili - novega Darsa - in nadzor nad tem delovanjem bo še bistveno težji za
               tiste, ki bomo to pač želeli opraviti.</p>
               <p>Skratka, gre za en sistemski pristop, ki je zelo podoben vsem transformacijam, ki so
               se zgodile po letu 1990. In mislim, da si državljani preoblikovanja podjetja na tak
               način, kot ga je predložila koalicija, ne zasluži.</p>
               <p>Tu, mislim, da ne gre za nobene težave v družbi Dars ali pa za odločitev družbe
               Dars. Tu gre za odločitev politike, ki ta sistem vodi, in mi je žal, da je koalicija
               poslala "z roko v koprive" gospoda Presečnika in ni prevzel odgovornosti tisi, ki je
               odgovoren za finančno poslovanje te države in za družbe v tej državi. To pa, mislim,
               da je ena od velikih pomanjkljivosti in tudi to je eden od sistemskih pristopov, kako
               se bo upravljalo in kaj se bo dogajalo s tem premoženjem na tem področju in tudi še z
               ostalimi javnimi družbami na drugih segmentih.</p>
               <p>To mislim, da ne bo zadnji primer, ki ga bomo do 1.5. obravnavali, ampak se bo
               zdajle na hitro poskušalo uskladiti vse te zadeve in vzpostaviti neko stanje, ki ga
               po 1.5. 2004 ne bi bilo več mogoče. In že to je eden od velikih hendikepov, od
               velikih problemov in vzrokov za nezaupanje v tako prestrukturiranje.</p>
               <p>Ne more biti razlog za preoblikovanje podjetja Dars in pa tudi celega sistema
               upravljanja z graditvijo in z vzdrževanjem cest datum 1.5. 2004. To ni razlog.
               Razlogi so drugi. Tisti, ki tukaj v tem delu niso zapisani, in posledice teh so za
               naše državljane, za vse tiste, ki polnimo to proračunsko blagajno, zelo velike. In še
               enkrat opozarjam, da se pomemben del sredstev, ki ga je zdaj kot javno podjetje Dars
               imel na svojih računih in ga je uporabljal za vzdrževanje, upravljanje in gradnja
               avtocest, ta sredstva se bodo po novem izločevali v obliki dobička in ta dobiček se
               bo pač razporejal. Lahko se bo uporabil tudi za ustanovitev novega podjetja.
               Družbeniki se bodo v tem delu suvereno odločali. Tako podjetje bo pač prevzelo en
               segment uspešnega dela in proces lastninjenja na tem področju se bo enostavno
               zapeljal v smer, tako kot se je v mnogih drugih primerih. Mislim, da bodo ostala
               državljanom in proračunu samo bremena.</p>
               <p>Skratka, ko se bo čez 30 let pojavila potreba po obnovi cest, bo pa spet vsaj prišla
               nazaj na proračun in se bodo spet sprejemali zakoni in ne vem kaj za te zadeve.
               Skratka, mislim, da postopek, ki ste ga zastavili je absolutno zgrešen. Hvala.</p>
            </sp>
            <sp xml:id="SDZ3-Redna-31-2003-11-26.sp298">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Veber, izvolite.</p>
            </sp>
            <sp xml:id="SDZ3-Redna-31-2003-11-26.sp299">

               <speaker>JANKO VEBER:</speaker>

               <p>Hvala. Pri amandmaju k 6. členu in sicer pri 6. členu, pri katerem smo trenutno, so
               seveda pomembne rešitve in tudi tukaj lahko preberemo, da naj bi šlo pravzaprav še za
               dodatno soglasje državnega zbora k pogodbi, ki se bo sklenila zaradi izvajanja
               nacionalnega programa izgradnje avtocest. V odgovoru, ki ga je vlada dala na te
               amandmaje, lahko preberemo in zasledimo, da pravzaprav naj bi šlo za podvajanjev tem
               primeru, kajti državni zbor bo sprejemal tako nacionalni program kot seveda tudi
               letne programe in vsebina teh pogodb so potem ravno ti letni programi, ki jih bomo v
               državnem zboru sprejemali.</p>
               <p>To, kar se mi zdi pa še posebej pomembno pri tem preoblikovanju Darsa, pa je, da
               vendarle v Sloveniji pred vstopom v Evropsko unijo uredimo pravzaprav tudi ta daleč
               najobsežnejši program, ki se izvaja v zadnjem obdobju, in pomembno je, da ga s temi
               rešitvami poskušamo izvajati predvsem z lastnimi močmi in tudiz lastnim kapitalom. In
               to se mi zdi, da je tudi tista najpomembnejša odločitev pri sprejemu tega zakona, da
               se izgradnja avtocest ne naslanja zgolj in samo na javna proračunska sredstva in na
               sredstva, ki se pač zberejo na podlagi posebnega zakona, ampakda poskušamo v ta namen
               pridobiti tudi zasebni kapital oziroma zasebna sredstva. Ta zasebna sredstva se
               seveda zagotavljajo predvsem - ali pa, mislim, da bo do tega prišlo, da bo samo ta
               primer, da se bo šlo zgolj na izdajanje dolžniških vrednostnih papirjev, in seveda je
               to neka razlika v primerjavi z drugimi državami. Pa vendarle, ta oblika ohranja
               predvsem možnost, da gradimo s kapitalom, ki ga imamo znotraj svoje države, in to se
               mi zdi, da je izredno pomembno, predvsem pa s tem po mojem mnenju izpolnjujemo
               nacionalni interes in ne odpiramo tega prostora po vstopu v Evropsko unijo vsem
               drugim, ki bi zagotovo radi vstopili na ta trg. Kajti, kar nekaj sredstev bo za
               dokončanje avtocestnega programa v Republiki Sloveniji potrebno še dodatno v
               naslednjih letih vlagati v ta program. Zato se nekako ne morem strinjati s tem, da te
               spremembe niso potrebne. Spremembe so potrebne. Predvsem zardi tega, da bomo tudi v
               dovolj doglednem času zaključili izgradnjo avtocestnega križa in s tem seveda
               vzpostavili razmere, ki so pač potrebne tako za razvoj, bom rekel, same Slovenije,
               kot tudi za prevzemanje vseh prometnih tokov, ki jih bomo pač morali upoštevati tudi
               v skladu s skupnim načrtovanjem prometne politike v Evropski uniji.</p>
               <p>In v dosedanji praksi se je pokazalo, da smo velikokrat v parlamentu, ker je bila,
               ali pa je dosedanja organiziranost takšna, da potekajo te razprave na način, ki jih
               pač predvideva zakon o gospodarskih javnih službah, in da velikokrat pravzaprav
               zaradi - v tem primeru najbrž da - premalo transparentnega razmerja med prihodki in
               seveda možnostmi, ki jih dajemo pri sprejemanju vsakoletnih programov ali pa pri
               nacionalnem programu, prišlo do vse večjega razhajanja in vse večjih obveznosti na
               tem področju. Mislim, da bodo te obveznosti v bodoče veliko bolj natančno
               opredeljene, veliko bolj natančno načrtovane, kajti družba bo prevzela izredno veliko
               odgovornost. Ne samo da bo imela na razpolago sredstva za izvajanje tega programa,
               prevzela bo tudi obveznosti za že najete kredite in tudi za odplačevanje vseh bodočih
               kreditov. Tako da bomo tukaj vedno imeli v bodoče pred seboj dovolj natančne podatke,
               ki jih bomo lahko tehtali, ali bomo to ravnovesje v podjetju, v družbi porušili ali
               ne.</p>
               <p>Predvideva se tudi ohranitev podjetja v 100% državni lasti, kar pomeni, da tudi odtok
               nekih koncesijskih dajatev, dokler bo to v 100% lasti, drugim vlagateljev v družbo
               oziroma drugim družbenikom - pač, ne bo do tega trenutka, dokler je to v 100% lasti.
               In če bo prišlo do spremembe tega, bo seveda o tem tudi odločal državni zbor. Zato
               menim, da je kar nekaj mehanizmov, ki nam dajejo dobro podlago za delo naprej, tudi v
               državnem zboru pa tudi nenazadnje za to, da bo avtocestni križ zgrajen, kot sem že
               rekel, v doglednem roku. Hvala.</p>
            </sp>
            <sp xml:id="SDZ3-Redna-31-2003-11-26.sp300">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Po vrsten redu, kot ste se javili k besedi. Najprej gospod Pohorec,
               potem gospod Anderlič, gospod Sok.</p>
               <p>Gospod Pohorec, izvolite.</p>
            </sp>
            <sp xml:id="SDZ3-Redna-31-2003-11-26.sp301">

               <speaker>VALENTIN POHOREC:</speaker>

               <p>Hvala lepa za besedo. Malo bom skrajšal, ker je že kolega pred menoj marsikaj
               povedal. Zame je bistveno to: zakon bo sprejemal državni zbor, je doslej in ga tudi
               spreminja in tudi v bodoče ga bo in še vedno bo imel vso pristojnost določiti tako,
               kot bo v nekem trenutku, v nekem času državi najbolj ustrezalo, da bomo imeli uspešno
               podjetje Dars, ki bo skrbelo sedaj za izgradnjo in upravljanje, mogoče kdaj kasneje
               pa samo za upravljanje avtocest, ko bomo imeli te ceste zgrajene. To pa ne bo hitro.</p>
               <p>Če pogledam ta 3.b člen v okviru 6. člena, vidim kar nekaj desetletij, da bomo,
               prvič, vse ceste zgradili, kajti verjetno bomo v nacionalnem programu kakšno traso
               dodali - nismo najbrž končali s tem, kar smo danes zapisali. In ko bo to končano, bo
               še verjetno nekaj časa trajalo, da bomo to tudi odplačali. Tako ne vidim bojazni, da
               dolgo ne bomo držali kotdržavni zbor - verjetno v drugem že - roko nad tem.</p>
               <p>Tudi meni so se na videz zdeli, da bi bili ti amandmaji dobri, vendar so razlage,
               tudi osvajam to, kar vlada pravi: nacionalni program sprejema državni zbor in vsako
               leto dobiva enkrat poročilo in vsako leto tudi dobivamo obravnavo in dajamo soglasje
               k letnim planom. Tukaj je naša vloga, da rečemo, ali Dars dela dobro ali ne, Darsu bo
               pa treba malo okove zrahljati, mu prepustiti tudi možnosti, da bo v to sfero
               izgradnje avtocest prišel tudi drug kapital.S tistim važnim določilom, 51% deleža pa
               je v državi in s tem bo tudi vsa pravica odločanja, kako bo Dars delal in ravnal s
               temi sredstvi, ki jih tudi država vlaga na naši strani. Zato se s takim določilom
               tega člena tudi strinjam. Hvala lepa.</p>
            </sp>
            <sp xml:id="SDZ3-Redna-31-2003-11-26.sp302">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Anderlič, izvolite.</p>
            </sp>
            <sp xml:id="SDZ3-Redna-31-2003-11-26.sp303">

               <speaker>ANTON ANDERLIČ:</speaker>

               <p>Po mojem mnenju je prav, da je prišlo do odločitve, da iz javnega podjetja Dars
               naredimo pravo gospodarsko družbo in da odnose med Republiko Slovenijo in družbo
               uredimo s pogodbo, ki bo podrobneje definirala obveznosti, načine poslovanja, načine
               nadzora do nekaterih stvari, ki so pač navedene v tem 6. členu v okviru 3.b
               člena.</p>
               <p>Zadeva, ki se tukaj pravzaprav ponuja, je po mojem nadaljevanje neke prakse, ki se mi
               ni zdela najboljša. V preteklosti smo resda v državnem zboru najprej sprejemali letni
               program razvoja in vzdrževanja, pa program dela družbe, pa poročila, pa v okviru
               razvojnih programov, pa v okviru proračuna smo zagotavljali sredstva, pa odobravali
               poroštva za kredite in tako naprej. Na eni strani pravzaprav ogromno nekega vpliva
               državnega zbora ali prek državnega zbora najširše javnosti, na drugi stani se mi je
               pa le zdelo, da tiste prave transparentnosti, prave odgovornosti, ko se reče: uprava
               družbe za izgradnjo avtocest ima na voljo po programu, ki ga odobri državni zbor,
               recimo 100 milijard. Jaz sem imel vedno občutek, da se je iz 100 milijard zgradilo
               toliko, kot se je izšlo, ne pa, da bi rekli: za 100 milijard moramo zgraditi toliko
               in toliko cest, toliko in toliko ostalih zadev in tako naprej. In verjamem, da bo s
               to pogodbo vlada uredila vse te odnose tako podrobno, da bo prek nadzornega sveta, v
               katerem bosta sedela po novem dva predstavnika z ministrstva za finance in dva
               predstavnika z ministrstva za promet, ne kar tako neki predstavniki v nadzornem
               svetu, in bodo lahko neposredno kontrolirali izvajanje pogodbe oziroma izvajanje
               programa.</p>
               <p>S tega vidika se mi zdi, da če bi državni zbor obravnaval pogodbo, da bi na nek način
               seveda dobilo to širšo verifikacijo, dobilo neko težo, ki bi lahko na drugi strani
               pomenila tudi neko kamuflažo, češ, saj je državni zbor dal soglasje, zdaj pa mi to
               delamo tako, kot delamo. Jasno je, da državni zbor mora tekoče spremljati izvajanje
               pogodbe, izvajanje posameznih nalog, ki se tukaj ne more. Za to sta odgovorna
               predvsem, kot pravim, nadzorni svet, ki je tako in tako sestavljen, in pa seveda
               resorna ministrstva, ki za to odgovarjata sploh, dokler bo seveda ta družba v
               glavnem, torej 100%, v državni lasti in pa seveda bo v glavnem črpala sredstva iz
               državnega proračuna in pa iz kreditov iz poroštev ter seveda iz cestnin ali pa
               eventualno še iz tako imenovanih obveznic, ki naj bi se izdale.</p>
               <p>Zato bi jaz raje videl, da so stvari povsem transparentne, da mi z zakonom določimo,
               kako naj država uredi odnose, torej v tem členu so te stvari narejene - zdaj ali je
               treba še kaj dodati ali ne, je seveda drugo vprašanje. Torej, ko bo to urejeno, ko bo
               to s pogodbo določeno, naj se potem naredi ustrezna kontrola in naj se državnemu
               zboru na eni strani poroča skozi izvajanje teh programov, na drugi strani pa seveda
               zagotavlja v tistem delu, ko sprejemamo plane tudi nalaganjenalog, če temu tako
               rečem. Ampak v osnovi pa mora biti gospodarska družba s svojo upravo, s svojimi
               organi tista, ki bo s pogodbami te stvari sama urejala.</p>
            </sp>
            <sp xml:id="SDZ3-Redna-31-2003-11-26.sp304">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Sok, izvolite.</p>
            </sp>
            <sp xml:id="SDZ3-Redna-31-2003-11-26.sp305">

               <speaker>ALOJZ SOK:</speaker>

               <p>Hvala lepa. Osebno sem prepričan, da bi bilo zelo dobro, če bi ta zakon bil sprejet s
               kar se da največjim konsenzom v državnem zboru in tisti minimum od tega, ki ga seveda
               zahteva opozicija, da bi bilo vsaj nekaj od tega: ali soglasje k tema dvema pogodbama
               s strani državnega zbora oziroma spremeniti sestavo nadzornega sveta. Vlada ne
               pristaja niti na eno niti na drugo; kako bo v teh pogojih državni zbor lahko
               izvrševal svojo nadzorstveno funkcijo.</p>
               <p>Prej je bilo tukaj nekaj izrečeno in povedano. Poglejte, ta zakon predvideva, da mora
               država letno zagotavljati sredstva v višini računa financiranja. Se pravi, vračanje
               kreditov po tem zakonu ostaja na breme državljanov. Nadalje. Če se bo Dars lahko - in
               se bo zadolževal - se lahko zadolžuje smo s poroštvom države. in tukaj govoriti o
               nekakšni veliki odgovornosti Darsa je seveda ob teh predpostavkah, ne vem, kako naj
               se izrazim, najverjetneje res tako, kot mi tu pravijo - prazno. Torej, za vse ta
               bremena bo konec koncev, kar se tiče agentske pogodbe, odgovorna država, najvišji
               predstavnik te države pa je sigurno parlament, ni vlada, ampak parlament.</p>
               <p>Kaj je nacionalni interes pri izgradnji avtocest? Sigurno je nacionalni interes
               čimprej priti do izgradnje oziroma do te mreže, ki bi naj povezala celotno Slovenijo,
               do te mreže avtocest. In če se je treba tu odločiti, da se ta interes izvrši tudi s
               pomočjo tujega kapitala, potem se seveda, gospod Veber, ni treba bati tega tujega
               kapitala. Mi, kot smo razumeli v pogovoru s predstavniki Darsa, delamo to statusno
               spremembo prav zaradi tega, da ne bi kakšna tuja družba prišla na naše tržišče in
               prevzela v upravljanje oziroma vzdrževanje naš avtocestni program.</p>
               <p>Se strinjamo, naredimo skupaj ta korak in ustanovimo ta novi Dars in tudi zaščitimo
               pač interes vseh tistih, ki že danes to opravljajo, tudi smo jim v razgovoru to
               povedali. Ne razumemo pa, zakaj parlament, ki bo sprejemal plan razvoja, ki sprejema
               ta zakon, zakaj si parlament ne bi pridržal pravice, da da soglasje na ti dve pogodbi
               Enostavno moram reči, da tega ne razumemo. Tudi vlada ne argumentira, v obrazložitvi,
               ko ta amandma zavrača, zakaj naj temu ne bi bilo tako. Če preberem, vlada pravi,
               "pogodba po tem členu pomeni le ureditev medsebojnih razmerij" - se pravi, le
               ureditev medsebojnih razmerij - 2med državo in Darsom, delniško družbo".</p>
               <p>Glede izvajanja nacionalnega programa. Nacionalni program prav tako sprejema
               parlament, ki ga po naročilu države izvaja Dars. Iz tega sledi, da pogodba iz 3.b
               člena torej ne bo smela urejati ničesar, kar bi bilo v nasprotju s sprejetim planskim
               aktom, ki ga sprejema državni zbor. Se pravi, ponovno državni zbor. In tako naprej.</p>
               <p>Nobene škode ne bi bilo, mislim pa, da bi bila velika korist, če bi pristali na to,
               da bi državni zbor dal soglasje na to pogodbo, ne pa tako, kot pravi kolega Anderlič,
               da je pač vlada tista, ki bo odgovorna za pogodbo, da je vlada tista, ki je odgovorna
               prek nadzornega sveta za imenovanje uprave, parlament pa se na takšen način sam
               izloča iz te nadzorstvene funkcije.</p>
               <p>Vem, da bo težko to dopovedati in to doseči, ampak vsaj v magnetogramu bo zapisano,
               morda za pozneje, ko boste pa - lahko da, lahko ne - ugotavljali, da pa le ni bilo z
               organizacijo tega novega Darsa, oziroma s to statusno spremembo doseženo tisto, kar
               vsi skupaj od tega pričakujemo. Hvala lepa.</p>
            </sp>
            <sp xml:id="SDZ3-Redna-31-2003-11-26.sp306">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Tanko, izvolite. Gospod Tanko, izvolite.</p>
            </sp>
            <sp xml:id="SDZ3-Redna-31-2003-11-26.sp307">

               <speaker>JOŽE TANKO:</speaker>

               <p>Oprostite, nisem slišal. Mislim, da so potrebna na te diskusije, ki so bile, tudi
               nekatera pojasnila. Sedaj, če je vlada ali pa koalicija ugotovila, da zadeve v taki
               postavitvi, kot je bila do sedaj, ne funkcionirajo, je najbolj enostavno, da vlada z
               javnim podjetjem sklene pogodbo. To ni edini primer. Za izvajanje določenega programa
               morajo tudi vse druge institucije, ki so ustanavljala javna podjetja, skleniti
               pogodbo za opravljanje del. To je najbolj običajna zadeva. In če so bile te zadeve
               tako nedorečene, kot ste rekli, gospod Anderlič, potem bi te zadeve lahko tudi tam na
               ta način definirali. Brez problema. Če zadeva ni sicer delovala, bi pa tako ali tako
               mogli že zdavnaj ukrepati, in urediti razmere do Darsa in tudi znotraj Darsa. Pač,
               vladajoča koalicija ima na tem področju škarje in platno in vse možnosti. Vendar
               očitno te zadeve niso tako slabo funkcionirale, da bi bilo to potrebno narediti. In
               se ta zadeva oziroma ta pogodba pač uporablja kot nek prehod, kot nek voz, da se
               lahko druge stvari peljejo naprej.</p>
               <p>Naslednja stvar je graditev z javnimi, ali z zasebnimi, ali s kombiniranimi
               sredstvi. Dejstvo je, da bo Dars, dokler ne bo prišlo do postopka lastninjenja,
               gradil z, tako ali drugače, javnimi sredstvi. Če bo sredstva najemal, bo pač dobil
               tudi državna poroštva, plačnik v primeru nesposobnosti Darsa bo država. In dejstvo
               je, da je že sedaj Dars poplačeval kredite iz sredstev cestnin in tudi po novem je
               predvideno poplačevanje kreditov iz cestnin. Če bo pa manjkalo denarja, bo pa tako
               ali tako moral neko zadevo določiti oziroma se bo v tistem delu, v medsebojnih
               razmerjih, pač ta zadeva morala ustrezno popraviti: ali je to javno podjetje ali je
               pa to družba, ki je gospodarska združba. Pač, tako se bo to definiralo. Sistem
               propadel ne bo, zato ker se sklepajo pogodbe za 20 oziroma še toliko let, plus
               podaljšek za polovico tega. To piše nedvoumno notri in to se bo zgodilo. In kot sem
               rekel, v skrajni fazi je taka pogodba lahko dolga 50 let, brez da se kjerkoli kakšna
               stvar lahko prekine.</p>
               <p>Naslednja stvar, ki jo je gospod Veber omenil - privatna sredstva. Na kakšen način?
               S tem, ko se bo Dars olastninil, bo prišlo do virov zasebnih sredstev. To bodo edina
               sredstva, ki se bodo lahko izločila in ki se bodo lahko potem vodila kot privatna
               sredstva in s temi privatnimi sredstvi - sem že v uvodu povedal - se bodo lahko
               ustanavljale ali nove družbe ali pa prevzemalo določene, take in take naloge, tudi za
               graditev ali pa za kakšne druge stvari. Ugotovitev ministrstva za promet - minister
               je to večkrat povedal - je, da ni več nobenih realnih možnosti, da pride v ta sistem
               koncesionar. Jih ni, ker pač takih odsekov, ki bi to prenesli, ni. Tudi tisti, ki še
               ni zgrajen, ne izpolnjuje minimalnega kriterija, se pravi PDP-ja oziroma prometne
               obremenitve. Ga ni. Torej je to farsa. In edina zasebna sredstva, ki se bodo pojavila
               v tem sistemu, so tista, ki se jih bo skozi devidende izločilo. Ta so tista, ki se
               bodo lahko uporabila za gradnjo ali za druge zadeve. Nobenih drugih sredstev zaenkrat
               ni predvidenih. Jih ni. In mislim, da te zadeve, ki jih sedaj govorite te stvari ne
               zdržijo.</p>
               <p>Kar zadeva pa nadzor, pa država v bistvu ukinja dva nadzora. Eno je nadzor, ki ga je
               do sedaj imel parlament, ki je v nadzorni svet imenoval šest svojih članov, ostalih
               pet je imenovala vlada. Mislim, da so bili to večinoma sekretarji z raznih resorjev.
               Tudi tam bi lahko dala več finančnikov notri, s tem ko pa se parlamentarni del
               ukinja, se ukinja tudi možnost, da bi kakšne člane nadzornega sveta kadrovali tudi iz
               opozicije. S tem se avtomatsko ukinja nadzor, ker vlada ne bo imenovala drugih kot
               svojih ljudi, kar je povsem normalno in običajno v vseh družbah, pa tudi v naši.</p>
               <p>In druga stvar, kar je, izdaja obveznic te družbe ni pod nadzorom agencije za trg
               vrednostnih papirjev. Tukaj ne gre sedaj za to, kdo je višji organ, ampak tukaj gre
               za to, kdo je tisti, ki na tem področju ima nalogo, da zadeve spremlja, kontrolira in
               tudi ugotavlja, ali so zadeve sprejete pravilno ali niso. Agencije za trg vrednostnih
               papirjev, tej agenciji je na tem področju podeljena pač neka "supervisorska". naloga,
               soglasje. In če tega izvzamemo, potem bo ta sistem deloval popolnoma za sebe, kot
               država zunaj države. In mislim, da si take stvari ena normalna država, en normalen
               parlament tudi ne more privoščiti. In vse tisto, kar se govori, ne vem, o privatnih,
               tistih, sedmih, levih sredstvih, o pogodbah, o relacijah, kar je čisto "brez veze".
               Ker vse to lahko storimo sedaj, pa nismo. In spet je to zamujena priložnost, ki jo
               nismo naredili, in smo se tukaj sami brez potrebe izčrpavali. Zasebna sredstva v
               gradnji avtocest - ne vem, od Kopra do Maribora, če bi bilo treba - bi lahko naredili
               že leta 1992, 1993, 1994, pač takrat, ko so bile te zadeve zrele. In ne bi danes
               bremenilo naših finančnih bilanc, ta kreditna sredstva in to zadolževanje, in za ta
               denar, ki smo ga vrgli v ceste, bi lahko zgradili druge nujne projekte. Pa bi ravno
               tako bil prispevek graditev avtocest ena pa toliko procenta BDP-ja. Pa še noben
               problem ne bi bil, ker bi verjetno na teh razpisih ali pa dodeljenih delih prav tako
               izvajala svoje posle tudi naša slovenska podjetja. Verjetno bi, ker so se pokazali,
               da so konkurenčna. V vsakem primeru. Ker drug noben ne uspe na naših razpisih.</p>
               <p>Mislim, da je ta projekt čista špekulacija. Čista špekulacija, ki je namenjena vse
               kaj drugemu, kakor urejanju razmerij med Darsom in državo. Vse kaj drugemu. In jaz
               mislim, da se takih stvari eni ljudje, v eni zreli državi, ki smo se odločili, da
               bomo zaščitili ta javni interes in nacionalni interes, ne moremo privoščiti. In
               dejansko je stanje na tem področju alarmantno, kritično. In gre za, ne vem, kot
               stetam rekli, za izredne razmere. In mislim, da bi vsi tisti, ki stojite za tem
               programom, se morali malo zamisliti, malo preveriti zadeve oziroma še enkrat
               pogledati, da so to tisti pravi cilji, ki jih ta država ima, ali niso. Jaz mislim, da
               niso. Prepričan sem, da niso.</p>
               <p>Jaz sem tudi prepričan, da to javno podjetje, ta garnitura, ki je sedaj vodila v
               statusu javnega podjetja to družbo in program avtocest, ne bo delala verjetno nič
               bistveno boljše, nič drugače, če bo to prava gospodarska družba. Tudi ne morejo, pač.
               Jaz mislim, da so do sedaj dovolj korektno delali, mislim, da so. Če pa niso, potem
               pa bi morali biti za tem neke druge posledice in druge sankcije. Bi morale biti. Ker
               da tako dolgo gledamo, da se nek program tako deformirano odvija, mislim, daje to
               prava katastrofa. Če je to res. In s tem, kot sem rekel, se ne doseže popolnoma nič
               drugega, kot da se v obliki dobičkov izloči pomemben del denarja iz avtocestnega
               programa in se ta denar plasira za druge namene. In kompenzacija tega bo z drugimi
               viri. In sredstva, ki so se izločila, so poleg bencinskega tolarja edina brezplačna
               sredstva v tem programu. Ta dobiček sodi med tiste brezplačne vire. In nadomeščali ga
               bomo s kreditnimi viri ali pa z obveznicami in je zato nacionalna katastrofa.</p>
            </sp>
            <sp xml:id="SDZ3-Redna-31-2003-11-26.sp308">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zaključujem razpravo o 6. členu in amandmajih k temu členu in odpiram
               razpravo o 7. členu in amandmaju poslanske skupine Slovenske demokratske stranke k
               temu členu. Kdo želi besedo? Nihče.</p>
            </sp>
            <sp xml:id="SDZ3-Redna-31-2003-11-26.sp309">

               <speaker>JOŽE TANKO:</speaker>

               <p>Samo dva stavka, gospa podpredsednica.</p>
            </sp>
            <sp xml:id="SDZ3-Redna-31-2003-11-26.sp310">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Tanko, izvolite.</p>
            </sp>
            <sp xml:id="SDZ3-Redna-31-2003-11-26.sp311">

               <speaker>JOŽE TANKO:</speaker>

               <p>Sedaj, če gledamo družbo, potem skupščina in pa razmere v tej skupščini niso edin
               organ in edina zadeva, ki je v tej novi družbi pomembna. Mislim, da je treba tisto,
               kar smo predlagali, da se črta, tudi črtati in da se po vseh parametrih zagotavlja
               tistih 51 procentov. Pa naj gre zakakršnekoli pravice, ne samo za skupščinske.
               Hvala.</p>
            </sp>
            <sp xml:id="SDZ3-Redna-31-2003-11-26.sp312">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. zaključujem razpravo o 7. členu in prehajamo na razpravo o 11. členu in
               amandmaju poslanske skupine Slovenske demokratske stranke, dveh amandmajih. Amandma
               pod zaporedno številko 3 poslanske skupine Nove Slovenije je brezpredmeten, saj se
               nanaša na 11. člen, 6. člen osnovnega besedila predloga zakona in ne na dopolnjeni
               predlog zakona.</p>
               <p>Tako odpiram razpravo o 11. členu in dveh amandmajih k temu členu. Gospod Tanko,
               izvolite.</p>
            </sp>
            <sp xml:id="SDZ3-Redna-31-2003-11-26.sp313">

               <speaker>JOŽE TANKO:</speaker>

               <p>No, ta 11. člen je na nek način eden od posebnosti tega zakona, kajti družba in to
               bo verjetno edina družba v Sloveniji, ki bo lahko izdala zadolžnice brez soglasja
               agencije za trg vrednostnih papirjev. To pomeni, da ne bo na tem delu deloval nadzor,
               in to ne bo nadzora tiste družbe, ki jo ta vlada in ta država postavljata kot osnovno
               družbo na tem področju. Mislim, da je popolnoma nedopustno, da katerakol družba v
               javni lasti, pa naj bo to javno podjetje ali pa naj bo to družba, ki posluje po
               zakonu o gospodarskih družbah, ne sme poslovati mimo ustaljenih pravil in mimo
               ustaljenih institucij. To predstavlja nedopustno in preveliko izjemo za naš
               kapitalski trg, ki je tako ali tako že majhen, šibak in pa občutljiv.</p>
               <p>Ob tem se postavlja tudi vprašanje, ali je sploh smiselno, da imamo pri nas
               organizirane in ustanovljene te nadzorne institucije - ena med njimi je je agencija
               za trg vrednostnih papirjev, drugo so razni uradi in druge agencije - ker takrat, ko
               pridemo do tiste družbe, ki je primarna na nekem področju - in Dars je v tem primeru
               ena največjih družb - za tisto družbo potem naredimo izjeme. Ta agencija potem
               opravlja posle samo za tiste drobiže, ki še ostanejo na našem trgu pa še tisto je
               brez zveze, če to tako delamo.</p>
               <p>Skratka, nedopustno! Sprašujem se, kakšna je bila tukaj vloga ministrstva za
               finance, da je naredilo in dovolilo tako izjemo, tak "propust", da se na tem delu
               kapitalskega trga take stvari sploh spuščajo. To je sistem, ki ne vem, upravlja s
               1600 milijardami premoženja in deluje v celoti zunaj nadzora institucije, ki je
               zadolžena za nadzor nad vrednostnimi papirju. Katastrofa popolna. Hvala.</p>
            </sp>
            <sp xml:id="SDZ3-Redna-31-2003-11-26.sp314">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Državni sekretar dr. Vidic.</p>
            </sp>
            <sp xml:id="SDZ3-Redna-31-2003-11-26.sp315">

               <speaker>DR. TOMAŽ VIDIC:</speaker>

               <p>Hvala za besedo, gospa predsedujoča. Spoštovane poslanke in poslanci! Ureditev, po
               kateri dovoljenje agencije za trg vrednostnih papirjev za izdajo dolžniških
               vrednostnih papirjev ni potrebno, smo pozorno pretehtali in ponovno ugotovili, da je
               predlagano zakonsko določilo potrebno zaradi specifike financiranja gradnje
               avtoceste. Izdaja posamezne serije obveznic je namreč ekonomična samo v primeru
               velikega skupnega zneska posamezne izdaje obveznic. Financiranje gradnje avtocest pa
               zahteva postopnost, torej relativno manjše zneske v posameznih tranžah, ki pa na
               primer v letnem seštevku pomenijo velik skupen znesek posamezne izdaj, ki je
               ekonomičen, naenkrat pa ga ni smiselno črpati.</p>
               <p>Družba bo hkrati morala spoštovati vse določbe zakona o trgu vrednostih papirjev,
               ostal pa bo tudi nadzor agencije, le izdajo dovoljenja bo nadomestilo soglasje
               državnega zbora v obliki posebnega zakona za izdajo posamezne serije obveznic, kar je
               še močnejša varovalka.</p>
               <p>Podvajanje postopkov pa bi bilo v tem primeru nepotrebno. Hvala.</p>
            </sp>
            <sp xml:id="SDZ3-Redna-31-2003-11-26.sp316">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Veber, potem gospod Tanko in gospod Sok.</p>
            </sp>
            <sp xml:id="SDZ3-Redna-31-2003-11-26.sp317">

               <speaker>JANKO VEBER:</speaker>

               <p>Ne razumem nekako smisla razpravljanja in vlaganja amandmaje stranke SDS.</p>
               <p>Prej smo slišali, da je edini kapital zasebni, ki bo možno ga pridobiti v bistvu
               vložek oziroma odkup delnic družbe, da vse ostale možnosti, kako pridobiti zasebni
               kapital, pač ne obstajajo.</p>
               <p>Ta 11. člen govori ravno o tem in ta oblika pridobivanja zasebnega kapitala je
               pravzaprav omogočena skozi izdajo dolžniških vrednostnih papirjev in tukaj je
               pravzaprav tisti najmočnejši argument, zakaj je potrebno tudi preoblikovati družbo v
               skladu z zakonom o gospodarskih družbah, kajti, če tega ne bi bilo, potem seveda tudi
               tega zasebnega kapitala ne bi bilo možno vključiti v izgradnjo avtocest.</p>
               <p>Če pa menite, da pa seveda zasebnega kapitala ni mogoče pridobiti drugače, kot pa
               samo s prodajajo delnic, potem tudi ta amandma v bistvu ni potreben, ker agencija
               nima česa nadzirati, če to ni mogoče.</p>
               <p>Vendar, kot je bilo povedano, dejansko bo pač za izdajo vrednostnih papirjev sprejet
               poseben zakon, ki bo seveda sprejet v državnem zboru in zagotovo bodo tam te določbe
               dovolj transparentne in jasne, ker bomo lahko in predvsem tudi dobili odgovore na to
               kakšna je realizacija programa in vzdrževanja avtocest in zakaj se bodo pravzaprav ta
               sredstva porabila. Tako se mi zdi, da je tukaj resnično velik napredek pri tem, da
               bomo bolj konkretno spremljali program izgradnje avtocest.</p>
            </sp>
            <sp xml:id="SDZ3-Redna-31-2003-11-26.sp318">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Tanko, izvolite.</p>
            </sp>
            <sp xml:id="SDZ3-Redna-31-2003-11-26.sp319">

               <speaker>JOŽE TANKO:</speaker>

               <p>Poglejte, gospod Vidic.</p>
               <p>Soglasje državnega zbora, ki je politično, ne more nadomestiti strokovnega soglasja
               agencije za trg vrednostnih papirjev.</p>
               <p>Mi lahko politično sprejmemo katero koli rešitev, vendar ta na trgu vrednostnih
               papirjev ne sede strokovno in s tem, ko to neko stvar politično sprejmemo, porušimo
               lahko ves sistem na tem trgu. Zato je ta agencija na tem trgu ustanovljena, da dela
               strokovno revizijo in zadeve strokovno in utemeljeno spušča na ta trg, kajti v
               nasprotnem primeru bomo trikrat tukaj "pritisnili, pa bomo vse sesuli, če bomo te
               zadeve politično sprejemali. Ne more soglasje državnega zbora nadomestiti tega in ta
               "supervisorski" sistem, ki je tukaj napisan, mora obstati inmora biti napisan notri
               in mora se dogajati kontrolirano, ni druge možnosti. Poslušajte, to ne more biti na
               tak način narejeno.</p>
               <p>In kar zadeva pa še to, kar je gospod Veber omenil. Jaz se tu strinjam, da niso
               tista sredstva, ki sem jih predvidel, ko sem rekel, iz dobička, da so edina sredstva
               v tem programu, vendar to so zadolžnice, to so obveznice, to so krediti. To je
               kredit: ali ga vzamem na banki ali ga dam z obveznico - je to kredit. Je to kredit,
               ki ga odplačujem na tak ali drugačen način. Ne imenuje se kredit, ampak v principu je
               to kredit. V principu je to kredit in za ta kredit in za te obveznice prav tako
               padajo obveznosti in valutacije, ki jih moraš izplačevati oziroma vračati. Jih moraš.
               To niso "šenkana" sredstva. In mislim, da za izdajo, za emisijo takih zadev mora biti
               kvaliteten strokovni nadzor, ne pa, da tukaj mahamo politično, pa rečemo: sedaj, ko
               smo to mi se tako odločili, je pa pravilno in si lahko vse privoščimo, ker nas je
               dovolj. Saj to ne zdrži.</p>
            </sp>
            <sp xml:id="SDZ3-Redna-31-2003-11-26.sp320">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, izvolite.</p>
            </sp>
            <sp xml:id="SDZ3-Redna-31-2003-11-26.sp321">

               <speaker>ALOJZ SOK:</speaker>

               <p>Se strinjam s tem, da je soglasje državnega zbora o tem, da se sploh kakšen delež
               družbe proda, da tukaj gre za politično določitev. Se pravi, da je soglasje eno, da
               pa je dovoljenje agencije za trg vrednostnih papirjev nekaj drugega. Se pravi, gre za
               strokovno presojo in iz tega se mi zdi smiselno, da bi ta amandma podprli.</p>
               <p>Nadalje, kar se pa tiče tretjega amandmaja, ki ga je vložila poslanska skupina Nove
               Slovenije, sicer predsedujoča pravi, da je brezpredmeten, ampak mi smo vložili
               amandma k 11. členu. 11. člen pa govori o tem, da lahko družba o predhodnem soglasju
               vlade opravlja gospodarske dejavnosti, ki so povezane s spremljajočimi dejavnostim,
               povezane z avtocestami. Se pravi, tukaj gre za različne spremljajoče dejavnosti, od
               storitev na področju telekomunikacijske dejavnosti, potem, ne vem, od teh bencinskih
               servisov itd. No, in v tem 11. členu je tudi zapisana določba, kjer piše, "družba je
               dolžna dobiček iz te dejavnosti nameniti za financiranje opravljanja in vzdrževanja
               avtocest". Pika. Torej, po zakonu o gospodarskih družbah je v 143. členu zapisano,
               kako se razporeja dobiček. In zato smo predlagali ta amandma, ki pravi, da se dobiček
               razporeja v višini upravljavskih deležev. Še več. Zakon o gospodarskih javnih družbah
               govori tudi o izgubi. O izgubi v tem zakonu, v tem členu ni zapisane niti besede.
               Torej napisano je samo, kako je, kako bo s posebno pogodbo v dogovoru med vlado in
               določeno gospodarsko družbo razdeljen ta dobiček, medtem ko se o eventualni izgubi
               nikjer v tem zakonu ne govori, mi pa vsi vemo, da lahko pri kakšnih opravilih iz
               opravljanja gospodarskih dejavnosti seveda neka družba zabeleži tudi izgubo.</p>
               <p>Sprašujem tukaj predstavnike vlade, kako pa bo postopek takrat, če bo ta družba, ki
               bo ustanovljena za opravljanje spremljajoče dejavnosti, zabeležila izgubo. Kdo bo
               takrat tisti, ki bo kriv izgubo te gospodarske družbe? Hvala lepa.</p>
            </sp>
            <sp xml:id="SDZ3-Redna-31-2003-11-26.sp322">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Anderlič, izvolite.</p>
            </sp>
            <sp xml:id="SDZ3-Redna-31-2003-11-26.sp323">

               <speaker>ANTON ANDERLIČ:</speaker>

               <p>Jaz seveda ne razumem tega določila na način, da bi pravzaprav posebej urejal to
               vprašanje, neodvisno od sicer izdanih papirjev, vrednostnih papirjev, ki jih izdaja
               država. Jaz preprosto želim podpreti rešitev, ki je enaka za državne vrednostne
               papirje in za, recimo, vrednostne papirje, ki jih bo izdala družba za avtoceste, ki
               je v 100% lasti države. Sprašujem, ker v tem trenutku nimam tega podatka, če mora
               država pri, ne vem, petdesetih izdajah obveznic, tudi komunicirati z agencijo za trg
               vrednostnih papirjev, potem tega amandmaja ne bom podprl, pardon, bom podprl, če mora
               država prav tako k agenciji iti po dovoljenje. Če pa država ne gre po dovoljenje in
               je izjema tistih 51 izdaj obveznic ali kolikor jih je, 51 serij se mi zdi, da je
               sedaj izdanih, če je urejenost na tem področju taka, da za nobeno državno obveznico
               ne potrebuje izdajatelj soglasja, dovoljenja agencije za trg vrednostnih papirjev,
               potem seveda ni potrebno niti za Dars. Če je pa to drugače, da drugi rabijo to
               dovoljenje in da bi bile te obvezniceizjema, pa seveda absolutno podpiram amandma
               Socialdemokratske stranke. Preprosto, rad bi, da na tem trgu za vse, ki so enakega
               ranga, velja enako, če gre za podjetniške obveznice oziroma za bančne ali katerekoli
               že druge je verjetna ureditev. Zato moratepredstavniki vlade zelo jasno povedati,
               zakaj je pravzaprav ta 3. točka bila na ta način uvedena v 11. člen.</p>
            </sp>
            <sp xml:id="SDZ3-Redna-31-2003-11-26.sp324">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Najprej pojasnilo gospodu Soku. Amandma je nesporno brezpredmeten. Iz
               besedila je razvidno, da se nanaša na osnovno besedilo zakona, ne pa na dopolnjen
               predlog zakona, kamor bi smeli vlagati amandmaje, zato ker dobička iz te dejavnosti
               tega besedila v 6.č členu dopolnjenega predloga zakona v okviru 11. člena ni. Zdaj pa
               naprej, dr. Vidic je želel podati odgovor na ta vprašanja. Potem pa še gospod Veber
               in gospod Bajuk. Dr. Vidic, izvolite.</p>
            </sp>
            <sp xml:id="SDZ3-Redna-31-2003-11-26.sp325">

               <speaker>DR. TOMAŽ VIDIC:</speaker>

               <p>Hvala za besedo. Banki Slovenije in Republiki Sloveniji ni potrebno pridobivati
               soglasja agencije za trg vrednostnih papirjev. To je pač nesporno. Vse obveznice
               Republike Slovenije ne potrebujejo soglasja agencije za trg vrednostnih papirjev.
               Ponovno pa želim poudariti, da vsekakor sam nadzor agencije pa ostane, Dars bo dolžan
               v celoti upoštevati razen tega soglasja oziroma v celoti upoštevati zakon o trgu
               vrednostnih papirjev. Nadzor je tukaj bistven. Ponovno pa poudarjam, da po našem
               prepričanju bi bilo iskanje tega soglasja dodatna na nek način administrativna ovira.
               Ker je predlagatelj tega zakona o soglasju ministrstvo za finance, mislim, da jetukaj
               kakršnakoli bojazen odveč. Hvala.</p>
            </sp>
            <sp xml:id="SDZ3-Redna-31-2003-11-26.sp326">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Veber, izvolite.</p>
            </sp>
            <sp xml:id="SDZ3-Redna-31-2003-11-26.sp327">

               <speaker>JANKO VEBER:</speaker>

               <p>Hvala. Želim samo dodatno pojasniti te določitve pri 11. členu. Kapitalski trg po
               analizah vseh strokovnjakov s tega področja kaže, da je velika potreba oziroma
               pomanjkanje pravzaprav teh vrednostnih papirjev. Seveda je to ena prazna, ki se jo
               splača izkoristiti iz enostavnega razloga. Če želimo zgraditi avtocesto s hitrejšo
               dinamiko zjavnimi sredstvi, potem lahko to naredimo samo na način, da povišamo davke.
               Ali je to prijazno do državljank in državljanov? Jaz mislim, da ne. Lahko najamemo
               kredit pri bankah. Ali je to prijazno, bom rekel, razmerje do državljank in
               državljanov? Jaz mislim, da tudi ne. Če pa lahko celo državljani nekaj izplenijo iz
               tega, se mi pa zdi, da je dejansko najustreznejša rešitev. In o tem se pogovarjamo.
               Zato primerjati najemanje kreditov kar tako, eno z drugimi, pač ni mogoče. Tukaj gre
               dejansko za kapitalski trg, kjer je možno zasebna sredstva vgraditi v javne potrebe,
               v tem primeru za izgradnjo avtocest.</p>
            </sp>
            <sp xml:id="SDZ3-Redna-31-2003-11-26.sp328">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dr. Bajuk, izvolite.</p>
            </sp>
            <sp xml:id="SDZ3-Redna-31-2003-11-26.sp329">

               <speaker>DR. ANDREJ BAJUK:</speaker>

               <p>Hvala lepa. Samo eno malo pojasnilo kolegu Anderliču in tudi predstavniku vlade, ki
               nam je sedaj obrazložil ali skušal obrazložiti ta dvom, ki ga je izrekel kolega
               Anderlič.</p>
               <p>Dejstvo je, da jedro tega predloga je, da bo nad tem novim Darsom gospodoval zakon o
               gospodarskih družbah. Ne morete misliti, po eni strani bo zakon o gospodarskih
               družbah, po drugi strani bo pa delovalo, kot da bi bila državna ustanova. Odločite
               se, kaj dejansko zagovarjate. Dejstvo je, da po zakonu o gospodarskih družbah mora
               tako biti in ne morete enačiti, kot da bi bilo to Banka Slovenije ali pa ministrstvo
               za finance. Zame je to absolutno jasno, zato ne razumem dejansko vaše obrazložitve.
               To je popolnoma skregano z logiko zakona o gospodarskih družbah. Hvala lepa.</p>
            </sp>
            <sp xml:id="SDZ3-Redna-31-2003-11-26.sp330">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ni več želje po razpravi, zaključujem razpravo o 11. členu. Gospod
               Sok, izvolite.</p>
            </sp>
            <sp xml:id="SDZ3-Redna-31-2003-11-26.sp331">

               <speaker>ALOJZ SOK:</speaker>

               <p>Jaz bi, če dovolite, predsedujoča. Dejansko je pri vložitvi tretjega amandmaja k 11.
               členu prišlo do nenatančnega zapisa. Če lahko, bi predlagali, da se ta amandma
               spremeni, in sicer, da se v zadnjem stavku prvega odstavka za besedo "družba, dolžna
               dobiček iz te dejavnosti" dodajo besede "v višini upravljavskega deleža" in potem se
               staveknadaljuje tako, kot je v predlogu zakona zapisan, "nameniti za financiranje
               opravljanja in vzdrževanja avtocest". Torej, dodali bi te besede, "v višini
               upravljavskega deleža", kar bi, potem bilo tudi nekako usklajeno s 143. členom zakona
               o gospodarskih družbah, ki v drugem odstavku govori, "če ni drugače dogovorjeno, se
               glede dobička, ki presega odstotek iz prejšnjega odstavka oziroma glede izgube
               domneva, da je določeno tako razmerje delitve, ki ustreza razmerju med deleži".</p>
            </sp>
            <sp xml:id="SDZ3-Redna-31-2003-11-26.sp332">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, do konca razprave smete spremeniti, dopolniti in popraviti
               že vložen amandma. Lepo pa vas prosim, da ga do glasovanja vendarle v pisni obliki
               vložite, da bodo poslanke in poslanci lahko videli besedilo. Gre za amandma k 11.
               členu pod zaporedno številko 3, ki ga bo poslanska skupina Nove Slovenije spremenila.
               Razpravo pa smo že opravili o tem členu, in sem jo tudi zaključila.</p>
               <p>13. člen. Ta amandma, ki ga je ista poslanska skupina vložila, pa je brezpredmeten,
               ker ta člen ni bil amandmiran v drugi obravnavi na matičnem delovnem telesu.
               Zaključujem torej razprave. O amandmajih bomo v skladu s časovnim potekom seje zbora
               odločali danes v okviru glasovanj, s katerimi bomo pričeli čez 15 minut, to je ob
               21.45 minut. O drugi obravnavi je v skladu s poslovnikom dopustna razprava samo o
               členih, h katerim so vloženi amandmaji, torej o členih in amandmajih k tem členom. To
               je v skladu s poslovnikom. Tako je razprava zaključena, ker smo jo v celoti izčrpali.
               Ob 21. uri in 45 minut prehajamo na glasovanja ...<stage>/Glas v ozadju./</stage>... Gospod Sok.
           </p>
            </sp>
            <sp xml:id="SDZ3-Redna-31-2003-11-26.sp333">

               <speaker>ALOJZ SOK:</speaker>

               <p>Mi smo dejansko vložili ta amandma, ker smo hoteli opozoriti, da bo zakon, kot je
               sprejet, v neskladju z 250. členom zakona o gospodarskih družbah. Zato bi želeli
               dobiti odgovor, kako je z imenovanjem uprave novega Darsa. O tem primeru, če bo
               sprejeto, kot je zapisano v 13. členu, potem je jasno, da upravo Darsa imenuje vlada.
               Hvala lepa.</p>
            </sp>
            <sp xml:id="SDZ3-Redna-31-2003-11-26.sp334">

               <speaker>PODPREDSEDNICA IRMA PAVLINIČ KREBS:</speaker>

               <p>Mislim, da sem bila jasna, gospod Sok. 13. člen ni odprt, ker je amandma, ki ste ga
               vložili, bil brezpredmeten. Tako o 13. členu, žal, ne moremo razpravljati. Tako je v
               skladu s poslovnikom. Zaključila sem razpravo. Ob 21.45 prehajamo na glasovanja.
               Hvala lepa.</p>
               <stage>(Seja je bila prekinjena ob 21.34 uri in se je nadaljevala ob 21.47 uri.)</stage>
            </sp>
            <sp xml:id="SDZ3-Redna-31-2003-11-26.sp335">

               <speaker>PODPREDSEDNICA IRMA PAVLINIČ KREBS:</speaker>

               <p>Prehajamo na glasovanja.</p>
               <p>Nadaljujemo s <title>prekinjeno 10. točko dnevnega reda - z drugo obravnavo predloga
                  zakona o žičniških napravah za prevoz oseb.</title> Prehajamo na odločanje o
               vloženih amandmajih. Najprej bomo glasovali o amandmaju poslanske skupine Slovenske
               demokratske stranke k 1.a členu. Glasujemo. Navzočih nas je 57, za je glasovalo 13,
               proti 41.</p>
               <p><stage>(Za je glasovalo 13.)</stage> <stage>(Proti 41.)</stage></p>
               <p>Ugotavljam, da amandma ni bil sprejet.</p>
               <p>Glasujemo o amandmaju istih predlagateljev k 22. členu. Glasujemo. Navzočih nas je
               66, za je glasovalo 20, proti 42.</p>
               <p><stage>(Za je glasovalo 20.)</stage> <stage>(Proti 42.)</stage></p>
               <p>Ugotavljam, da amandma ni bil sprejet.</p>
               <p>Glasujemo o amandmaju istih predlagateljev k 23. členu. Glasujemo. Navzočih nas je
               68, za je glasovalo 18, proti 44.</p>
               <p><stage>(Za je glasovalo 18.)</stage> <stage>(Proti 44.)</stage></p>
               <p>Ugotavljam, da amandma ni bil sprejet.</p>
               <p>Prehajamo na glasovanje o dveh amandmajih istih predlagateljev k 25. členu. Najprej
               o amandmaju pod 1. Glasujemo. Navzočih nas je 70, za je glasovalo 20, proti 46.</p>
               <p><stage>(Za je glasovalo 20.)</stage> <stage>(Proti 46.)</stage></p>
               <p>Ugotavljam, amandma pod 1 ni bil sprejet.</p>
               <p>Glasujemo o amandmaju pod 2. Glasujemo. Navzočih nas je 67, za je glasovalo 20,
               proti 44.</p>
               <p><stage>(Za je glasovalo 20.)</stage> <stage>(Proti 44.)</stage></p>
               <p>Ugotavljam, da amandma ni bil sprejet.</p>
               <p>Glasujemo o amandmaju pod 1 k 26. členu istih predlagateljev. Glasujemo. Navzočih
               nas je 68, za je glasovalo 17, proti 43.</p>
               <p><stage>(Za je glasovalo 17.)</stage> <stage>(Proti 43.)</stage></p>
               <p>Ugotavljam, da amandma ni bil sprejet.</p>
               <p>Glasujemo o amandmaju pod 2 k 26. členu. Glasujemo. Navzočih nas je 69, za je
               glasovalo 19, proti 45.</p>
               <p><stage>(Za je glasovalo 19.)</stage> <stage>(Proti 45.)</stage></p>
               <p>Ugotavljam, da amandma ni bil sprejet.</p>
               <p>Glasovali bomo o štirih amandmajih k 35. členu, z opombo, če bo sprejet amandma pod
               1, katerega predlagatelj je poslanska skupina Nove Slovenije, pa postanejo ostali
               amandmaji k temu členu brezpredmetni. Pod 2 in 3 sta amandmaja poslanske skupine
               Slovenske demokratske stranke in pod 4 poslanskih skupin koalicije.</p>
               <p>Najprej glasujemo o amandmaju pod 1. Glasujemo. Navzočih nas je 69, za je glasovalo
               18, proti 44.</p>
               <p><stage>(Za je glasovalo 18.)</stage> <stage>(Proti 44.)</stage></p>
               <p>Ugotavljam, da amandma ni bil sprejet. Glasujemo o amandmaju pod 2. Glasujemo.
               Navzočih nas je 70, za je glasovalo 57, proti 5.</p>
               <p><stage>(Za je glasovalo 57.)</stage> <stage>(Proti 5.)</stage></p>
               <p>Ugotavljam, da je amandma pod 2 sprejet. Glasujemo o amandmaju pod 3. Glasujemo.
               Navzočih nas je 68, za je glasovalo 17, proti 46.</p>
               <p><stage>(Za je glasovalo 17.)</stage> <stage>(Proti 46.)</stage></p>
               <p>Ugotavljam, da amandma ni bil sprejet. Glasujemo še o amandmaju pod 4.. Glasujemo.
               Navzočih nas je 66, za je glasovalo 47, proti 13.</p>
               <p><stage>(Za je glasovalo 66.)</stage> <stage>(Proti 13.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o dveh amandmajih k 35.a. členu. Pod 1 je amandma poslanskih
               skupin koalicije, z opombo, če bo ta sprejet, postane naslednji amandma, katerega
               predlagatelj je poslanska skupina Nove Slovenije, brezpredmeten.</p>
               <p>Najprej glasujemo o amandmaju pod 1. Glasujemo. Navzočih nas je 69, za je glasovalo
               47, proti 7.</p>
               <p><stage>(Za je glasovalo 47.)</stage> <stage>(Proti 7.)</stage></p>
               <p>Ugotavljam, da je amandma sprejet. Tako je postal amandma pod 2 brezpredmeten.</p>
               <p>Prehajamo na glasovanje o dveh amandmajih k 35.b. členu. Pod 1 je amandma poslanske
               skupine Nove Slovenije, pod 2 poslanskih skupin koalicije. Najprej o amandmaju pod 1.
               Glasujemo. Navzočih nas je 69. Za je glasovalo 18, proti 42.</p>
               <p><stage>(Za je glasovalo 69.)</stage> <stage>(Proti 42.)</stage></p>
               <p>Ugotavljam, da amandma ni bil sprejet. Glasujemo o amandmaju pod 2. Glasujemo.
               Navzočih nas je 69. Za je glasovalo 47, proti 5.</p>
               <p><stage>(Za je glasovalo 69.)</stage> <stage>(Proti 5.)</stage></p>
               <p>Ugotavljam, da je amandma sprejet.</p>
               <p>Prehajamo še na glasovanje o zadnjem amandmaju, in sicer k 35.c členu. Predlagatelj
               so poslanske skupine koalicije. Glasujemo. Navzočih nas je 69. Za je glasovalo 52,
               proti 6.</p>
               <p><stage>(Za je glasovalo 52.)</stage> <stage>(Proti 6.)</stage></p>
               <p>Ugotavljam, da je amandma sprejet.</p>
               <p>Končali smo torej z glasovanjem o amandmajih. Zaključujem drugo obravnavo predloga
               zakona. Besedo dajem predstavniku vlade. Izvolite.</p>
            </sp>
            <sp xml:id="SDZ3-Redna-31-2003-11-26.sp336">

               <speaker>GORAZD BEDRAČ:</speaker>

               <p>Hvala lepa za glasovanje.</p>
               <p>Jaz bi prosil, da se opravi tretja obravnava zakona v petek.</p>
            </sp>
            <sp xml:id="SDZ3-Redna-31-2003-11-26.sp337">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Lahko ugotovim, da so bili v drugi obravnavi sprejeti amandmaji k manj
               kot desetini členov dopolnjenega predloga zakona. Ker predstavnik vlade predlaga, da
               zbor na podlagi prvega odstavka 138. člena poslovnika še na tej seji opravi tretjo
               obravnavo predloga zakona, bomo prešli na odločanje o navedenem predlogu. O navedenem
               predlogu sklep ne bo sprejet,če mu bo nasprotovala več kot tretjina navzočih
               poslancev.</p>
               <p>Glasujemo. Navzočih nas je 72, za je glasovalo 53, proti 15.</p>
               <p><stage>(Za je glasovalo 53.)</stage> <stage>(Proti 15.)</stage></p>
               <p>Ugotavljam, da je sklep sprejet. Državni zbor bo tretjo obravnavo predloga zakona
               opravil v petek, 28.11.2003, po končani zadnji točki dnevnega reda te seje. Službe
               zbora bodo pripravile pregled, v katerega bodo vključeni sprejeti amandmaji in členi,
               h katerim so bili amandmaji sprejeti. Amandmaje k tem členom lahko kvalificirani
               predlagatelji vložijodo začetka tretje obravnave predloga zakona na seji zbora.
               Prekinjam to točko dnevnega reda.</p>
               <p>Nadaljujemo s prekinjeno <title>11. točko dnevnega reda - druga obravnava predloga
                  zakona o varstvu podzemnih jam</title>
               </p>
               <p>Prehajamo na odločanje o vloženih amandmajih. Najprej bomo glasovali o amandmaju
               poslanskega kluba LDS k 15. členu.</p>
               <p>Obrazložitev glasu, gospod Terčon, potem gospod Veber. Izvolite.</p>
            </sp>
            <sp xml:id="SDZ3-Redna-31-2003-11-26.sp338">

               <speaker>DAVORIN TERČON:</speaker>

               <p>Jaz bom predlog amandmaja k 15. členu podprl. Če tega amandmaja ne sprejmemo, potem
               bosta ostala 15. in 16. člen v neskladju. Tudi bi bilo nerazumljivo in
               nekonsistentno, da bi eni organizaciji podelili javno pooblastilo, ne da bi zahtevali
               izpolnjevanje določenih kriterijev in predpogojev, ki so pogoj za podelitev tega
               pooblastila. Seveda se mi pa zdi, da iz razprave sledi, da so nekateri pomisleki
               tehtni, zato predlagam, da ta amandma v tej drugi obravnavi sprejmemo, da ga bi pa za
               tretjo obravnavo nadgradili tako, da bi sicer upoštevali in bi bilo omogočeno, da bi
               jamarska zveza bila določena za nosilca pooblastila, seveda s pogojem, da tudi
               izpolnjuje kriterije, ki so predpisani in v samem zakonu oziroma v 16. členu.</p>
            </sp>
            <sp xml:id="SDZ3-Redna-31-2003-11-26.sp339">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Veber. Izvolite.</p>
            </sp>
            <sp xml:id="SDZ3-Redna-31-2003-11-26.sp340">

               <speaker>JANKO VEBER:</speaker>

               <p>Hvala za besedo. Rad bi opozoril, da smo na odboru razpravljali o številnih
               amandmajih, ki naj bi jih vnesli v zakon, tudi zelo jasno Jamarsko zvezo Slovenije.
               Pri tem je prišlo pravzaprav do izglasovanja samo pri 15. členu, v katerem smo vnesli
               Jamarsko zvezo Slovenije neposredno v zakon, v vseh ostalih členih jamarske zveze ni.
               Seveda s tem amandmajem, ki je vložen s strani poslanskega kluba LDS, se pravzaprav
               odpravlja neskladje v zakonu, ki je nastalotudi zaradi neke vrste nepozornosti pri
               glasovanju na odboru za infrastrukturo. Rad bi pa povedal, da je predsednik jamarske
               zveze izrecno poudaril, da podpira takšno rešitev zakona, ki je bila predložena v
               obravnavo odboru za infrastrukturo in ni nobene bojazni, da bi Jamarska zveza
               Slovenije izgubila kakršnekoli pristojnosti, ter je nasprotoval vsem amandmajem, ki
               so vnašali jamarsko zvezo v zakon. Tako bom tudi sam podprl amandma poslanskega kluba
               LDS. Če ne bo ta amandma sprejet, bo zakon neusklajen. To je pa tudi še dodaten
               razlog. Želim pa poudariti, da podpiram pravzaprav takšno rešitev ravno zaradi tega,
               ker Jamarska zveza Slovenije podpira takšno rešitev.</p>
            </sp>
            <sp xml:id="SDZ3-Redna-31-2003-11-26.sp341">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Pohorec izvolite.</p>
            </sp>
            <sp xml:id="SDZ3-Redna-31-2003-11-26.sp342">

               <speaker>VALENTIN POHOREC:</speaker>

               <p>Hvala lepa. Jaz bom prav tako podprl ta amandma. Razlikujem med zvezo društev in
               društvom in če bo šlo za podelitev neke pristojnosti lahko na to kandidira dobro
               kvalitetno društvo, če pa je zapisano zveza, pa je lahko samo ta. In zakaj bi omejili
               samo na zvezo, ne pa tudi, recimo, najbližje kvalitetno jamarsko društvo, ki bi neke
               take naloge lahko opravljalo. Zato bom glasoval za ta amandma.</p>
            </sp>
            <sp xml:id="SDZ3-Redna-31-2003-11-26.sp343">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prehajam na glasovanje o amandmaju k 15. členu. Glasujemo. Navzočih nas
               je 68, za je glasovalo 51, proti 11.</p>
               <p><stage>(Za je glasovalo 51.)</stage> <stage>(Proti 11.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o amandmaju poslanske skupine Nove Slovenije k 19. členu.
               Glasujemo. Navzočih nas je 59, za je glasovalo 37, proti 12.</p>
               <p><stage>(Za je glasovalo 37.)</stage> <stage>(Proti 12.)</stage></p>
               <p>Ugotavljam, da je amandma sprejet.</p>
               <p>In še glasovanje o zadnjem amandmaju k 70. členu predlagatelja poslanskega klub LDS.
               Glasujemo. Navzočih nas je 67, za je glasovalo 51, proti 2.</p>
               <p><stage>(Za je glasovalo 51.)</stage> <stage>(Proti 2.)</stage></p>
               <p>Ugotavljam, da je amandma sprejet.</p>
               <p>Končali smo z glasovanjem o amandmajih. Zaključujem drugo obravnavo predloga zakona.
               Predlagatelja vlade ni med nami, zato bo zbor tretjo obravnavo predloga zakona
               opravil na naslednji seji zbora. Na podlagi tretjega odstavka 137. člena poslovnika
               predlagam zboru, da sprejme naslednji sklep: Predlog zakona za tretjo obravnavo
               pripravi Vlada Republike Slovenije. Gospod Božič, proceduralni predlog.</p>
            </sp>
            <sp xml:id="SDZ3-Redna-31-2003-11-26.sp344">

               <speaker>IVAN BOŽIČ:</speaker>

               <p>Pri tako velikem zakonu sprejeti trije amandmaji. Ali ahko to jutri opravimo z
               glasovanjem tretjega branja?</p>
            </sp>
            <sp xml:id="SDZ3-Redna-31-2003-11-26.sp345">

               <speaker>PODPREDSEDNICA IRMA PAVLINIČ KREBS:</speaker>

               <p>Dovolite, da pojasnim. Delim z vami to razmišljanje, vendarle poslovnik je tukaj
               jasen. Predlagatelj mora predlagati na seji zbora, podati predlog, da glede na
               dejstvo, da so bili sprejeti amandmaji k manj kot desetini členov, na isti seji
               opravimo tretjo obravnavo. Predlagatelja žal tukaj ni, zato kljub najboljši volji ne
               moremo ravnati drugače, kot smo ravnali.</p>
               <p>Na podlagi tretjega odstavka 137. člena poslovnika torej predlagam zboru, da sprejme
               sklep: Predlog zakona za tretjo obravnavo pripravi vlada Republike Slovenije.
               Glasujemo. Navzočih nas je 70, za je glasovalo 63, proti nihče.</p>
               <p><stage>(Za je glasovalo 63.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 12. točko dnevnega reda - drugo obravnavo predloga
                  zakona o spremembah in dopolnitvah zakona o spodbujanju skladnega regionalnega
                  razvoja.</title> Prehajamo na odločanje o naslednjem predlogu sklepa. Predlog zakona
               o spremembah in dopolnitvah zakona o spodbujanju skladnega regionalnega razvoja,
               druga obravnava, ni primeren za nadaljnjo obravnavo. O tem predlogu sklepa bomo
               glasovali.</p>
               <p>Prekinjam glasovanje. Preden grem na glasovanje, pogledam po vsej dvorani in prosim,
               da se odzovete na ta moj pogled. Gospod Kelemina, obrazložitev glasu. Izvolite.</p>
            </sp>
            <sp xml:id="SDZ3-Redna-31-2003-11-26.sp346">

               <speaker>BRANKO KELEMINA:</speaker>

               <p>Hvala lepa. Spoštovani! Sedaj vas je malo več tukaj, kot vas je bilo dopoldne
               oziroma zgodaj popoldne. Samo tole bi hotel obrazložiti, da smo predlagatelji podali
               predlog spremembe zakona o skladnejšem regionalnem razvoju. Opozorili smo na številne
               slabosti obstoječega zakona, vendar očitno vi teh sprememb nočete, vsaj v oblastni
               strukturi ne. Nimate seveda svojih predlogov, nimate boljših predlogov. Vladni
               predlog je baje blokiran nekje v zakonodajnem postopku, nekje v usklajevanju. To pa
               zato, tako sem vsaj izvedel, ni po volji Združene liste. Če oni nimajo naprej
               zagotovljenega primata na določenem področju, potem nastopi blokada. Tako, da se bo
               vedelo, kdo je tisti, ki blokira učinkovitost tega zakona. Seveda se pa tudi
               sprašujem, kaj počnejo poslanci. Danes so vsi poudarjali, da na tem področju nismo
               storili v treh letih skoraj ničesar oziroma bistveno premalo. Vendar ne vem, kje je
               interes poslancev, da se učinkoviti regionalni razvoj nekako pospeši. Ne vem, kje so
               župani oziroma poslanci župani, kje so občine, kje so njihova združenja, kje so
               mediji, ki so zmeraj tako pametni in vizionarski, da bi ugotovili, kakšne perspektive
               in kakšne priložnosti z neizvrševanjem, neučinkovitostjo tega zakona izpuščamo.
               Veliko, veliko negotovosti je na tem področju. Skratka, vi očitno spite zimsko
               spanje. Spali ste ga tudi poleti in spite ga že štiri oziroma tri leta. Hvala lepa.
           </p>
            </sp>
            <sp xml:id="SDZ3-Redna-31-2003-11-26.sp347">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Veber, obrazložitev glasu. Izvolite.</p>
            </sp>
            <sp xml:id="SDZ3-Redna-31-2003-11-26.sp348">

               <speaker>JANKO VEBER:</speaker>

               <p>Rad bi obrazložil glas. Vsebina zakona je take narave, da bi zagotovo preprečila
               relativno uspešno trenutno izvajanje regionalnega razvoja, pač v skladu z možnostmi,
               ki jim imamo znotraj organiziranosti vlade in ne nazadnje tudi skozi razvojne regije,
               statistične regije, kjer imamo ustanovljene regionalne razvojne agencije. Ta zakon bi
               v celoti spremenil ta način dosedanjega delovanja. Ker smo ravno v fazi pristopa v
               Evropsko unijo, bi pomenilo, da bi vstopili pravzaprav brez ustreznih programov,
               kajti sprememba med resorji, med ministrstvi bi bila tako drastična, da pravzaprav
               nihče ne bi delal na programih in iz mnogih kohezijskih skladov, od koder bo možno
               pridobiti sredstva, bi v prihodnje ostajali brez. Zato ne bom podprl tega zakona, ker
               bi škoda na regionalnem razvoju postala prevelika. Hvala.</p>
            </sp>
            <sp xml:id="SDZ3-Redna-31-2003-11-26.sp349">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Nihče več ne želi opredeliti svojega glasu.</p>
               <p>Prehajamo na glasovanje o predlogu sklepa, da predlog zakon ni primeren za nadaljnjo
               obravnavo. Glasujemo. Navzočih nas je 69, za je glasovalo 48 in 19 proti.</p>
               <p><stage>(Za je glasovalo 48.)</stage> <stage>(Proti 19.)</stage></p>
               <p>Ugotavljam, da je zbor predlagani sklep sprejel, zato je zakonodajni postopek o
               predlogu zakona končan. S tem zaključujem to točko dnevnega reda.</p>
               <p>Nadaljujemo <title>s prekinjeno 13. točko dnevnega reda, to je z drugo obravnavo
                  predloga zakona o spremembah in dopolnit vah zakona o socialnem varstvu.</title> Prehajamo na odločanje o vloženih
               amandmajih. Najprej bomo glasovali o dveh amandmajih k 2. členu predlagatelj obeh je
               poslanska skupina Nove Slovenije. Glasujemo o amandmaju pod 1. Glasujemo. Navzočih
               nas je 65, za je glasovalo 21, proti 41.</p>
               <p><stage>(Za je glasovalo 21.)</stage> <stage>(Proti 41.)</stage></p>
               <p>Ugotavljam, da amandma ni bil sprejet.</p>
               <p>Glasujemo o amandmaju pod 2. Glasujemo. Navzočih nas je 67, za je glasovalo 33,
               proti 29.</p>
               <p><stage>(Za je glasovalo 33.)</stage> <stage>(Proti 29.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o dveh amandmajih k 15. členu. Predlagatelj obeh je
               poslanska skupina Nove Slovenije. Najprej glasujemo o amandmaju pod 1. Glasujemo.
               Navzočih nas je 68, za je glasovalo 49, proti 12.</p>
               <p><stage>(Za je glasovalo 49.)</stage> <stage>(Proti 12.)</stage></p>
               <p>Ugotavljam, da je amandma sprejet. Glasujemo še o amandmaju pod 2 k 15. členu.
               Glasujemo. Navzočih nas je 65, za je glasovalo 34, proti 21.</p>
               <p><stage>(Za je glasovalo 34.)</stage> <stage>(Proti 21.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o dveh amandmajih k 45. členu. Predlagatelj obeh so poslanske
               skupine koalicije. Najprej glasujemo o amandmaju pod 1. Glasujemo! Navzočih nas je
               69, za je glasovalo 50, proti 2.</p>
               <p><stage>(Za je glasovalo 50.)</stage> <stage>(Proti 2.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju pod 2 k 45. členu. Glasujemo! Navzočih nas je 64, za je
               glasovalo 49, proti 2.</p>
               <p><stage>(Za je glasovalo 49.)</stage> <stage>(Proti 2.)</stage></p>
               <p>Ugotavljam, da je amandma sprejet.</p>
               <p>Končali smo z glasovanjem o amandmajih. Zaključujem drugo obravnavo predloga zakona.</p>
               <p>Zbor bo tretjo obravnavo predloga zakona opravil na naslednji seji zbora, zato na
               podlagi tretjega odstavka 137. člena poslovnika zboru predlagam, da sprejme naslednji
               sklep:</p>
               <p>"Predlog zakona za tretjo obravnavo pripravi Vlada Republike Slovenije."</p>
               <p>Glasujemo! Navzočih nas je 70, za je glasovalo 64, proti 1.</p>
               <p><stage>(Za je glasovalo 64.)</stage> <stage>(Proti 1.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 24. točko dnevnega reda,</title> to je z <title>obravnavo
                  predloga resolucije o nacionalnem programu varnosti in zdravja pri delu.</title>
               </p>
               <p>Prehajamo na odločanje o navedeni resoluciji.</p>
               <p>Glasujemo! Navzočih nas je 71, za je glasovalo 68, proti nihče.</p>
               <p><stage>(Za je glasovalo 68.)</stage> <stage>(Proti nihče.)</stage></p>
               <p>Ugotavljam, da je predlagana resolucija sprejeta.</p>
               <p>S tem zaključujem to točko dnevnega reda.</p>
               <p>Nadaljujemo s <title>15. točko dnevnega reda, to je z obravavo predloga zakona o
                  spremembah zakona o organizaciji in financiranju vzgoje in izobraževanja.</title> Skrajšani postopek.</p>
               <p>Prehajamo na odločanje o naslednjem predlogu sklepa: "Predlog zakona o spremembah
               zakona o organizaciji in financiranju vzgoje in izobraževanja, skrajšani postopek, ni
               primeren za nadaljnjo obravnavo. Glasujemo. Navzočih nas je 71, za je glasovalo 50,
               proti 14.</p>
               <p><stage>(Za je glasovalo 50.)</stage> <stage>(Proti 14.)</stage></p>
               <p>Ugotavljam, da je zbor predlagani sklep sprejel. Zato je zakonodajni postopek o
               predlogu zakona končan.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title>16. točko dnevnega reda, to je z obravnavo predloga
                  zakona o spremembi in dopolnitvah zakona o pogojih za izkoriščanje energetskega
                  potenciala spodnje Save, skrajšani postopek.</title>
               </p>
               <p>Prehajamo na tretjo obravnavo predloga zakona v okviru skrajšanega postopka. Ker k
               dopolnjenemu predlogu zakona ni bilo vloženih amandmajev, v tretji obravnavi
               amandmajev ni možno vlagati, zato prehajamo na odločanje o zakonu. Hkrati vas
               obveščam, da me vlada oziroma zakonodajno-pravna služba nista obvestili, da je zakon
               neusklajen.</p>
               <p>Glasujemo. Navzočih nas je 70. Za je glasovalo 61, proti nihče.</p>
               <p><stage>(Za je glasovalo 61.)</stage> <stage>(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Nadaljujemo s prekinjeno <title>17. točko dnevnega reda - predlog zakona o spremembah
                  in dopolnitvah zakona o sodnih taksah, skrajšani postopek</title>
               </p>
               <p>Prehajamo na tretjo obravnavo predloga zakona v okviru skrajšanega postopka. Ker k
               dopolnjenemu predlogu zakona ni bilo vloženih amandmajev, v tretji obravnavi
               amandmajev ni možno vlagati, zato prehajamo na odločanje o zakonu. Obveščam vas, da
               zakon ni neusklajen.</p>
               <p>Glasujemo. Navzočih nas je 67. Za je glasovalo 54, proti nihče.</p>
               <p><stage>(Za je glasovalo 54.)</stage> <stage>(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Nadaljujemo s prekinjeno <title>9. točko dnevnega reda - druga obravnava predloga
                  zakona o spremembah in dopolnitvah zakona o družbi za avtoceste v Republiki
                  Sloveniji</title>
               </p>
               <p>Prehajamo na odločanje o vloženih amandmajih. Najprej bomo glasovali o dveh
               amandmajih poslanske skupine Slovenske demokratske stranke k 6. členu. Najprej
               glasujemo o amandmaju pod 1 k 6. členu.</p>
               <p>Glasujemo. Navzočih nas je 71. Za je glasovalo 23, proti 46.</p>
               <p><stage>(Za je glasovalo 23.)</stage> <stage>(Proti 46.)</stage></p>
               <p>Ugotavljam, da amandma pod 1 ni bil sprejet.</p>
               <p>Glasujemo o amandmaju pod 2. Navzočih nas je 72. Za je glasovalo 20, proti 49.</p>
               <p><stage>(Za je glasovalo 20.)</stage> <stage>(Proti 49.)</stage></p>
               <p>Ugotavljam, da amandma ni bil sprejet.</p>
               <p>Prehajamo na glasovanje o amandmaju istih predlagateljev k 7. členu. Glasujemo.
               Navzočih nas je 71. Za je glasovalo 22, proti 45.</p>
               <p><stage>(Za je glasovalo 22.)</stage> <stage>(Proti 45.)</stage></p>
               <p>Ugotavljam, da amandma ni bil sprejet.</p>
               <p>Prehajamo še na glasovanje o treh amandmajih. Na klop smo dobili tudi spremenjen
               amandma poslanske skupine Nove Slovenije k 11. členu. O njem bomo glasovali kot o
               zadnjem, torej kot o tretjem k temu členu.</p>
               <p>Pod 1 bomo glasovali o amandmaju poslanske skupine Slovenske demokratske stranke.
               Ravno tako isti predlagatelji amandmaja pod 2 in pod 3 o popravljenem amandmaju
               poslanske skupine Nove Slovenije. Najprej glasujemo o amandmaju pod 1. Glasujemo.
               Navzočih nas je 67, za je glasovalo 19, proti 44.</p>
               <p><stage>(Za je glasovalo 19.)</stage> <stage>(Proti 44.)</stage></p>
               <p>Ugotavljam, da amandma pod 1 ni bil sprejet.</p>
               <p>Glasujemo o amandmaju pod 2. Glasujemo. Navzočih nas je 68, za je glasovalo 19,
               proti 47.</p>
               <p><stage>(Za je glasovalo 19.)</stage> <stage>(Proti 47.)</stage></p>
               <p>Ugotavljam, da amandma ni bil sprejet.</p>
               <p>In še o amandmaju pod 3. To je, ponavljam, popravljeni amandma poslanske skupine
               Nove Slovenije, ki ste ga dobili na klop. Glasujemo. Navzočih nas je 68, za je
               glasovalo 26, proti 39.</p>
               <p><stage>(Za je glasovalo 26.)</stage> <stage>(Proti 39.)</stage></p>
               <p>Ugotavljam, da amandma ni bil sprejet.</p>
               <p>Končali smo z glasovanjem o amandmajih. Zaključujem drugo obravnavo predloga zakona.
               Besedo dajem predstavniku vlade.</p>
               <p>Se opravičujem! Ugotavljam, da nismo sprejeli v okviru druge obravnave nobenega
               amandmaja, zato bo zbor v skladu s poslovnikom, s 139. členom, tretjo obravnavo
               predloga zakona opravil v petek po končani zadnji točki dnevnega reda te seje. Hvala
               lepa.</p>
               <p>S tem prekinjam to točko dnevnega reda. Prekinjam tudi 31. sejo Državnega zbora
               Republike Slovenije, ki jo bomo nadaljevali jutri ob 10. uri. Najlepša hvala vsem in
               lahko noč vam želim. <stage>(SEJA JE BILA PREKINJENA 26. NOVEMBRA 2003 OB 22.20 URI.)</stage>
               </p>
            </sp>
         </div>
      </body>
   </text>
</TEI>

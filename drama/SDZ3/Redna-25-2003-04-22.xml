<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Redna-25-2003-04-22">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|F03A80FE36674AF4C1256D130039025C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=F03A80FE36674AF4C1256D130039025C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-25-2003-04-22.DZ" n="25">
               <name>Redna</name>
               <date when="2003-04-22"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-25-2003-04-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">25. seja</stage>
            <stage type="date">(22. april 2003)</stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 14.02 uri.</stage>


            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Spoštovane kolegice poslanke, dragi kolegi poslanci, gospe in gospodje! Pričenjam
               25. sejo Državnega zbora Republike Slovenje, ki je bila sklicana na podlagi prvega
               odstavka 57. člena poslovnika državnega zbora.</p>
               <p>Nekaj naših kolegic in kolegov bo zaradi drugih obveznosti odsotnih. To so: kolegica
               Sonja Areh Lavrič, dr. Miha Brejc, kolega Fabjan, kolegica Stoparjeva. Ob pričetku
               seje ne bo z nami kolega Švagana, sicer bodo odsotni kolegi Trofenik, Veber in Jaša
               Zlobec. Na sejo sem povabil predsednika vlade Republike Slovenije mag. Antona Ropa k
               1. točki predstavnike vlade Republike Slovenije k vsem točkam dnevnega reda ter
               predstavnika sodnega sveta k 9. točki dnevnega reda. Vse, ki so že navzoči oziroma se
               bodo delu državnega zbora pridružili vnaprej lepo pozdravljam.</p>
               <p>Najprej bo državni zbor prešel na določitev dnevnega reda 25. seje državnega zbora.
               Predlog dnevnega reda je pripravljen skladno z 59. členom poslovnika in ste ga
               prejeli s sklicem dne 11.4. letošnjega leta. Odločali bomo v skladu z drugim
               odstavkom 64. člena poslovnika. Predlogov za umik ali širitev dnevnega reda v
               poslovniškem roku nisem prejel. To pomeni, da bi lahko odločali o dnevnem redu, kot
               ste ga prejeli s sklicem. Kolegice in kolegi, prehajamo na določitev dnevnega reda,
               tako kot ste ga prejeli s sklicem. Predlog dnevnega reda dajem na glasovanje. Želite
               besedo? Obrazložitev glasu, prosim kolega Drobnič.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo. Glasoval bom proti temu dnevnemu redu, iz dveh temeljnih
               razlogov. Prvič je ta, da ni uvrščen na dnevni red seje zakon o trgovini. Ni bil tudi
               sprejet na kolegiju, da bi se uvrstil naprej, s tem da bi določili in dali možnost
               ureditve trgovin tako, kot imajo urejene evropske države.</p>
               <p>S tem tudi tvegamo, da se bo izvedel referendum v Republiki Sloveniji. To bi bila
               lepa priložnost, da se državni zbor odzove na primeren način. Drugo pa, če pogledamo
               dnevni red, vidimo, da je izredno malo zakonov, ki so uvrščeni na to sejo dnevnega
               reda. Očitno vlada ne pripravlja zakonodaje v primernem tempu in da bi uredila vse
               tisto, kar je potrebno. Med drugim je tudi nekaj zakonov, ki sem jih vložil; zakon o
               izredni davčni oprostitvi in še marsikaj drugega. Se ne odzove. Torej smatra, da te
               reči ni potrebno v Republiki Sloveniji urediti. To so razlogi, zakaj bom glasoval
               proti temu dnevnemu redu. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Kolega Janez Janša.</p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Hvala za besedo. Tudi jaz tega dnevnega reda ne bom podprl. Že pogled na ta dnevni
               red kaže, da je na njem samo pet zakonov.</p>
               <p>Glede na napovedi vlade smo v letošnjem letu dobili samo približno 15% zakonodajnega
               programa. Glede na napovedi vladajoče koalicije, ki jih je dala v koalicijski
               pogodbi, je morda realizirala kakšnih 20% teh napovedi glede predlogov zakonov, ki
               naj bi jih vlada predlagala v tem mandatu. Vlada sama pravi, da je potrebno v slabem
               letu do vstopa v Evropsko unijo sprejeti še okoli 70 zakonov, ki bodo harmonizirali
               našo zakonodajo z evropsko. Mi pa imamo danes na dnevnem redu pet zakonov in nič več.</p>
               <p>Skratka, tak dnevni red, kot ga imamo pred seboj, ni odraz neke normalnosti, kot se
               to prikazuje, češ da imajo tudi parlamenti evropskih držav krajše dnevne rede, ker so
               stvari pač že urejene, ampak je rezultat nedela vlade. Rezultat nedela vlade tudi
               glede na kriterije, ki jih je ta vlada samo postavila. Ne govorim sedaj o naših
               pobudah, ki smo jih dali, zato da se nekatere stvari uredijo, in predlogov nismo
               dobili, govorim o tistem, kar je vlada sama najavila in bi bilo morda dobro že ob
               samem dnevnem redu izvedeti tudi to, ali bo tako tudi v bodoče in ali bomo zamudili z
               uskladitvijo naše zakonodaje z evropskimi standardi v rokih, ki so postavljeni. Zato
               jaz, seveda, tega dnevnega reda ne morem podpreti.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Želi še kdo obrazložiti svoj glas pred glasovanjem? Če temu ni tako, potem bomo
               prešli na odločanje o določitvi dnevnega reda, kot ste ga prejeli s sklicem.
               Glasujemo. Navzočih 64, 44 za in 16 proti.</p>
               <p><stage>(Za je glasovalo 44.)</stage> <stage>(Proti 16.)</stage></p>
               <p>Ugotavljam, da je dnevni red 25. seje državnega zbora določen. Ob 15. uri bomo
               prešli na prvo točko dnevnega reda, to je na vprašanja poslank in poslancem. Do
               takrat sejo državnega zbora prekinjam.</p>
               <stage type="time">(Seja je bila prekinjena ob 14.08 uri in se je nadaljevala ob 15.01 uri.)</stage>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospe in gospodje! Še enkrat dober dan! Posebej pozdravljam predstavnike vlade, ki so
               se nam pridružili. Pričakujemo tudi predsednika vlade mag. Antona Ropa. Prešli bomo
               namreč na <title>1. TOČKO DNEVNEGA REDA , TO JE NA VPRAŠANJA POSLANK IN POSLANCEV.</title>
               </p>
               <p>V zvezi s to točko dnevnega reda sem v poslovniškem roku prejel pismene prijave 35
               kolegic in kolegov. Vrstni red postavljanja poslanskih vprašanj je v skladu z 244.
               členom in drugim odstavkom 245. člena poslovnika pripravljen tako, da je za dvema
               poslancema opozicije na vrsti poslanec vladajoče koalicije. Na prva tri vprašanja
               poslancev opozicije bo podal odgovore predsednik vlade.</p>
               <p>Prosim, da pričnemo z vprašanji. Predsednik vlade je pravkar prišel v dvorano. Pred
               tem naj obvestim državni zbor, da sta se dva ministra opravičila, ministra Presečnika
               sicer vidim med nami - po 16.00 uri boste odsotni, državni zbor je to vzel na znanje.
               Odsoten bo tudi minister za obrambo dr. Anton Grizold. Drugih opravičil nimam.</p>
               <p>Najprej bodo predstavniku vlade oziroma predsedniku vlade mag. Antonu Ropu - tudi
               vas, predsednik vlade, lepo pozdravljam! - zastavili vprašanja kolegi iz opozicije.
               Prvi bo postavil poslansko vprašanje kolega dr. Andrej Bajuk. Prosim, dr. Bajuk,
               imate čas za postavitev poslanskega vprašanja.</p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Gospod predsednik vlade, upam, da boste danes našim
               državljanom jasno odgovorili na naslednja vprašanja.</p>
               <p>Kakšna je vladna oziroma državna plačna politika, ki ureja plače direktorjev, se
               pravi, uprav ali menedžmenta v podjetjih, kjer ima država neposredno ali posredno
               večinski ali posamično pretežni delež državnega kapitala? Kje je ta politika urejena
               oziroma zapisana? Zakaj ta politika ni poznana državnemu zboru in javnosti? Kje so in
               kdo so tisti v naši državi, ki o njej odločajo? Želim, da to politiko državljanom
               razložite na vsaj dveh primerih.</p>
               <p>Najprej vas sprašujem: Kakšne usmeritve ste kot predsednik vlade ali prej kot
               finančni minister dali gospodu Leniču v Kapitalski družbi, gospodu Kušarju v
               Slovenski odškodninski družbi ter Slovenski razvojni družbi ali SRD v likvidaciji, ki
               so lastnice Skimarja, ta pa je 90% lastnik Elana, d.d., da si je lahko gospod Uroš
               Korže s svojo ekipo za poslovno leto 2001 obračunal nagrado v višini 1.600 milijonov
               tolarjev ter pretekli teden ponovno napovedal, da bo ta nagrada za poslovno leto 2002
               še skromnih 400 milijonov tolarjev, torej skupaj 2.000 milijonov tolarjev? Rad bi še
               opozoril, da ima ob tem vsak človek uprave Elana mesečno vsaj milijon 700 tisoč
               tolarjev plače. In temu podredno vprašanje: Kakšen odstotek dividend pripada
               nasprotnemu državnemu kapitalu, ki ga je država prek SRD leta 2001 vložila v odkup in
               prestrukturiranje Elana, da smo ga odkupili nazaj od Hrvatov in mu omogočili
               poslovanje, skupaj za nakup in prestrukturiranje 7 milijard tolarjev? Koliko tolarjev
               iz dobička Elana je pripadalo neposredno ali posredno državnemu kapitalu oziroma je
               bilo razdeljeno proračunu?</p>
               <p>Drugi primer, ki sodi v plačno politiko vlade, so plače bivše oziroma sedanje in
               prihodnje uprave Zavarovalnice Triglav. Razložite nam: Kakšna znanja in druge
               sposobnosti ter poslovne dosežke so dosegli, na primer gospa Nada Klemenčič in njeni
               sodelavci, člani uprave zavarovalnice in z njo povezanih družb, da so za leto 2001
               uvrščeni na prvih pet mest pri pripravi dohodnin v Sloveniji? Tja bodo po vsej
               verjetnosti uvrščeni tudi za leto 2002. Razložite: Kajso dosežki gospe Klemenčič in
               gospoda Tomažiča pri vodenju monopolne zavarovalnice s stoletno tradicijo, da si
               zaslužijo največ plače v državi?</p>
               <p>S tem v zvezi nas zanima: Kakšne plače glede na sedanje bo lahko imela nova uprava
               Zavarovalnice Triglav, ki bo določena na podlagi odločbe o 85% lastništva države
               oziroma SOD-a in KAD-a? Kdo bo te plače določal? Kar gospod Kušar po svoji vesti ali
               bo kakšno rekla slovenska vlada? Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega dr. Bajuk. Prosim, gospod predsednik vlade, imate besedo za
               odgovor.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Spoštovani gospod poslanec, najlepša hvala za vprašanje. Torej, politika vlade v
               zvezi s plačami v podjetjih v večinski državni lasti in v javnih zavodih je že dolgo
               tega določena in opredeljena in je bila tudi večkrat že javno objavljena in
               pojasnjena.</p>
               <p>Gre za sklep iz leta 1998, v katerem je vlada določila priporočila članom nadzornih
               svetov v zvezi s plačami, nagradami za uspešnost poslovanja, odpravninami in tako
               naprej, in v katerih je natančno določeno, kako se opredeljujejo plače za podjetja v
               večinski državni lasti. Gre za kriterije, po katerih se izračunavajo plače na osnovi
               metodologije društva menedžerjev in po katerih so se vse te plače v teh primerih v
               vseh teh letih tudi določale. Za javna podjetja, sklade in agencije pa je bilo tudi
               določeno s sklepom takratne vlade, da se te plače določajo do višine 90% plače
               ministra. Da bi to še bolj natančno pojasnili, je bil v lanskem letu še dopolnjen
               sklep vlade v zvezi s tem, verjetno poznate ta sklep, ki je določal takšne plače tudi
               za podjetja, ki so v večinski lasti družbe Holding Slovenske elektrarne. Tako je v
               teh primerih sistemsko določeno, kakšne so plače in tako so se vse plače tudi
               obračunavale. Ta vladna politika je jasna in na osnovi te vladne politike se
               pripravljajo in se bodo tudi pripravljala poročila za vse te direktorje in te plače
               so vsem vam lahko tudi dostopne.</p>
               <p>Seveda me vi sprašujete še za nekatere druge plače. Zelo zanimivo je, da me
               sprašujete za plačo direktorice Zavarovalnice Triglav, ko dobro veste, v tem primeru
               Zavarovalnica Triglav ni bila v večinski državni lasti in skupaj smo v tem državnem
               zboru sprejemali in sprejeli zakonodajo, na osnovi katere bomo lahko tudi v tem
               primeru tudi to uredili, na kar napeljujete. To pomeni, da bomo lahko najprej uredili
               nadzor v nadzornem svetu, pregledali poslovanje v primeru Zavarovalnice Triglav in
               tudi preverili uspešnost poslovanja in razloge za kakršnekoli nagrade. Pravzaprav nas
               v to zavezuje tudi zakon in to bomo tudi v tem primeru naredili.</p>
               <p>Sprašujete me še za nekatere druge primere. V primeru družbe Elan je moje mnenje, da
               je treba storiti vse, da se problem nagrajevanja ustrezno reši. In navodilo Slovenski
               odškodninski družbi in Kapitalski družbi je bilo, da se poskuša z ustrezno poravnavo
               doseči, da do tega izplačila, o katerem govorite, iz naslova nagrade, če hočete, iz
               naslova bruto dobička, tudi ne pride. Sam konkretno ne vem točno, v kakšni fazi so
               trenutno ta pogajanja z upravo družbe Elan, morda lahko v zvezi s tem kakšno dodatno
               pojasnilo da tudi predstavnik ministrstva za gospodarstvo. Drugače pa so te stvari že
               davno tega ustrezno urejene. Če pa se v kakšnem primeru ugotavljajo tovrstne
               nepravilnosti ali prevelike nagrade, potem za to odgovarjajo tisti, ki so jim
               tovrstna podjetjapodrejena, v tem primeru Kapitalska družba, Slovenska odškodninska
               družba, oziroma tisti, ki so te firme posredno, če gre za hčerke - in za hčerke ni
               bilo neposredno urejeno, ker so v pristojnosti mater - odgovorni in morajo za to tudi
               ustrezno odgovarjati. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, gospod predsednik vlade. Vprašanje želi dopolniti kolega dr. Bajuk.
               Prosim.</p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Hvala lepa. Oprostite, če moram izreči svoje razočaranje nad vašim odgovorom.</p>
               <p>Dejstvo je, da zakon o gospodarskih družbah, po katerem so organizirana javna
               podjetja oziroma gospodarske javne službe in gospodarske družbe, v katerih ima
               pomembne deleže država, ne določa višine plač menedžmenta oziroma uprav in te
               odločitve prepušča lastnikom - in slovenska država je lastnik. Zato bi vlada pri
               izvrševanju lastništva nad državnim kapitalom morala določiti merila za plače
               menedžerjem, ki bi bila skladna z njihovimi poslovnimi dosežki in bi upoštevala za
               Slovenijo sprejemljiva plačna razmerja v družbi. V enih izmed zadnjih Odmevov, oddaje
               TV Slovenija, <q>"Dosje o plačah"</q> je gospod Lenič kot predsednik uprave Kapitalske
               družbe, ki je v stoodstotni lasti države, celotni slovenski javnosti prostodušno
               razlagal, kako je prav, da plače menedžerjev družb ki jih KAD upravlja, znašajo od
               1,7 milijona, pa tudi do 3 milijonov tolarjev mesečno; vsaj tako ga je bilo mogoče
               razumeti. V imenu koga je izražal takšno mnenje - v imenu vlade?</p>
               <p>Gospod predsednik vlade, vaša ravnanja ne skrbijo le opozicije in večine
               državljanov, vaša ravnanja skrbijo tudi že skoraj vse strokovnjake in profesorje, ki
               jim je kaj do te države. Tako ste zagotovo prebrali, da je dr. Tine Stanovnik,
               profesor za javne finance na ekonomski fakulteti, v zadnji Sobotni prilogi Dela
               dejal: <q>"V javnost prihajajo podatki o enormno visokih plačah in nagradah nekaterih,
               ki so po mojem mnenju povečini neupravičene. To je hud problem. Tako strahotno visoke
               plače in nagrade sprožajo razpravo o skromnosti minimalnih plač, o prejemkih
               najslabše plačanih slojev, o revščini in podobno. Delež državljanov s spodnjega roba
               dohodninske lestvice pa se je v tem času povečal. Stanje ima zelo slabe posledice.
               Zaradi demonstracijskih učinkov ima težave zasebno gospodarstvo, poleg tega pa plače
               v tem sektorju delujejo inflatorno."</q></p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Kolega dr. Bajuk, čas je potekel.</p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Ali mi dovolite še dokončno vprašanje?</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Žal, dr. Bajuk<gap n="..."/></p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Kako si sploh predstavljate, gospod predsednik, da je to mogoče v tej naši državi, v
               kateri vi predsedujete, in vlada? Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Do vseh enako bom ravnal, ko se čas izteče, bom počakal, da končate stavek, potem bom
               pa prisiljen opozoriti na to, da vam je čas potekel in v skrajni sili vzeti besedo.
               Prosim, da se držite dogovorjenega časa, da mi to ne bi bilo potrebno početi.
               Predsednik vlade, imate besedo za odgovor.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Vseeno se mi zdi, ob tem, kar ste sedaj povedali na moj odgovor, je potrebno
               povedati, da ta pravila, sistem določanja plač v podjetjih v večinski državni lasti
               velja od leta 1998 in tudi vi ga niste spremenili takrat, ko ste bili predsednik
               vlade. Ta pravila so ostala tudi takrat v veljavi. Vendar je treba povedati, da so ta
               pravila dejansko restriktivna, da določajo plače v skladu s pravilnikom društva
               menedžer, vendar restriktivno, tako da imajo menedžerji v večinski državni lasti
               relativno manjše plače kot primerljivi direktorji v isti branži. Tako določa ta
               pravilnik, če si ga pogledate. Točno z mnogokratniki, povprečnimi plačami in podobno.
               Natančne formule so določene. V tem intervjuju pa je dr. Stanovnik po mojem
               povsemupravičeno opozoril na problematiko plač direktorjev kot takšnih, ne samo
               tistih v državni lasti, in problematiko razlik v plačah. V tem delu se z njim
               strinjam. Strinjam se s tem, da morajo biti plače primerljive, da morajo biti plače v
               normalnih okvirih kot seveda velja za vse ostale državljane, tudi za vse menedžerje v
               tej družbi.</p>
               <p>V tem primeru govorimo pa o konkretni politiki, o konkretnem sistemu, ki velja od
               leta 1998. Morda bi se veljalo o teh konkretnih pravilih in standardih in normativih
               pogovoriti in pogledati, ali ti ne ustrezajo tistemu, o čemer vi govorite.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Drugo vprašanje predsedniku vlade bo zastavil kolega Peče. Prosim, imate
               besedo.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Spoštovani prisotni! Še pred osamosvojitvijo in pa sprejemom ustave Republike
               Slovenije je v naši državi začel veljati zakon o državljanstvu.</p>
               <p>40. člen omenjenega zakona je govoril, da slovensko državljanstvo lahko pridobi
               vsak, ki zanj seveda zaprosi in pa izpolnjuje samo en pogoj. To je, da na dan
               plebiscita 23.12. ima stalno prebivališče v Republiki Sloveniji. 170.000 ljudi,
               državljanov nekdanjih republik Jugoslavije je imelo pravico to narediti. 140.000 jih
               je naredilo, 30.000 jih tega ni naredilo. Po svoji lastni presoji niso zaprosili za
               slovensko državljanstvo. Podatki nakazujejo, da je 11.000 od teh ljudi Slovenijo
               zapustilo, ker se niso strinjali z osamosvojitvijo Slovenije in z načinom življenja v
               samostojni državi. 18.000 ljudi pa se je seveda zaradi špekulativnih razlogov -
               moramo vedeti, da so bili takrat časi drugačni - odločilo, da bodo počakali z
               zaprosilom. Zaradi tega, ker niso vedeli, kaj se bo dogajalo, in ali se bo Sloveniji
               uspelo osamosvojiti in kakšno bo življenje. Skratka, zgolj zaradi špekulativnih
               razlogov. Leta 1992 je Slovenija po moji oceni pravilno naredila, ko je te ljudi
               spremenila oziroma jim določila drugačen status v registru, in sicer registru tujcev.
               Skratka, ni jih izbrisala, ampak je spremenila njihov status.</p>
               <p>Slovensko osamosvojitveno zakonodajo, kamor spada tudi omenjeni zakon, so pohvalili
               tako OZN kakor Svet Evrope. Dobili smo celo oznako, da spadamo oziroma da je naša
               zakonodaja v standardih z njimi. Toda leta 2003 pride odločba ustavnega sodišča, ki
               na osamosvojitveno zakonodajo meče slabo luč, ki celo na sam akt o ustanovitvi meče
               slabo luč. In odločba ustavnega sodišča se odvija v dve smeri. Prvič, potreba po
               novem zakonu, in drugič, o dopolnilnih odločbah, ki pa bodo to državo stale ogromno.
               Po ocenah, kaj bi se zgodilo, če bodo v narekovajih <q>"oškodovanci"</q> vložili tožbe, za
               kar jim daje pravico ustava Republike Slovenije, bo prišlo do 870 milijard slovenskih
               tolarjev visokih tožb. Ali drugače povedano; za preko pol milijona slovenskih
               tolarjev bo obdavčen oziroma obremenjen vsak državljan Republike Slovenije. Zaradi
               njihovih, torej tistih, v narekovajih <q>"tujcev"</q>, špekulativnih namigov in namenov v
               letih 1991 in 1992.</p>
               <p>In vprašanje: Zanima nas, ali je res, da je gospod Krivic sodeloval v pripravi zakona
               in ga prodal vladi Republike Slovenije, ta isti gospod, ki je zastopnik tega društva?
               In če to drži - in po naših informacijah drži -: Ali ni to sporno z moralo in načinom
               delovanja, da ena in ista oseba napiše zakon, na drugi strani pa se postavi v vlogo
               tistega, ki bo to državo oškodoval za preko 870 milijard slovenskih tolarjev?
               Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, gospod Peče. Prosim, gospod predsednik vlade. Imate najbrž zagovor.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Najlepša hvala za postavljeno vprašanje. Torej gre za nedvomno izjemno zahtevno
               problematiko, v zvezi s katero je bilo že veliko besed v državne zboru in tudi
               dosedanje odločitve državnega zbora so jasne.</p>
               <p>Po drugi strani pa tudi ni nobenega dvoma, da je ustavno sodišče sprejelo odločbo in
               da mora vlada upoštevati odločbo ustavnega sodišča. V to ni prav nobenega dvoma. V
               skladu s tem se v okviru ministrstva za notranje zadeve pripravljajo ustrezne
               rešitve, ki jih bomo znotraj procedure vlade prediskutirali in potem sprejeli
               ustrezne rešitve in o tem seznanili tudi poslance državnega zbora. Kot pa sem rekel,
               se trenutno ustrezne rešitve šele pripravljajo, zato bi bilo v tem momentu prezgodaj
               govoriti o konkretnih rešitvah, ki bodo vsebovane v zakonskem tekstu.</p>
               <p>Postavili pa ste zelo konkretno vprašanje, ki se tiče sodelovanje gospoda Matevža
               Krivica pri pripravljanju tovrstne zakonodaje. V okviru priprave novele zakona je
               bilo vključenih več strokovnjakov. Strokovnjaki, ki so pomagali ministrstvu za
               notranje zadeve, poinformacijah, ki sem jih pridobil, pri pripravi zakonodaje. Po
               informacijah, ki jih imam in ki smo jih pridobili, je bil eden od njih tudi gospod
               Matevž Krivic, verjetno bo kasneje bolj natančno to pojasnil minister za notranje
               zadeve. Vendar po navedbah,ki so tukaj navedene, njegovo strokovno stališče ni bilo
               upoštevano pri končnem tekstu. To je dejstvo.</p>
               <p>Glede ocene primernosti ali ne takega ravnanja, pa je verjetno to vprašanje bolj
               primerno nasloviti na samega avtorja teh pripomb in stališč kot na mene</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Želite dopolnilno zastaviti vprašanje? Prosim, kolega Peče.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Ocenjujem, da je prag sodelovanja slovenske vlade seveda sramota. Žal mi je, da moram
               uporabiti to besedo, ampak da slovenska vlada pristane na to, da oseba v postopku,
               pravni zastopnik enega društva je povabljen k sodelovanju priprave zakonov v isti
               materiji, v kateri njegova odločitev oziroma njegove aktivnosti dosežejo to, da bo ta
               država - upam, da ne -,ampak, da bi morala ta država plačati 870 milijard slovenskih
               tolarjev - več kot polovico letnega proračuna Republike Slovenije.</p>
               <p>Gospod Rop, ko ste odgovarjali gospodu Bajuku, ste v enemu stavku dvakrat izjavili
               besedo <q>"konkretno"</q>. Sedaj pa vas sprašujem oziroma vas prosim za res konkreten
               odgovor z <q>"da"</q> ali <q>"ne"</q>.</p>
               <p>Slovenska nacionalna stranka od vlade zahteva, da odločbo ustavnega sodišča v temu
               trenutku ne spoštujete; da se držite ustave Republike Slovenije, ki govori o delitvi
               oblasti na izvršno, zakonodajno in sodno oblast in da pred morebitno izdajo
               dopolnilnih odločb, ki bodo to državo stale - kolikor smo že omenili - nekaj sto
               milijard slovenskih tolarjev, prvo pristopite k novemu zakonu. Tokrat naj k novemu
               zakonu ne bo povabljena oseba, ki nastopa tudi na drugih bregovih. Potem izdajte
               podzakonske akte in da imate ob pripravi in pisanju omenjenih zakonov v mislih tudi
               osamosvojitev Republike Slovenije in da jo boste v samem zakonu - osamosvojitev tudi
               ohranili. Poleg tega pa vas prosim, da imate ob sami pripravi zakona tudi finančni
               vidik.</p>
               <p>Ocenjujemo, da je odločba ustavnega sodišča v škodo naši državi, in upamo, da bo
               vlada Republike Slovenije tokrat pripravila zakon in podzakonske akte in da brez
               zakona na bo šla izdajati oziroma izvrševati 8. točke odločbe ustavnega sodišča o
               izdajanju dopolnilnih odločb. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospod predsednik vlade, prosim.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Ob tem velja zlasti poudariti to, da je sodelovanje strokovne javnosti zelo pomembno
               pri pripravi zakonskih tekstov in da velja takšno prakso seveda tudi v bodoče
               prakticirati. Seveda je pa bilo verjetno popolnoma nemogoče s strani ministrstva za
               notranje zadeve vnaprej vedeti, kako bo kakšen od strokovnjakov, kiravna, ki je
               vključen v pripravo zakonodaje ravnal naknadno in potem, ko bo njegovo sodelovanje z
               ministrstvom zaključeno. Tako v tem kontekstu vnaprej obsojati nekoga, ker ni vedel,
               kako bo nekdo drug ravnal, je po moji oceni nenavadno.</p>
               <p>Tisto, kar bi rad poudaril še enkrat, pa je, da je ustavno sodišče del ustavnega reda
               v Sloveniji in mi smo se dolžni ravnati po odločbah ustavnega sodišča in tako bomo
               tudi ravnali.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Tretje vprašanje bo zastavil predsedniku vlade kolega Janez Janša.</p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Hvala za besedo. Spoštovani gospod predsednik vlade! Vlada dr. Andreja Bajuka je leta
               2000 zaradi neurejenega stanja v davčni upravi Republike Slovenije in številnih
               odkritih nepravilnosti zahtevala zamenjavo direktorja davčne uprave Stojana Grilja.
               Takratni finančni minister tega ni hotel storiti in v tem je imel celotno in močno
               podporo takratne opozicije LDS, Združene liste in tudi večine medijev. Kasnejši
               finančni minister, to ste bili vi, gospod Rop, pa ga je seveda obdržal brez dvoma v
               delu davčne uprave. Leta 2000, ko je bila predlagana zamenjava direktorja Stojana
               Grilja, je davčni dolg po podatkih te iste uprave znašal 85 milijard slovenskih
               tolarjev.</p>
               <p>Revizorji računskega sodišča so dve leti kasneje odkrili že 170 milijard neizterjanih
               davkov. Davčna uprava pravi, da je veliko tega dolga neizterljivega. Na podlagi
               ugotovitev revizorjev računskega sodišča to drži ali pa tudi ne drži, kajti
               ugotovljeno je, da so evidence skrajno pomanjkljive. Če je dolg neizterljiv, zakaj je
               potem še v evidencah. Hkrati pa so revizorja računskega sodišča ugotovili tudi
               naslednje šokantne stvari. Davčna uprava Republike Slovenije s svojimi davčnimi
               evidencami ne izpolnjuje osnovnih računovodskih načel, zato so podatki iz teh evidenc
               nezanesljivi. Podatki o davčnem knjigovodstvu davčne uprave so nepopolni in neažurni.
               Davčna uprava, recimo, nima podatkov o obračunanih davkih igralnic. Čudno - igralnic.
               Po drugi strani pa so v davčni upravi našli preko 210 milijonov plačanih davkov, za
               katere pa se ne ve, kdo jih je plačal. Revizorji sumijo, da je tega denarja še precej
               več, koliko, pa se zaradi nepopolnih evidenc ne da niti ugotoviti. Po eni strani so
               neizterjani davki, po drugi strani pa jedenar, ki so ga davčni zavezanci plačali,
               vendar se ne ve, kdo ga je plačal. DURS pa odpisuje davke na podlagi internih
               navodil: enim ja, drugim ne. DURS odpisuje davke na podlagi internih navodil, ki jih
               ne poznamo, arbitrarno. Si predstavljate to silno arbitrarno moč vladajočih, ki lahko
               brez jasnih kriterijev nekaterim davke odpisujejo, drugim pa ne? Vse to vzbuja silno
               nezaupanje davkoplačevalcev in davčnih obvezancev in stanje je nevzdržno.</p>
               <p>Zato vas, spoštovani gospod Rop, sprašujem: Kako boste kot predsednik vlade
               zagotovili enakost državljanov pred zakonom, če tega niste bili sposobni storiti niti
               kot minister za finance?</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega Janša. Besedo dajem predsedniku vlade.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Zahvaljujem se za vprašanje. Jaz sem seznanjen s tem poročilom. Menim, da je potrebno
               storiti vse za to, da se na to poročilo ustrezno odgovori, in to v okviru odzivnega
               poročila, za katerega je DURS-u dano 60 dni. V okviru ministrstva za finance so bile
               oblikovane tudi ustrezne skupine in zadolžene osebe, ki bodo natančno preverile vse
               te navedbe, ki so danes s strani računskega sodišča in ki bodo preverile potem tudi
               odzivno poročilo in zlasti tudi načrt ukrepov, ki ga je davčna uprava dolžna
               pripraviti in prikazati.</p>
               <p>Vsekakor velja temu posvetiti posebno pozornost. Ne drži, da se s problematiko
               pobiranja davkov in učinkovitosti pobiranja davkov v preteklosti nismo ukvarjali.
               Nasprotno, sam sem zahteval v preteklosti tudi nekaj mednarodnih študij v zvezi z
               učinkovitostjo pobiranja davkov v Sloveniji. Če pogledate ekspertize, ki so jih
               pripravili tuji eksperti in strokovnjaki, na primer Mednarodnega denarnega sklada <stage>(o
               tem obstoja študija)</stage>, boste videli, da je bila njihova ocena,da je v Sloveniji
               pobiranje davkov nadpovprečno učinkovito. Ne nazadnje so bile to ene tistih ocen, ki
               so tudi vplivale na končne odločitve tudi pri razmišljanju o kadrovskih spremembah in
               potezah znotraj davčne uprave. Tudi študije v zvezi s primerljivosti davčnega sistema
               v Sloveniji in Evropski uniji, na primer, kažejo <stage>(to si lahko pogledate v
               gospodarskih gibanjih ali pa posebnih študijah v zvezi z vstopanjem v Evropsko
               unijo)</stage>, da v Sloveniji na 1-odstotno točko davka na dodano vrednost poberemo 0,5%
               bruto domačega proizvoda, v državah članicah Evropske unije pa 0,36. Torej je
               učinkovitost davčnega pobiranja v državah članicah Evropske unije nižja kot v
               Sloveniji, in to je pravzaprav eden od problemov ob vstopanju v Evropsko unijo.</p>
               <p>Tudi pregled davkov in dolga po številkah, ki so na voljo, jasno kaže, kakšne so
               dimenzije in koliko v strukturi dolga odpade na zamudne obresti, koliko tega dolga pa
               izvira iz dejanskega aktivnega dolga, ki na novo nastaja. Po teh podatkih ta dolg ne
               narašča hitreje od prihodkov in je delež konstanten. Tako podatki kažejo, da je delež
               knjigovodskega dolga v bruto domačem proizvodu v Sloveniji 2% in se ni spremenil v
               letu 2002 glede na 2001 in je eden tistih deležev, ki je nižji med primerljivimi
               državami v Evropski uniji. Tudi struktura dolga po pravnih osebah, fizičnih osebah,
               samostojnih podjetnikih in občanih kaže na to, da se ta struktura ne slabša in da je
               relativno konstantna. Iz tega, kar sem povedal, seveda ne izhaja, da ni problemov v
               davčni upravi, da ni problemov inda ni potrebno ukrepov sprejemati. Seveda, ukrepe je
               treba sprejemati, vendar se je ob tem treba zavedati, da imamo relativno učinkovit
               davčni sistem, relativno učinkovito davčno upravo, ki pa je očitno pri svojih
               evidencah naredila nekaj napak; očitno soevidence pomanjkljive, če so, to bomo sedaj
               videli iz odzivnega poročila - če so in če za to, in verjamem, da za to potem
               obstajajo tudi odgovorne osebe, potem bodo tudi ustrezne poteze v nadaljevanju
               opravljene.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, gospod predsednik vlade. Dopolnilno vprašanje, kolega Janša.</p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Spoštovani gospod Rop! Mi imamo predvsem učinkovite davkoplačevalce, ti zelo
               disciplinirano plačujejo, v primerjavi z nekaterimi drugimi državami, to je bilo
               ugotovljeno. Imamo pa davčno upravo, ki zbira podatke, na podlagi katerih ste rekli,
               da so stvari v redu. Vendar pa je računsko sodišče za te podatke, ki ste jih zdaj
               navajali, reklo naslednje: <q>"Podatki o davčnem knjigovodstvu Dursa so nepopolni in
               neažurni. Evidence Dursa ne izpolnjujejo osnovnih računovodskih standardov."</q> Na
               podlagi tega vi govorite, da je vse v redu, na podlagi teh istih podatkov. Skratka,
               ugotovljeno je, da davčna uprava ni sposobna niti voditi evidence v skladu s predpisi
               in na podlagi teh nepopolnih evidenc vi zdaj govorite, da je stvar v redu.</p>
               <p>Študija, ki jo je naredil gospod dr. Bole v zvezi s stanjem v Dursu, ni kredibilna
               zaradi tega, ker je gospod dr. Bole na plačilnem spisku finančnega ministrstva. On
               vsak mesec izdeluje davčne napovedi in druge analize in je za to plačan. To ni
               neodvisna stroka, ki bi dala drugačne ugotovitve od računskega sodišča. Naj vas
               opozorim na to, da računsko sodišče ni moglo niti izreči mnenja, niti negativnega, po
               tem pregledu v Dursu, kjer so bile stvari tako neurejene. To se je doslej zgodilo v
               zgodovini obstoja računskega sodišča samo še enkrat, ko so revidirali stranko
               Zelenih, ki je razpadla. Samo v teh dveh primerih doslej računsko sodišče ni bilo
               sposobno, ni moglo izdati mnenja. V primerustranke zelenih, ki je razpadla, in v
               primeru Davčne uprave Republike Slovenije, ki je za čas delovanja, ko ste bili vi tam
               finančni minister. Sprašujem vas: Kakšni bodo ukrepi, ne kakšni bodo odzivi!</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospod predsednik vlade, prosim.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Najlepša hvala za to, kar ste povedali. Najprej glede kredibilnosti študij gospoda
               Boleta. Vsakdo si lahko izračuna sam, kolikšen je delež po bruto domačem proizvodu
               izterjanih davkov, kolikšen je bruto domači proizvod in to primerjavo naredi z
               državami članicami Evropske unije. In če to naredi, potem bo videl, da to drži, kar
               sem povedal. Vsakdo si lahko to izračuna, ta metodologija je tudi pojasnjena v tej
               študiji, če si jo pogledate.</p>
               <p>Druga stvar, navajali ste poročilo računskega sodišča. Potem si, lepo vas prosim,
               preberite četrto stran, kjer eksplicitno piše na koncu: <q>"Večino razlik med zneski, ki
               bi se morali ujemati, je DURS pojasnil, vendar njihovih pojasnil nismo mogli v celoti
               potrditi."</q> Torej, zadeva ni v celoti urejena. Strinjam se, da ni urejena, strinjam se
               da je potrebno ukrepati. Vendar nihče, tudi v tem poročilu, ne govori o tem, da ni
               evidenc. Vseh razlik med posameznimi evidencami ni moč pojasniti. In nekdo, če se bo
               to v nadaljevanju potrdilo iz odzivnega poročila DURS-a, bo moral za to odgovarjati,
               v to ni prav nobenega dvoma.</p>
               <p>In za konec naj vas še enkrat povem, tudi Mednarodni denarni sklad je takšno študijo
               naredil v zvezi z učinkovitostjo slovenskega davčnega sistema in davčne uprave in
               potrdil to, kar sem prej povedal: da imamo relativno učinkovito pobiranje davkov. In
               to ne samo od državljanov, tako kot ste verjetno nameravali povedati in ste svoj čas
               izjavljali. Če pogledate podatke o tem - strukturo knjigovodsko evidentiranega dolga
               in knjigovodsko evidentiranim dolgom v primerjavi z davčnimi prihodki -, potem boste
               videli, da je pri pravnih osebah, od katerih se pobira dolg in kjer je vloga davčne
               uprave največja, delež tega dolga 3,9%. Torej je delež najnižji. V tistem delu, kjer
               govorimo o samostojnih podjetnikih in posameznikih, je delež tega dolga glede na
               prihodke 28,6%, pri zavezancih iz kmetijske dejavnosti 65%, pri občanih pa 25% - v
               povprečju 6,8%. Tako ne moremo na pamet govoriti, kdo je tisti, kivplačuje, kdo je
               tisti, ki ne vplačuje davke, in kakšna je vloga davčne uprave. Potrebno si je pač
               pogledati številke.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. S tem smo izčrpali tisti del te točke, ko predstavniki opozicijskih
               poslanskih skupin zastavijo vprašanja predsedniku vlade. Nadaljevali bomo z
               vprašanji, ki jih kolegice in kolegi naslavljate na ministrice oziroma ministre v
               vladi. Najprej bo vprašanje ministru za okolje oziroma za notranje zadeve postavila
               kolegica Poszonec.</p>
            </sp>
            <sp who="SDZ3:PozsonecMaria">

               <speaker>MARIA POSZONEC:</speaker>

               <p>Hvala lepa.Lep pozdrav vsem prisotnim. Znano je, da pitna voda v Pomurju močno
               onesnažena zaradi velike uporabe pesticidov. Menim, da bi bilo nujno potrebno pričeti
               z izvajanjem takšnih kmetijskih programov, s katerimi bi se izognili pretirani
               uporabi gnojil in pesticidov, vendar od delavcev na ministrstvu za kmetijstvo in
               gozdarstvo sem izvedela, da nimajo podatkov o vseh vodovarstvenih območjih v
               Sloveniji in tako tudi v Pomurju.</p>
               <p>Zato me zanima: kdaj bodo stekli programi za čistejšo oziroma čisto vodo v Prekmurju?
               Kajti, tudi prebivalci Prekmurja, Pomurja imamo pravico do zdravega in čistega
               okolja.</p>
               <p>Naslednje poslansko vprašanje pa bom postavila v zvezi z rezultati zadnjega popisa
               prebivalstva, in sicer glede padca števila pripadnikov narodnih skupnosti. Vprašanje
               bi najraje postavila premieru gospodu Ropu, vendar vem, da ne morem, pa ne zato, ker
               bi menila, da je on karkoli zamudil v svoji politiki glede narodnosti, temveč bi
               njegovo angažiranje in pristop celotne vlade lahko pripomoglo popraviti, delno
               popraviti sedanji položaj, kar se tiče narodnosti.</p>
               <p>Število pripadnikov madžarske narodne skupnosti se je od predzadnje do zadnjega
               popisa močno zmanjšalo in sicer celih 22%. Ta številka je tolika, kot je vojna na
               Hrvaškem in v Srbiji zdesetkala število Madžarov. Precej višja je kot, recimo, v
               Transilvaniji, kjer je ta številka v zadnjih desetletjih le 5%, ali v Ukrajini - 2%.</p>
               <p>Od 8 tisoč pripadnikov madžarske narodne skupnosti nas je ostalo le še 6235 in to se
               je zgodilo ob dobri narodnostni politiki. To so sedaj namreč dejstva, ne zgolj
               občutki in strahovi z moje strani, kot ste takrat mislili, ko sem zaman opozarjala,
               prosila, rotila v zvezi s položajem; zaradi gospodarske zaostalosti, zaradi
               infrastrukturne izoliranosti zaradi demografske ogroženosti, zaradi visoke stopnje
               nezaposlenosti, kar je povzročalo odseljevanje mladih. Namreč, občina Lendava je že
               prispela na častno prvo mesto glede nezaposlenosti.</p>
               <p>Moram vam povedati, da nisem pretirano zadovoljna in da sem imela na žalost prav. To
               niso le številke, tu gre za ljudi, za družine, za celotno narodnost. Leta 1918 nas je
               bilo 35 tisoč, leta 1953 okoli 11 in sedaj okoli 6 tisoč. Še kakšna dva podpisa, pa
               pripadnikov madžarske narodne skupnosti v Sloveniji ne bo. Menim, da bo to zelo
               velika škoda in da si slovenska politika tega ne bi smela privoščiti, saj je
               Slovenija ob osamosvojitvi ter ob vstopu v EU pridobila mnogo priznanj, simpatij prav
               zaradi svoje politike do avtohtonih narodnih skupnosti, pa si že zaradi humanih
               razlogov ne bi smela tega privoščiti.</p>
               <p>Zato prosim vlado, da nemudoma izdela načrt, kako zbuditi severovzhodno Slovenijo iz
               depresivnega stanja, kako zagotoviti delovna mesta, da bodo intelektualci in mladi
               našli svojo prihodnost na tem območju ter da se bodo otroci rojevali doma, ker smo
               izgubili že preveč generacij. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolegica Pozsončeva. Dve vprašanji, najprej minister za okolje. Prosim,
               mag. Kopač.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Hvala za vprašanje, spoštovana poslanka. Spraševali ste o evidenci vodovarstvenih
               območij. Ta evidenca je nastajala dolga leta na ravni občin. Občine so evidenco
               oblikovale z odloki o vodovarstvenih območjih. Pri njihovem pregledu za nazaj pa smo
               ugotovili, da so bili nekateri od teh odlokov - ali pa lahko rečemkar večina teh
               odlokov - precej nenatančnih, ne uporabljajo natančnih parcelnih številk, pač pa so
               bolj pisni - rečejo, <q>"od tega hrasta pa do one skale"</q> in podobno. Vse to je sedaj
               treba spraviti na digitalni kataster. To zahteva veliko dela. Morda smo podcenjevali
               obseg tega dela, ko se je sprejemal zakon o vodah. Vse to pa razlagam zato, ker zdaj
               od zakona o vodah naprej ta državna obveznost, ni več občinska. To je bilo preneseno
               na državo in sedaj tudi za potrebe kmetijsko-okoljskega programa, kjer posebej
               sponzorirajo okolju prijazno kmetijstvo na vodovarstvenih območjih, pospešeno
               pripravljamo to evidenco.</p>
               <p>Januarja, ko smo s tem začeli, smo imeli šele pet poskusnih, sedaj je do konca marca
               že obdelanih 880 teh vodovarstvenih območij, in to 880 tistih, za katera so bili
               občinski odloki sprejeti po letu 1997, takrat so bili malo bolj natančni ti odloki,
               starejši odloki so bolj, kot sem že prej poskušal ilustrirati, opisni. No, med temi
               novejšimi so tudi tista, ki ležijo na narodnostno mešanih območjih. Ocenjujemo pa, da
               je vodovarstvenih območij, za katera so bili občinski odloki sprejeti pred letom
               1997, pa še od 1.400 do 1.500. Računamo, da nam bo kompletiranje te evidence vzelo še
               približno leto dni. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim, minister za notranje zadeve, želite odgovoriti na del vprašanja, ki se je
               nanašalo na vlado?</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Nisem razumel, da je kolegica Pozsončeva to drugo vprašanje naslovila meni, ampak
               vendarle, ker je bilo v pismenem izvodu tega vprašanja omenjeno naše ministrstvo, naj
               rečem, da ministrstvo za notranje zadeve ni pristojno za obravnavanje področja
               narodnosti. Sem pa vendarle v pripravi na ta odgovor preveril statistične podatke in
               lahko samo potrdim, da so vaši podatki točni. Zdelo bi se mi smiselno, da bi za to
               pristojni urad za narodnosti izdelal o tem poročilo, ki bi pa moralo segati na več
               resorjev, za vlado in da bi vlada ta problem celovito obravnavala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Dopolnilno vprašanje, prosim, kolegica Pozsonec.</p>
            </sp>
            <sp who="SDZ3:PozsonecMaria">

               <speaker>MARIA POZSONEC:</speaker>

               <p>Hvala. Zanima me: Katero ministrstvo je potem odgovorno za narodnosti? To me res
               zanima. To je eno.</p>
               <p>Kot drugo pa bi vprašala gospoda ministra Kopača: Kakšno je stanje na vodovarstvenih
               območjih v Prekmurju? Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospoda ministra, kdo želi najprej odgovoriti? Minister za notranje zadeve,
               prosim.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Urad za narodnosti kot vladna služba je pristojen za področje narodnosti.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala, minister. Mag. Kopač, minister za okolje, prosim.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Hvala. Tu moramo razlikovati dve vrsti vodovarstvenih območij. Ena so razglašena kot
               vodovarstvena območja na podlagi zakona o vodah, kjer gre za neposredne zaledje
               različnih virov pitne vode na primer; drugo pa je območje, ki je na podlagi zakona o
               varstvu okolja razglašeno kot območje, na katerem je - torej <q>"ogroženo območje
               vodonosnikov in njihovih hidrografskih zaledij."</q> Taka območja je v lanskem letu -
               mislim, da novembra meseca - določila vlada s svojo uredbo. Takrat je določila pet
               obsežnejših območij v Sloveniji, ki so območja ogroženih vodonosnikov zaradi
               pretirane uporabe določenih fitofarmacevtskih sredstev. Kot veste, je takrat vlada
               prepovedala uporabo atrazina, nasploh pa tudi nekaterih derivatov atrazina na teh
               vodovarstvenih območjih.</p>
               <p>Če govorimo o Prekmurju, je načrt ali pa karta takrat bila dosti jasno predstavljena.
               Lahko rečem, da kompletno neposredno zaledje Mure in pa južni del Prekmurja,
               približno južno od Murske Sobote, sta razglašena za območje z ogroženim vodonosnikom,
               kjer je prepovedana uporaba nekaterih aktivnih substanc iz fitofarmacevtskih
               sredstev.</p>
               <p>Vseh v Prekmurju vam ta hip seveda na pamet ne znam našteti. Kot pa sem rekel, do
               zdaj jih je evidentiranih in na kataster postavljenih 880, ne vem, koliko od teh jih
               je konkretno na območju Prekmurja, ampak to bi se lahko naknadno še pozanimal.
               Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Naslednje vprašanje bo zastavil kolega Pavel Rupar. Prosim.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Hvala lepa, gospod predsednik. Kolegice in kolegi! Najprej vprašanje, ki je v zvezi z
               živalskim vrtom, pa me zanima, kdo mi bo odgovarjal.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Vi ste naslovili vprašanje na ministra za kmetijstvo. Minister se meni ni opravičil,
               vsaj da bi mi bilo ta hip znano, ne. Če ne boste zadovoljni z odgovorom, ki vam ga je
               dolžan pisno posredovati v 30 dneh, lahko vprašanje ustno ponovite, če boste danes
               tako izjavili.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Upam, da je kje blizu, da prihaja, in upam, da bo med potjo slišal vprašanje, ki je,
               tako kot sem rekel, v zvezi z živalskim vrtom v Ljubljani.</p>
               <p>Torej, že kar nekaj časa teče polemika o aferi, ki se tam dogaja. Namreč, vem, da mi
               bo marsikdo očital, da je živalski vrt stvar Mestne občine Ljubljana. Vendar, moram
               pa povedati, da glede na to, da sem ljubitelj živali in da je v Sloveniji mnogo mojih
               somišljenikov in pa tuditistih, ki skrbijo zanje, ki se zavedajo, da je živalski vrt
               v Ljubljani edini živalski vrt v Sloveniji, se mi zdi, da je prav, da v zvezi s tem
               spregovorim tudi v državnem zboru in postavim nekaj vprašanj gospodu ministru Butu,
               ministru za kmetijstvo ali pa komu od predstavnikov vlade.</p>
               <p>Sam sem pričakoval, da se bodo svetniki, ki vladajo v Ljubljani s strani Združene
               liste in Liberalne demokracije, sami odzvali na polemike, ki se dogajajo, vendar
               moram reči, da nisem pričakoval kdo ve kako velikega angažiranja z njihove strani,
               ker to vendarle ni Banka SIB, vendarle ni Energetika, pač pa nedonosen,
               nesprivatiziran - bom rekel - in še v zadnjem času popolnoma zanemarjen živalski vrt,
               ki se pač bori <q>"pišmevuh"</q> sam s sabo.</p>
               <p>V živalskem vrtu se dogajajo čudne stvari. Pričakoval bi od sestre bivšega
               direktorja tega živalskega vrta ljubljanske svetnice Liberalne demokracije gospe
               Marjete Vesel Valentinčič, da bi opozorila brata ali pa koga od svojih sosvetnikov,
               da naj stanje uredi - zopet, bom rekel, razočaranje! Namreč, v tem živalskem vrtu,
               kot smo lahko brali, izginjajo živali in vsi indici kažejo, da izginjajo tiste
               živali, ki so užitne. Torej, izgine kakšen medved, izgine kakšen odojček divjega
               prašička in izginejo tudi drugi. Moram reči, da sem zelo vesel da papige niso užitne,
               če ne bi še tiste <q>"požrli"</q>. Ampak po vsej verjetnosti - torej je anarhija v tem
               živalskem vrtu res katastrofalna in bi postavil naslednja vprašanja.</p>
               <p>Ugotovljeno je, da status živalske vrta že več kot 30 let ni urejen. Vse, kar se v
               zvezi s tem, z ureditvijo, dogaja, je neurejeno. Postavljam naslednja poslanska
               vprašanja. Kaj gospod minister in ministrstvo pripravlja za ukrepe za rešitev tega
               stanja? <gap n="..."/><stage>/Opozorilni znak za konec./</stage><gap n="..."/></p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Kolega Rupar.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Zakaj se ne pojavi - samo da dokončam stavek, mislim, da imam pravico. Zakaj s strani
               ministrstva ali vlade ni podan predlog, da bi morda slabim skrbnikom,<gap n=".."/></p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Kolega Rupar.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p><gap n="..."/> Mestni občini Ljubljani, odvzeli pravico do živalskega vrta in naredili pobot in
               da se začne skrbeti za te živali, ki so oprostite, vsega usmiljena vredne<gap n="..."/></p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Kolega Rupar.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p><gap n="..."/> tudi meni. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p><gap n="..."/> dovolite, da vas prekinem. Vsakdo mora vračunati tudi vprašanja v čas, ki je za
               to namenjen. Vprašanje ste v pisni obliki oziroma v najavi naslovili na ministra za
               kmetijstvo, kot rečeno, ministra iz meni neznanih razlogov ni danes na seji državnega
               zbora.</p>
               <p>Najprej naj vas vprašam v skladu s poslovnikom, ali želite, da je na vaše vprašanje
               dan ustni odgovor. Vztrajate pri tem, da je na vaše vprašanje dan ustni odgovor. Tako
               bo uvrščeno vprašanje na naslednjo sejo in je minister dolžan nam tudi ustno
               odgovoriti. Kolega Ivan Mamić bo ministrici za kulturo zastavil naslednje vprašanje.
               Imate besedo.</p>
            </sp>
            <sp who="SDZ3:MamićIvan">

               <speaker>IVAN MAMIĆ:</speaker>

               <p>Hvala lepa. Praksa kaže, da slovenski medijski prostor ni pluralen. Mediji <q>"odtujijo"</q>
               svobodo izražanja, ne omogočajo različnosti misli in prepričanj, korektnega dela
               novinarjev in objektivne obveščenosti javnosti. Lastništvo medijev in distribucijska
               mreža sta v rokah ene politične opcije, zato je to tako.</p>
               <p>Državni zbor je aprila leta 2001 sprejel zakon o medijih. V postopku sprejemanja
               zakona smo se poslanci opozicije oziroma koalicije Slovenija, žal, neuspešno
               zavzemali za oblikovanje sklada za medije, ki bi bil namenjen pluralizaciji in
               sofinanciranju izvajanja javnega interesa na področju medijev. Dejstvo je namreč, da
               so nacionalna televizija in vse časopisne hiše ustanovljene pred slovensko
               osamosvojitvijo, ostale last ene in iste politične opcije - vemo katere.
               Enostranskaprivatizacija medijskega prostora ni upoštevala dejstva, da so bila
               sredstva za delovanje medijev denar vseh davkoplačevalcev v Sloveniji, torej tudi
               tistih, ki se s sedanjo podobo medijskega prostora ne strinjajo. S skladom za medije
               bi zagotovili enake izhodiščne položaje različnih političnih opcij. Z njim bi tudi
               omogočili odpravo novinarske samocenzure, na katero je v svojem poročilu o
               demokratizaciji v Sloveniji opozarjal tudi minister za zunanje zadeve iz Združenih
               držav Amerike že leta 2000.</p>
               <p>Spoštovana gospa ministrica, zanima me: Kakšno strategijo za nujno pluralizacijo
               slovenskega medijskega prostora ima vaše ministrstvo? Z zakonom o medijih je bil
               ustanovljen sklad za avdiovizualne medije, z namenom izvajanja državne podpore
               razvoju avdiovizualne produkcije na področju medijev. Zanima me še: Koliko denarja je
               bilo zbranega v tem skladu in komu je bil namenjen; s tem seveda tudi, kako je bil
               porabljen? Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega Mamić. Gospa ministrica, imate besedo.</p>
            </sp>
            <sp who="SDZ3:RihterAndreja">

               <speaker>ANDREJA RIHTER:</speaker>

               <p>Spoštovani gospod predsednik, poslanke in poslanci! Gospod poslanec, hvala za
               vprašanje. Zagotavljanje medijskega pluralizma je gotovo ena izmed osrednjih skrbi
               ministrstva za kulturo, posebej na področju politike izvajanja medijev.</p>
               <p>Pri vodenju svoje politike pa ministrstvo za kulturo izhaja predvsem iz 10. člena
               evropske konvencije o človekovih pravicah, pri čemer posebno skrb posveča zlasti
               naslednjim področjem: zagotavljanju kulturne raznolikosti, zagotavljanju raznolikosti
               medijskih vsebin in virov ter tudi regulaciji medijskega trga. Vsi ti in drugi ukrepi
               za zagotavljanje pluralizma so podrobno razdelani v zakonu o medijih, ki ste ga tudi
               omenili in za katerega implementacijo je odgovorno naše ministrstvo za kulturo. Kmalu
               bo že dve leti, meseca maja, ko je bil zakon sprejet v državnem zboru, zato smo na
               podlagi tega zakona opravili tudi analizo stanja na medijskem področju, ki med drugim
               tudi kaže, da se na nekaterih področjih, na katera pa naše ministrstvo za kulturo
               nima neposrednega vpliva, zakon še ne izvaja v celoti. Še vedno, na primer, ni
               izdelana strategija razvoja radijskih in televizijskih programov, za katero je v 100.
               členu zakona določeno, da jo ministrstvu za kulturo predlaga svet za radiodifuzijo.</p>
               <p>Vendar ste me na tem mestu vprašali po našem poslanstvu in naših nalogah, zato je v
               zakonu o medijih posebno poglavje namenjeno prav zaščiti pluralnosti in
               raznovrstnosti medijev, in to predvsem z vidika lastništva oziroma upravljavskih
               pravic. Tako izdajatelj ali lastnik dnevnika ne more biti lastnik radijskega ali
               televizijskega programa, ali obratno. Prav tako so omejitve na izdajatelje, ne pa
               tudi na lastnike, pri pridobivanju deleža v drugem izdajatelju radijskega ali
               televizijskega programa da ne bi prišlo do prevladujočega položaja na trgu. Zakon
               zelo podrobno precizira tudi osebe, ki so med seboj upravljavsko, kapitalsko ali
               drugače povezane in omejujejo lastništvo oziroma upravljavske pravice. Zakon tudi
               omejuje opravljanje oglaševalske ali telekomunikacijske in hkrati radijske ali
               televizijske dejavnosti. V skladu z zakonom Republika Slovenija posebej podpira
               razširjanje programskih vsebin v zvezi z uresničevanjem ustavne pravice državljanov
               oziroma državljank Slovenije, Slovencem po svetu, pripadnikom oziroma pripadnicam
               slovenskih narodnih manjšin v Italiji, Avstriji in na Madžarskem, italijanske in
               madžarske narodne skupnosti ter romske skupnosti v Sloveniji do obveščanja in
               obveščenosti v zvezi z ohranjanjem slovenske nacionalne in kulturne identitete.</p>
               <p>Ministrstvo za kulturo tako izvede vsako leto na tej podlagi javni razpis za
               sofinanciranje ustvarjanja programskih vsebin in razvoj tehnične infrastrukture s
               sredstvi iz državnega proračuna. V letu 2002 je bilo na razpolago 97 milijonov
               tolarjev. Iz tega razpisa smo sofinancirali programske vsebine nekaterih tiskanih
               medijev, čeprav je njihovih prijav v primerjavi z radijskimi in televizijskimi ter
               elektronskimi programi bilo izredno malo. Komisija je tako od tiskanih medijev lahko
               obravnavalale vloge Posavskega obzornika, časopisa Vestnik iz Murske Sobote ter
               časopisa Sava, glas iz Brežic, ki so bile vse podprte. Med prijavami pa ni bilo
               nobene vloge za ustanovitev novega časopisa. Tako je v bistvu razpis za tiskane
               medije iz države bil sofinanciran v skupnem znesku 2 milijona 742 tisoč 130. Naj ob
               tem omenim, da so od evropskih držav doslej le Norveška, Švedska in Avstrija uvedle
               državno pomoč splošno informativnim tiskanim dnevnikom. Tako se pomoč deli tudi vsem
               dnevnikom in je vse močneje zgolj simboličnega pomena samo še sklad za avdiovizualne
               medije. Zakon o medijih je kot poseben ukrep uvedel tudi sklad za avdiovizualne
               medije. Gre za proračunsko postavko, katere namen je izvajanje na področju medijev.
               Viri financiranja, ki jih predvidevazakon, pa so proračunska sredstva in letne
               pristojbine za razširjanje programskih vsebin, ki naj bi jih plačevali izdajatelji
               radijskih in televizijskih programov, ter mesečne pristojbine za tehnično razširjanje
               programskih vsebin, ki naj bi jih plačevalikabelski operaterji. V letu 2001 in 2002
               so bila tako na voljo le proračunska sredstva, nekaj čez 90 milijonov, ker so
               neproračunski viri še vedno predmet presoje ustavnega sodišča. Tako je imel sklad za
               avdiovizualne medije v letu 2002 na voljo samo 97 milijonov tolarjev.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. To je bil odgovor na vprašanje kolega Mamića. Naslednje vprašanje bo
               zastavila kolegica Silva Črnugelj, in sicer ministrici za gospodarstvo. Prosim.</p>
            </sp>
            <sp who="SDZ3:ČrnugeljSilva">

               <speaker>SILVA ČRNUGELJ:</speaker>

               <p>Hvala lepa za besedo, gospod predsednik. Prav lep pozdrav vsem prisotnim. Poslansko
               vprašanje bom danes namenila gospe ministrici Tei Petrinovi.</p>
               <p>Naša civilizacija je danes tako kompleks, raznolika, tako razvejana in mogočna,
               človek pa vse bolj nebogljen in osamljen v odnosu do države in njenih institucij. V
               morju zaščit, pa tudi varstva človekovih pravic, ki se nam mnogokrat zdijo tako
               oddaljene, predstavlja zaščita potrošnika in sama politika varstva potrošnikov eno
               izmed bolj konkretnih izpeljank.</p>
               <p>Današnje poslansko vprašanje sem namenila ravno temu področju, saj se mi zdi toliko
               bolj pomembno, saj kršitve na različnih področjih lahko usodno vplivajo na vsakega
               posameznika, na njegovo zdravje, eksistenco in še kaj. Pri nas v Sloveniji imamo
               zakonsko relativno dobro urejeno varstvo potrošnikov, saj imamo zakon o varstvu
               potrošnikov in nacionalni program. Vendar, žal, razkorak med zapisanim in dejanskim
               uresničevanjem zakonodaje je prisoten v vsakdanjem življenju. Potrošnikom za
               uveljavljanje pravic pogosto ne ostane drugega kot sodišče. Sodno varstvo pa je v
               primeru potrošnikov in potrošniških sporov praviloma neučinkovito, počasno,
               dolgotrajno. Država na področju varstva potrošnikov nima konstantne in učinkovite
               politike, nacionalni program se ne izvaja in je tudi praktično neizvedljiv, saj je
               splošen in načelen. Čuti se odsotnost usklajevanja politike varstva potrošnikov na
               vseh drugih področjih in v drugih vladnih politikah. Zlasti je šibka organiziranost
               civilne družbe na tem področju.</p>
               <p>Zanima me: Kakšna je politika urada vlade Republike Slovenije za varstvo potrošnikov
               do nevladnih potrošniških organizacij? Ali menite, da je temu področju namenjenih
               dovolj sredstev v proračunu? Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospa ministrica, doktor Tea Petrin, prosim za odgovor.</p>
            </sp>
            <sp who="SDZ3:PetrinTea">

               <speaker>DR. TEA PETRIN:</speaker>

               <p>Hvala. Spoštovani predsednik, spoštovane poslanke in poslanci. Vsem lep pozdrav.
               Poslanki gospe Zupan pa se zahvaljujem za vprašanje.</p>
               <p>Zagotovo ima vlada pozitiven odnos do vprašanja zaščite potrošnikov. V tem pogledu
               vlada Republike Slovenije sledi modelu, ki ga poznajo tudi države v Evropski uniji,
               in sicer tako, da vladni sektor skrbi za zakonodajo, oblikovanje in vodenje politike
               varstva potrošnikov, medtem ko organizacije, ki pripadajo in so pomemben element
               civilne družbe, pa se ukvarjajo s svetovanjem, obveščanjem in pa z izobraževanjem
               potrošnikov v smislu njihovih pravic, v skladu s sprejeto zakonodajo.</p>
               <p>Varstvo potrošnikov je pojem nevladnih organizacij, ki ga opredeljuje zakon o varstvu
               potrošnikov, v katerem se štejejo za potrošniške organizacije tiste organizacije, ki
               so registrirane kot društva, zavodi ali druge organizacije. Trenutno v Sloveniji
               deluje oziroma je registriranih 12 organizacij, in sicer kot društva ali pa kot
               zavodi. Urad za varstvo potrošnikov sofinancira izvajanje javne službe na področju
               splošnega specializiranega svetovanja potrošnikov na nacionalni ravni, ki sta ga
               izvajali dve organizaciji, ter splošno svetovalno dejavnost treh organizacij na
               regionalni ravni. Prav tako je urad sofinanciral več projektnih aktivnosti
               potrošniških organizacij in revijo za potrošnike, tako imenovano VIP revijo.</p>
               <p>Tudi letos bo urad nadaljeval s to politiko, s tem da bo več pozornosti posvetil
               spremljanju strokovnosti izvajanja javnih služb. Javni razpis za letošnje leto bo
               objavljen takoj, ko bo vlada Republike Slovenije sprejela letni program varstva
               potrošnikov. Mislim, da bo to v čim krajšem času. V letošnjem letu se bodo pričele
               tudi aktivnosti za podelitev koncesij na področju svetovalne dejavnosti. Kar pa se
               tiče odnosa vlade do revije za potrošnike, tako imenovane VIP, pa lahko povem to, da
               smo na podlagi zakona o varstvu potrošnikov in nacionalnega programa za varstvo
               potrošnikov za leto 2001 - 2005 podelili oziroma je vlada izdala uredbo o izvajanju
               javne službe na področju izdajanja revije s področja varstva potrošnikov. Z navedeno
               uredbo se določajo pogoji in postopek podeljevanja koncesije za opravljanje javne
               službe za področje izdajanja revije za potrošnike. V skladu z uredbo se revija
               financira do višine 50-procentov vseh stroškov. To je največ, kar je možno. Če
               pogledamo, kako je bilo to predvideno v letošnjem letu, je predvideno do 40-procentov
               vseh stroškov, to se pravi 20 milijonov tolarjev. To je v okviru možnosti, ki so na
               razpolago. Če je zakonska višina 50%, mislim, da je 40%, glede na znano stanje
               razpoložljivih sredstev, verjetno več kot zadovoljivo v okviru danih možnosti.</p>
               <p>Ocenjujem tudi, da bo vlada, zgledno in primerljivo z Evropsko unijo, dolgoročno
               uredila področje neodvisnega informiranja potrošnikov, kajti zavedamo se, da je
               financiranje revije, če želimo, da je neodvisna od proizvajalca, to se pravi, od
               kakršnihkoli reklam itd., to pomeni, da večina financiranja prihaja s strani urada za
               potrošnike.</p>
               <p>Še to. Javni razpis je pripravljen in bo objavljen, kar se tiče podelitve koncesije
               za izdajo revije, in sicer takrat, ko bo vlada sprejela letni program varstva
               potrošnikov za leto 2003. Moram povedati, da je ta program v usklajevanju med
               resorji, seveda, ko bo prenehal tudi vladni ukrep za uravnoteženje proračuna.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, gospa ministrica. Vprašanje vam je zastavila, kolegica Črnugelj, ki želi
               dopolnilno vprašanje. Prosim.</p>
            </sp>
            <sp who="SDZ3:ČrnugeljSilva">
               <speaker>SILVA ČRNUGELJ:</speaker>
               <p>Hvala lepa, za tako izčrpan odgovor. Jaz imam še dodatno vprašanje.</p>
               <p>Verjetno vam je znano, da je Evropska komisija sprejela strategijo varstva
               potrošnikov od 2002 do 2006. Ta bistveno v nekaterih segmentnih spreminja del
               politike varstva potrošnikov, in to ravno zaradi različnih afer, ki so nastale v
               Evropi oziroma v Evropski uniji. Zanima me: Ali vlada načrtuje revizijo nacionalnega
               programa?</p>
               <p>Glede na to, da ste vi znani, da ste na področju izobraževanja in vzgoje zlasti pa
               raziskovalnega dela dosti sodelovali in delali, se zavedate mislim, zelo velike
               potrebe po harmonizaciji tega področja, in glede na to, da je danes dejansko pričetek
               slovenskih dnevov knjig in da je ogromno manifestacij s tega področja, ali načrtujete
               ustanovitev medvladne komisije, ki bo koordinirala varstvo potrošnikov.</p>
               <p>Varstvo potrošnikov sicer nekako spada vsebinsko v delo vašega ministrstva, je pa
               vsebinsko vezano na vsa področja delovanja vseh ministrstev v kompletni in celotni
               vladi. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Gospa ministrica, želite dopolniti vaš odgovor?</p>
            </sp>
            <sp who="SDZ3:PetrinTea">

               <speaker>DR. TEA PETRIN:</speaker>

               <p>Hvala lepa, za dopolnitev vprašanja. Kar se tiče tega nacionalnega programa, tečejo
               priprave, da se ta nacionalni program dopolni oziroma ustrezno izboljša. To je v
               programu letošnjega leta.</p>
               <p>Drugo pa, kar se tiče te medvladne komisije. Popolnoma se strinjam z vašo pripombo,
               da vprašanje varstva potrošnikov posega pravzaprav na vsa področja, ki jih pokrivajo
               tudi drugi resorji vlade. Taka komisija bi bila zelo dobrodošla in o tem bi
               razmišljali, vendar vas lahko tudi že obvestim, da je v pripravi sprememba, uredba v
               organih in da v okviru teh sprememb teče tudi diskusija o čimboljši umestitvi urada
               za varstvo potrošnikov oziroma njegovo preoblikovanje v nek urad, enoto, ki bi čim
               bolj zadostila vsem tem širšim zahtevam, se pravi, pokrila čim širši spekter
               področij, ki zadevajo potrošnika.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala, gospa ministrica. Gospodu generalnemu sekretarju vlade želi zastaviti
               poslansko vprašanje kolega Barovič. Imate besedo, kolega Barovič.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala lepa, gospod predsednik. Spoštovane ministrice in ministri, kolegice in kolegi!
               Vlada Republike Slovenije je s sklepom številka 907-05/2001-16 odločila, da prispeva
               humanitarno pomoč prebivalstvu, prizadetemu v iraški vojni, ter da se vključi v
               povojno rehabilitacijo v vojni prizadetih območij. V svojem dopisu številka
               914-03/2001-7 z dne 10. aprila 2003 vlada pravi, da bodo vladne aktivnosti potekale v
               dveh fazah; v prvi fazi v obliki humanitarne pomoči in v drugi fazi s sodelovanjem
               slovenskih podjetij pri povojni obnovi in razminiranju Iraka. V istem dopisu se vlada
               izgovarja, da Republika Slovenija ne razpolaga s potrebno infrastrukturo in
               logistiko, ki bi omogočila, da bi se humanitarna pomoč izvedla v direktni obliki, in
               se sklicuje na Unicef. Po moji presoji ter presoji kolegov in kolegic iz Slovenske
               nacionalne stranke toliko dvoličnosti, neiskrenosti in sprenevedanj do slovenskih
               državljanovdo sedaj še nismo doživeli. Utemeljitev:</p>
               <p>Vlada Republike Slovenije je s podpisom vilniuške deklaracije, hočete nočete,
               posredno podprla napad na Irak. Posredno je podprla uničevanje stanovanj, hiš,
               kulture in posledično je posredno podprla revščino žena, otrok, starcev in ljudi ter
               po moji oceni za to prejela celo nek denar. Po uničenju pa prek Unicefa ljudje
               dobivajo položnice, te položnice pa dobivajo obubožane Slovenke in Slovenci. In
               dokaz: v rokah držim položnico, poslano ženski, ki je po 37 letih dela invalid prve
               stopnje s pokojnino 63.000 tolarjev. Podobnih ljudi je še veliko, dokazi so možni.</p>
               <p>Gospoda generalnega sekretarja vlade sprašujem: Koliko v resnici bo vlada Republike
               Slovenije pomagala ljudem, ki jih je, ponavljam, po moji oceni in oceni Slovenske
               nacionalne stranke posredno prizadela, če pa že zdaj prosimo denar od državljanov
               Republike Slovenije? In ker ste mislili, da mogoče nihče ne bo tako drzen, da bo
               vprašal ali pa očital Unicefu, da zbira denar za revščino - ni res, želimo samo
               razjasniti stvari.</p>
               <p>Od vseh nas Slovencev vlada strogo zahteva zelo konkretne programe za denarno pomoč,
               ki jo država potem namenja Slovenkam in Slovencem za zaposlovanje. Sprašujem:</p>
               <p>Kakšen konkreten program in vir ima vlada Republike Slovenije za takšno pomoč sploh v
               času, ko zmanjšuje proračun in ko smo v tako imenovani finančni restrikciji v vsej
               Sloveniji. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega Barovič. Gospod generalni sekretar vlade, imate besedo.</p>
            </sp>
            <sp who="SDZ3:BandeljMirko">

               <speaker>MIRKO BANDELJ:</speaker>

               <p>Hvala lepa. Spoštovani! Najprej bi rekel, da mi je malo žal, ker ste to vprašanje
               postavili meni, ker bi vam verjetno zlasti zunanji minister znal veliko bolje in več
               povedati na to temo. Vendar, kot rečeno, lahko tudi sam odgovorim na nekatere
               temeljne dileme.</p>
               <p>Predvsem moram zanikati, da bi Slovenija, slovenska vlada, slovenski državljani
               kakorkoli sodelovali, tudi posredno, pri uničevanju domov in kakršnemkoli nastajanju
               humanitarne katastrofe v Iraku.</p>
               <p>Nasprotno, slovenska država, slovenska vlada je ob tem ves čas spremljala dogajanje
               in se tudi med prvimi vključila v prizadevanja za humanitarno pomoč in obnovo Iraka.
               Ker sta že prej citirali sklep vlade, bi bilo tudi korektno, da poveste, da je v njem
               tudi odgovor, od kod sredstva, ki jih je vlada namenila Unicefu in pa posebni akciji
               mreže za človekovo varnost, za humanitarno pomoč, in to v višini 31 in 15 milijonov
               tolarjev. Gre za prerazporejanje znotraj proračunske rezervacije.</p>
               <p>Zakaj tem organizacijam in zakaj ne, kot ste rekli, nekim, če sem prav razumel,
               domačim organizacijam, ki bi v Iraku direktno delile pomoč? Mislim, da je odgovor
               tudi relativno preprost. To so pač tiste organizacije, ki skrbijo za pomoč Iraku in
               so se tudi prve pojavile z ustreznimi humanitarnimi programi za pomoč zlasti otrokom
               v Iraku.</p>
               <p>Glede drugega vprašanja pa bi lahko rekel, da slovenska diplomacija predvsem
               spremlja dogajanje v svetu, ne samo tisto dogajanje, ki se nanaša na samo situacijo v
               Iraku, temveč tudi širšo reakcijo mednarodne skupnosti v zvezi z obnovo. Tukaj lahko
               tudi zagotovim, da bo slovenska diplomacija zagotovila slovenskemu gospodarstvu
               čimveč potrebnih informacij, da se bo lahko vključilo tudi v ponovno obnovo Iraka.
               Seveda pa bodo svojo usposobljenost za te posle morala slovenska podjetja dokazovati
               v prvi vrsti sama, slovenska država pa bo seveda spodbujala takšno vključevanje v
               povojno obnovo. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Barovič želi zastaviti dopolnilno vprašanje. Prosim.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala lepa. Generalnemu sekretarju se za odgovor zahvaljujem. Pa vendarle dovolite,
               spoštovani gospod generalni sekretar. S svojim podpisom je slovenska vlada pristopila
               v neko koalicijo, s katero so se Združene države Amerike hvalile. Konkretno, berem
               časopis in gledam televizijo, tudi na Japonskem: zraven je Republika Slovenija. V
               varnostnem svetu Slovenija ni upoštevala dokazov, da takšnega ali drugačnega orožja
               ni. To so dejstva. Sicer pa, spoštovani gospod generalni sekretar, mogoče bi bilo res
               treba, da bi bilo to vprašanje usmerjeno še komu, ne vam.</p>
               <p>Pa vendarle, ali ocenjujete, da bi lahko Slovenija, država, svojo humanost dokazala
               takrat, ko naj ne bi podpisala Vilniuške deklaracije, in ljudem pomagala tako pred
               vojno ki po vojni.</p>
               <p>Pa še to. Vesel bom, če bodo slovenska podjetja lahko zaposlovala nove ljudi in
               delala. Ampak žal, Slovenci smo že v preteklosti ravno v Iraku ogromno naredili. Tudi
               to je v razmislek vsem nam. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Želite dopolniti odgovor, gospod generalni sekretar vlade? Imate možnost. Prosim.</p>
            </sp>
            <sp who="SDZ3:BandeljMirko">

               <speaker>MIRKO BANDELJ:</speaker>

               <p>Hvala lepa. Mislim, da najbrž ni treba ponavljati stališč vlade v zvezi s to temo,
               kajti o tem vprašanju so govorili eminentnejši in odgovornejši ljudje, vključno s
               samim predsednikom vlade. Dejstvo je, da si je slovenska vlada tudi prek svoje
               diplomacije zelo prizadevala za to, da do vojne ne bi prišlo in da bi rešili
               vprašanje Iraka, iraške krize znotraj Organizacije združenih narodov, tudi poenoteno
               z reakcijo Evropske unije. Zato seveda ponovno zavračam kakršnekoli insinuacije, da
               bi Slovenija s svojo zunanjo politiko in s svojimi odločitvami kakorkoli prispevala h
               kakršnimkoli dogodkom v Iraku.</p>
               <p>Moram pa seveda tudi zanikati informacijo, ki je vela iz vašega vprašanja, iz katere
               je izhajalo, kot da je Slovenija članica varnostnega sveta. Moram reči, da Slovenija
               ni več članica varnostnega sveta. Bila je članica, in to zelo aktivna, tudi
               predsedovala mu je v nekem obdobju, in to po mnenju mnogih držav članic OZN zelo
               uspešno. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa gospod generalni sekretar vlade. Naslednje vprašanje bo ministru za
               finance zastavil kolega Vnučec. Imate besedo prosim. Gospod generalni sekretar, ste
               izklopili mikrofon?</p>
            </sp>
            <sp who="SDZ3:VnučecBogomir">

               <speaker>BOGOMIR VNUČEC:</speaker>

               <p>Hvala za besedo gospod predsednik. Spoštovane članice in člani vlade, spoštovani
               kolegice in kolegi!</p>
               <p>Ministra za finance bi vprašal sledeče.</p>
               <p>Vlada je nedavno sprejela določene ukrepe za uravnoteženje proračuna za leto 2003, in
               sicer zaradi pokritja primanjkljaja in pa zaradi varčevalnih ukrepov. Istočasno pa so
               neposredni proračunski porabniki: ministrstva, uradi to izkoristili, pač tisti, ki so
               imeli to informacijo, in še nekaj ur pred uveljavitvijo začasne ustavitve prevzemanja
               obveznosti v državni proračun ali po domače blokade oziroma zamrznitve izplačil iz
               državnega proračuna izkoristili in sklepali nekatere pogodbe v neznanem številu.
               Najbolj razvpita je bila pogodba o zgraditvi hangarja za luksuzno vladno letalo, o
               katerem smo med prvimi v poslanski skupini Stranke mladih opozarjali na
               neracionalnost takega početja. Tukaj se zdaj pokaže, da teh deset milijard, kolikor
               je vredno letalo, pa pogrešamo v tem proračunu.</p>
               <p>Po drugi strani pa za državo oziroma za neposredne proračunske porabnike, kot so
               ministrstva, veljajo isti zakoni, kot veljajo za državljane. To pomeni, da je v
               primeru zamika plačil potrebno plačati zamudne obresti, ki se v celem proračunu ne
               vidijo, ampak so skrite v postavkah neposrednih proračunskih porabnikov. Zato se mi
               zdi to vprašanje, koliko znašajo te zamudne obresti, zaradi takšnih ali drugačnih
               zamrznitev oziroma zamika plačil s strani državnih institucij v letu 2002 in 2001
               zelo primerljive, da ugotovimo, kako je ta ukrep sploh racionalen oziroma ali ima
               kakšno podlago v ekonomskih analizah.</p>
               <p>Ali že v začetku leta tak ukrep zamrznitve ne postavlja tudi celega proračuna za leto
               2003 na nerealna tla? Takrat, ko je bil načrtovan, ni bil premišljen oziroma lahko
               rečemo, da je bil zelo političen. Napake te odločitve pa bomo seveda plačevali vsi
               državljani, kajti na koncu koncev bodo te zamudne obresti nanesle toliko, da bo tudi
               ta ukrep vlade oziroma je samo prikritje pravih varčevalnih ukrepov, ki bi morali
               biti. Na eni strani naredimo zelo drag hangar, po drugi strani se pa varčuje tam,
               kjer ugotavljamo, da so velike težave, recimo, ne ministrstvu za notranje zadeve. Po
               mojih informacijah policisti, kriminalisti dobijo samo mince za pisalo, ne dobijo
               celega pisala, ohišje si morajo pa sami priskrbeti.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega Vnučec. Prosim minister za finance, imate besedo za odgovor.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Hvala lepa. Spoštovani predsednik, spoštovani poslanec, hvala za vprašanje.</p>
               <p>Najprej bi mogoče začel z odgovorom na vprašanje, ali je bilo planiranje ob
               sprejemanju proračuna lansko leto v decembru realno ali ni bilo realno. Jaz bi rekel,
               da je bilo realno, ker vse mednarodne institucije, vse države od lanskega decembra
               bistveno znižujejo svoje ocene gospodarske rasti v letošnjem letu. Eno največjih
               znižanj ocene gospodarske rasti je znižanje s strani mednarodnega denarnega sklada za
               Nemčijo, kar za 1,8 odstotne točke, iz 2,3na 0,5. To se pravi, če gledamo globalno
               svetovno gospodarstvo, se znižujejo te ocene, in to praktično decembra od tako da
               takrat vlada ni mogla vedeti, kaj se bo dogajalo v letošnjem prvem četrtletju. S tega
               vidika je bilo to čisto objektivno dejstvo.</p>
               <p>Glede vaših vprašanj na temo višine plačanih zamudnih obresti, ki jih povzročajo ti
               ukrepi za uravnoteževanje proračuna, je pa bistveno naslednje: osnovni namen ukrepov
               začasnega zadrževanja izvrševanja proračuna, ki jih predvideva 40. člen zakona o
               javnih financah, je preprečiti prevzemanje novih obveznosti v breme proračuna in ne
               ustaviti plačevanja že sprejetih obveznosti. Torej vse pogodbe, ki so podpisane,
               seveda se normalno izvajajo. 40. člen med drugim določa, da če se med proračunskim
               letom zaradi spremenjenih gospodarskih gibanj zmanjšajo prejemki proračuna, kar se je
               letos zgodilo, potem lahko vlada za 45 dni zadrži izvrševanje posameznih izdatkov. Po
               prvem odstavku 40. člena lahko vlada z ukrepi začasnega zadržanja naredi 3 stvari:
               ustavi prevzemanje obveznosti, to je vlada letos storila; predlaga podaljšanih
               pogodbenih rokov plačila, tega vlada ni predlagala; in ustavi prerazporejanje
               proračunskih sredstev, potrebno zaradi prevzemanja obveznosti, to je vlada tudi
               sprejela.</p>
               <p>Ukrepi za uravnoteževanje proračuna, ki jih je sprejela vlada, ne povzročajo zamud
               pri plačilih obveznosti države oziroma proračunskih uporabnikov. Vsi ukrepi, ki jih
               predvideva zakon in ki jih je vlada sprejela za uravnoteženje proračuna v postopku,
               priprava rebalansa proračuna,so namreč naravnani na ustavitev prevzemanja, kot sem že
               omenil, novih obveznosti v breme proračuna tekočega in tudi naslednjega leta. Njihov
               cilj je, da bi se proste pravice porabe na proračunskih postavkah ne predobremenile,
               kot to imenujemo, dokler vlada ne sprejme odločitve o prioritetnih programih, ki jih
               je resnično potrebno realizirati tudi v spremenjenih makro ekonomskih razmerah
               oziroma dokler ne določi predloga rebalansa proračuna. Samo proste pravice porabe
               namreč lahko ministrstva pri pripravi rebalansa proračuna uporabijo za znižanje
               proračunskih izdatkov. Pri tem je treba povedati, da vlada daje soglasje k
               nadaljevanju postopkov javnega naročanja, kadar bi nasprotno ravnanje povzročalo
               dodatne stroške, to smo dodaten sklep sprejeli, prav tako daje soglasje k pričetku
               javnih naročil za namene, katerih zavlačevanje bi povzročilo težave in izvrševanju
               posameznih nalog, tudi to je bil dodaten sklep, in pa za posebno nujne naloge vlada
               lahko izda soglasje k sklenitvi pogodbe. Tako smo poskušali čim bolj omejiti te
               sekundarne negativne posledice, o katerih ste vi govorili. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Vnučec želi dopolniti vprašanje, prosim. Gospod minister, tudi
               vas bom prosil, če se izklopite.</p>
            </sp>
            <sp who="SDZ3:VnučecBogomir">

               <speaker>BOGOMIR VNUČEC:</speaker>

               <p>Hvala za besedo. Niste mi pa odgovorili na bistvo. Jaz sem vprašal, koliko je država
               plačala v celoti zamudnih obresti za lansko leto in predlansko leto. Ne samo zaradi
               zamrznitev, ampak tudi zaradi nespoštovanja plačilnih rokov. Skupna vsota me zanima.
               Koliko, v tolarjih. To sprašujem zaradi tega, ker bi rad dobil sliko, koliko bo vaš
               ukrep zamrznitve prispeval k odpravi proračunskega primanjkljaja, na drugi strani pa
               povzroča nove stroške. Vsa strokovna javnostgovori, da bo ta ukrep zamrznitve
               povzročal veliko škodo na strani gospodarstva in pa tudi povečal gospodarsko nižjo
               rast zaradi večje plačilne nediscipline, ki je glavni problem cele Evropske unije. To
               se vsi strinjamo. Vendar pri nas jo še dodatno sama država povzroča zaradi takih
               ukrepov, ki nimajo neke evropske realne analize. Zato me zanima točna vsota za lansko
               leto, ki jo sigurno imate, če ne jo pa boste dobili, če ne, boste sedaj odgovorili.
               Državljani so se na referendumu za Evropsko unijo odločili, da vstopimo tudi v sistem
               evropskih financ. Tukaj se nam včasih zdi, da se mi še zmeraj obnašamo oziroma da so
               naše finance bolj bizantinske narave kot pa evropske. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospod minister, želite dopolniti vaš odgovor? Prosim, imate besedo. Izvolite.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Se strinjam z vami, da je problem v zamudah plačil, vendar ni na tem področju, na
               katerega ste sedaj opozorili. Na tem področju to ne more biti razlog. Je pa problem,
               če, recimo, na koncu leta sredstva proračuna niso dovolj velika in se plačila
               prenašajo v naslednje leto ali pa zaradi kakršnih drugih razlogov. Zato bi bilo treba
               ločiti to, kdaj je vzrok taka uporaba 40. člena zakona o javnih financah, kjer sem
               vam povedal, da vzroka ne more biti, in kdaj so drugi vzroki. Za te druge vzroke pa
               vam lahko posredujemo podatke pisno. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Naslednji bo ministru za notranje zadeve in ministru za delo zastavil
               vprašanje kolega Petan. Imate besedo, kolega Petan.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani predstavniki vlade, kolegice in
               kolegi. Najprej bi vprašanje zastavil ministru za notranje zadeve.</p>
               <p>Kakšne ukrepe bo ministrstvo sprejelo, da bo izpolnilo obveznosti, ki jih nalaga
               odločba ustavnega sodišča v zvezi s problematiko tako imenovanih <q>"izbrisanih"</q>?</p>
               <p>Želel bi poudariti, da gre predvsem za ljudi, ki niso želeli sprejeti državljanstva.
               Pravim, predvsem, to pomeni, da so tudi tam tudi drugačni, da ne bi vse posplošil,
               vendar velika večina je takih.</p>
               <p>Po drugi strani z odločbo ustavnega sodišča polemike naj ne bi bilo, ker je ta
               odločba dokončna. Jaz pri tem to upoštevam, zato tudi to moje vprašanje:</p>
               <p>Kaj bo sedaj, ko odločba v bistvu velja? Odločba bo v izvajanju imela predvsem
               finančne posledice. Te bodo verjetno za državo tiste najbolj pomembne, najbolj hude.
               Če bodo vsi od tega števila izbrisanih, nekje od 15 do 18 tisoč se pojavlja številka,
               izkoristili možnost, ki jim jo taka odločba daje v okviru naše slovenske zakonodaje,
               bodo stroški po nekih hitrih izračunih znašali recimo 600 milijard tolarjev. Kolega
               pred mano je govoril o 800 milijardah. Konec koncev to ni pomembno, gre za strahovito
               velike številke.</p>
               <p>Če bodo vsi izkoristili to možnost, ki jim jo zakonodaja daje. Pravim, če bodo. Ampak
               jaz ne poznam takega, ki ne bi izkoristil možnosti, da dobi denar, ker odločba velja
               retroaktivno. In seveda vse posledice bodo tudi retroaktivne.</p>
               <p>Ker se zavedam tega problema. Zato sprašujem vas, gospod minister, ker boste vi
               tisti, ki boste morali to godljo nekako odkuhati. Niste je vi zakuhali, ampak na
               področju, ki ga pokrivate, boste morali sprejemati določene ukrepe, zato sprašujem:
               Kakšni bodo konkretni ukrepi ali ste že prišli tako daleč? Tisti, ki so jo najbolj
               zakuhali, češ, da jih ne zanimajo finančne posledice ali pa posledice te odločitve,
               mislim, da to za državljane in tudi zame ni sprejemljivo. Zato sprašujem vas, kakšne
               ukrepe pripravljate. Hvala za odgovor.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim, gospod minister, imate besedo za odgovor.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Spoštovani gospod predsednik, kolegice in kolegi, poslanke in poslanci! Spoštovane
               poslanec, zahvaljujem se za to vprašanje, ki je ta čas v Sloveniji nadvse pomembno in
               se z njim tudi intenzivno ukvarjamo, ne samo v ministrstvu za notranje zadeve, ampak
               tudi v medresorskem sodelovanju.</p>
               <p>Odločba ustavnega sodišča je znana in ima dve neposredni posledici. V prvem delu
               ustavno sodišče naroča ministrstvu za notranje zadeve oziroma vladi, da pripravi nov
               zakon, ki bo uredil status državljanov drugih držav nekdanje Jugoslavije oziroma ki
               bo drugače uredil njihov status kot zakon, ki ga poznamo iz leta 1999. Ta zakon, tako
               imenovani ZUS DDD <stage>(s kratico)</stage> iz leta 1999, je namreč ustavno sodišče razglasilo za
               protiustavnega v kar nekaj točkah. Poglavitna točka protiustavnosti je po mnenju
               ustavnega sodišča <stage>(tako v obrazložitvi)</stage> veljavnost za nazaj oziroma retroaktivni
               učinek pridobitve statusa. Zakon iz leta 1999 namreč ni uzakonil retroaktivne
               veljavnosti pridobljenega tujskega statusa. Po mnenju ustavnega sodišča pa bi to
               moral storiti.</p>
               <p>Druga točka protiustavnosti, če se omejim samo na najpomembnejše, je ureditev
               vprašanja prekinitve bivanja za prosilce tega statusa. Ustavno sodišče se je
               postavilo v obrazložitvi na stališče, da enoletna prekinitev bivanja v Sloveniji za
               prosilca tujskega statusa ne pomeni prekinitve oziroma se ne šteje za prekinitev, in
               nalaga zakonodajalcu, da tako uredi v zakonu, ki ga mora izdati na podlagi ugotovitve
               ustavne neskladnosti sedanjega zakona.</p>
               <p>Še nekaj je teh neskladnosti. Ne bom jih obrazlagal naprej, pač pa bi se omejil še
               na drugo nalogo, ki jo je izdalo ustavno sodišče, kjer je pravzaprav naložilo,
               nekoliko presenetljivo za ustavnosodno prakso, ki smo jo poznali do sedaj, izvršilni
               oblasti, konkretno ministrstvu za notranje zadeve, da dopolni doslej izdane odločbe o
               statusu tujca. Naj povem, da ima ustavno sodišče v mislih približno 7.300 do sedaj
               izdanih odločb, od leta 1992 pa vse do leta 2003, odločbe o izdanih tujskih statusih,
               in sicer po več zakonih: po dveh oziroma treh zakonih o tujcih <stage>(po dveh oziroma
               dopolnjenem še tretjem)</stage> in po znamenitem zakonu o urejanju statusa državljanov drugih
               držav na ozemlju bivše Jugoslavije. Skratka, skupaj približno 7.300. <q>"Ex lege"</q>, se
               pravi, po sami odločbi neposredno po uradni dolžnosti je ustavno sodišče naložilo, da
               se te odločbe izdajo.</p>
               <p>Na vaše povsem neposredno vprašanje, kaj bomo storili bi odgovoril naslednje.
               Pripravljamo - tako kot je že predsednik vlade povedal - informacijo za vlado, ki bo
               vključevala dvoje: pregled nalog, ki jih je naložilo ustavno sodišče, bolj podrobno,
               in drugič, pregledali bomo tudi finančne posledice, ki jih zakon nalaga, ki pa po
               današnjih podatkih niso izmerljive Vse to, kar smo danes slišali, so lahko
               kalkulacije po vnaprej nekih določenih predpostavkah, za katere pa danes nihče ne
               more trditi, koliko so točne. Kolikšna bo škoda oziroma kolikšna bo odškodnina, ki jo
               bodo terjali upravičenci oziroma tisti, ki menijo, da jim je bila prizadejana škoda,
               bo odvisno od njihovih zahtevkov, zato bo potrebno natančno z nizanjem vrste pravic,
               povezanih s statusom tujca, okvirno ugotoviti, kakšni možni odškodninski zahtevki
               pridejo v poštev, in nato bolj kvalificirano oceniti morebitno škodo za državo. V
               odvisnosti od tega bodo tudi naslednji koraki. Mi bomo zakon v vsakem primeru
               pripravljali oziroma ga pripravljamo. Z izdajo odločb še nismo pričeli, ker štejemo,
               da smo dolžni najprej vladi predložiti celovito informacijo opravnih in finančnih
               posledicah te ustavne odločbe. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Petan.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Z marsičem se z vami strinjam, predvsem tisto, da mogoče še niti niso izmerljive
               finančne posledice. Res je, da po nekih hitrih izračunih sem jaz navedel 600 milijard
               slovenskih tolarjev, kolega 800 milijard. V vsakem primeru gre za strahovito velike
               številke. Vsakega Slovenca bi v tem primeru morala že boleti glava, kako bomo prišli
               do tega. Samo mimogrede. To bi pomenilo, da bo vsak slovenski državljan moral plačati
               300 do 400 tisoč tolarjev, od novorojenčka, pa do tistega najstarejšega upokojenca.
               Ali pa mogoče 1 milijon na družino. Zato upam, da ne boste prišli na idejo v vladi,
               da bi kar vsaki slovenski družini poslali ček za 1 milijon tolarjev, ki bi jo morala
               plačati zaradi te odločbe ustavnega sodišča. Upam, da boste res v vladi dobro to
               ocenili. S tem želim tudi opozoriti, kakšna teža je v tem primeru. To bi pomenilo
               tudi, takšna številka in tu velikega odstopanja ne bo, želel bi si pa, da bi se
               motil, ker bi res raje videl, da bi bile manjše številke, ampak, žal bo tako, da bi
               100.000 študentov lahko približno 4 leta prejemalo štipendijo. Če jih je 80.000 ali
               pa 120.000, ne bo velike razlike. To pomeni tistih 600 do 800 milijard slovenskih
               tolarjev. Upam, da boste res v vladi dobro premislili, kakšnih ukrepov se boste
               lotili, je pa to žalostno za Slovenijo.</p>
               <p>Zdaj pa, če dovolite, bi zastavil še drugo vprašanje. Razen, če želite, gospod
               minister, še kakšen odgovor?</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Imate 24 sekund časa.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Imam dve vprašanji.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Vem. Ampak, čas vam bo potekel.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Drugo vprašanje je namenjeno ministru za delo in družino.</p>
               <p>Sprašujem: Ali je v kakršnem koli primeru možno, da ima oseba, ki ima po zakonu
               status veterana vojne za Slovenijo nižjo pokojnino, kot bi jo imela, če tega statusa
               veterana ne bi imela. In z drugimi besedami, tisti, ki se je boril za Slovenijo, ima
               manjšo pokojnino, kot če se ne bi boril. Ali je to možno v kakšnem primeru?</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Najprej, če tako želi, vam bo odgovoril dopolnilno minister za notranje
               zadeve. Želite besedo? Prosim. Potem pa še minister za socialo.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Strinjam se, da razsežnost, tudi materialna, do tega vprašanja terja zelo temeljit
               premislek. Kaj več o tem, kakšne so te razsežnosti, bolj natančno bomo lahko
               spregovorili, ko bo izdelana analiza doslej izdanih 22.311 odločb o tujskem statusu,
               kolikor jih je bilo izdanih od leta 1992 do 2003. Računamo, da bo v nekaj tednih ta
               analiza izdelana in tedaj bomo lahko bolj podrobno govorili o številkah. Dotlej pa
               niti vašim številkam niti kolega Pečeta ne morem pritrditi. To so zgolj ocene, ki jih
               pač izračunate po nekih predpostavkah, za katere se pa kasneje lahko izkaže, da ne
               bodo točne. Zagotavljam vam le, da se bomo zelo celovito lotili tega vprašanja in
               iskali odgovore nanj z upoštevanjem vseh izračunanih posledic.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Dr. Dimovski, minister za delo, družino in socialne zadeve.</p>
            </sp>
            <sp who="SDZ3:DimovskiVlado">

               <speaker>DR. VLADO DIMOVSKI:</speaker>

               <p>Hvala lepa. Na vaše vprašanje odgovarjam naslednje: to ni možno. Vojni veteran, ki se
               je boril za Slovenijo, ne more po nobenem načinu dobiti nižje pokojnine, kot bi jo po
               zakonu o pokojninskem in invalidskem zavarovanju.</p>
               <p>Zakon o pokojninskem in invalidskem zavarovanju določa višino pokojnine, medtem ko
               zakon o vojnih veteranih določa samo pokojninsko dobo. Pokojninska doba za čas, v
               katerem so bile okoliščine, po katerih je pridobljen status vojnega veterana, in če
               je ta bil zavarovan po zakonu o pokojninskem in invalidskem zavarovanju, potem se
               šteje tako, kot je za zavarovanje po zakonu o pokojninskem in invalidskem
               zavarovanju. Če v tistem času ni bil zavarovan po zakonu o pokojninskem in
               invalidskem zavarovanju, se mu to šteje dvojno. Zakon o vojnih veteranih torej o
               višini prejemanja pokojnin ne določa, ampak je to odkazano na višino, ki je določena
               po zakonu o pokojninskem in invalidskem zavarovanju.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, gospod minister. Ministru za notranje zadeve bo vprašanje zastavil tudi
               kolega Pohorec. Prosim.</p>
            </sp>
            <sp who="SDZ3:PohorecValentin">

               <speaker>VALENTIN POHOREC:</speaker>

               <p>Hvala za besedo, gospod predsednik. Svoje poslansko vprašanje naslavljam ministru za
               notranje zadeve v zvezi s prenosom upravnih zadev na nevladne organizacije in
               gospodarske družbe.</p>
               <p>Država je že nekatere zadeve iz pristojnosti državne uprave prenesla, delno ali
               morda v celoti, v obliki javnega pooblastila na nevladne organizacije in gospodarske
               družbe. Tako, na primer, lahko opravimo poleg tehničnega pregleda registracijo
               motornega vozila na pooblaščenem servisu, ki je v zasebni lasti, na primer, ali pa v
               lasti civilnopravnih oseb, kot je Avtomoto zveza Slovenije. Tako se je število
               upravnih zadev registracije motornih vozil na upravnih enotah zmanjšalo.</p>
               <p>S prenosom pooblastil na nevladne organizacije in gospodarske družbe se zmanjša tudi
               obseg dela v državni upravi, konkretno v upravnih enotah. Tako so nastali tehnološki
               viški tudi v enotah državne uprave, kjer ni take možnosti fleksibilne prerazporeditve
               na druga delovna mesta. Hkrati se vodi statistiko števila opravil na enoto oziroma na
               zaposlenega uradnika in prikaz števila zaposlenih po upravnih enotah. Nevladne
               organizacije in gospodarske družbe, ki so dobile koncesijo za opravljanje upravnih
               zadev, pa na teh delih zaposlujejo <q>"svoje"</q> ljudi, po vse bolj uveljavljenem načelu
               zvez, poznanstva in sorodstvenih razmerij.</p>
               <p>Ministra za notranje zadeve, pristojnega za državno upravo, dr. Rada Bohinca, zato
               sprašujem naslednje.</p>
               <p>Katere zadeve iz pristojnosti državne uprave so delno ali v celoti prenesene oziroma
               so v postopku prenosa iz državne uprave na nevladne organizacije in gospodarske
               družbe?</p>
               <p>Ali se s prenosom nalog in pooblastil za upravne zadeve v pogodbi določa tudi
               obveznost prevzema določenega števila delavcev iz upravnih organov? Konkretno, koliko
               je takih primerov?</p>
               <p>Kakšen je program nadaljnjega prenosa nalog iz pristojnosti državne uprave na
               nevladne organizacije in gospodarske družbe, ker se neuradno o tem govori, da bo še
               več takih zadev prenesenih.</p>
               <p>Kaj bo storila država, da bi delavcem, ki zaradi tega ostanejo brez dela, zagotovila
               drugo delo oziroma kaj bo konkretno s presežnimi delavci v upravnih enotah? Hvala
               lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Prosim, gospod minister.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Hvala lepa, spoštovani gospod poslanec za to vprašanje. Tako imenovana privatizacija
               ali zasedanje javnih služb je eden od konceptov racionalizacije državne uprave, zato
               prizadevanja različnih ministrstev na tem področju podpiramo in so znotraj ciljev
               reforme državne uprave. Seveda pa v tem tičijo nevarnosti, katere tudi vi nakazujete
               v vašem vprašanje.</p>
               <p>Rad bi rekel to, da s privatizacijo javnih služb, država kljub podelitvi koncesije
               ali javnega pooblastila vendarle zadrži nadzor in tudi odgovornost za izvajanje teh
               služb v okviru določenih standardov oziroma obsega in kakovosti. Kar nekaj primerov
               že imamo v preteklih letih tega procesa. Spomnim naj na v letu 1994 sprejeti zakon o
               notariatu in v naslednjem letu prenos overovitev na notarje s strani prejšnjih uprav.</p>
               <p>Na področju moje odgovornosti notranjih zadev, lahko navedem 3 primere. Eden od teh
               je bil uveden z zakonom o detektivski dejavnosti. To je podeljevanje licenc
               detektivom in pa nostrifikacij oziroma potrdil, spričeval o izvedenih izobraževalnih
               programih, podobno tudi na področju zasebnega varovanja. V obeh primerih to
               podeljujeta ustrezni zbornici, za zasebno varovanje ali detektivska zbornica.</p>
               <p>Primer, ki ste ga vi omenili, to je registracijski postopki v zvezi z motornimi
               vozili, se prav tako že kakšni dve leti udejanja, se uresničuje, ko različne upravne
               storitve, od registracije vozil, do registracije tehničnih sprememb, do sprememb
               lastnikov, prenosov lastništva in podobno, prenašajo od upravnih enot na pooblaščene
               servisne organizacije, vzporedno s procesom povečevanja števila teh pooblaščenih
               servisnih organizacij. V zadnjih letih nam je uspelo v precejšnjem obsegu povečati
               število servisnih organizacij in na ta način skrajšati pot do državljanov, ki dnevno
               potrebujejo tovrstne storitve. Ta proces še teče in ni še končan. Kar nekaj upravnih
               enot zaradi kadrovskih in infrastrukturnih omejitev še vedno ni preneslo oziroma še
               vedno samo upravlja te upravne storitve. Naš cilj je tudi s predvideno novo
               ureditvijo zakona o varnosti cestnega prometa, ki ga bomo predložili državnemu zboru
               v kratkem da storimo še korak naprej k <q>"zasebljanju"</q> tovrstnih postopkov, od sedaj
               zgolj voznika oziroma vozila in njegove registracije tudi na tista opravila, ki se
               nanašajo na voznika na izobraževanje v tej zvezi in podobno. V tem smislu je tudi
               predlagana ustanovitev posebne javne agencije, ki bo podeljevala javna pooblastila,
               koncesije in sklepala pogodbo z zasebnimi organizacijami, tako pooblaščenimi
               servisnimi organizacijami, in glede nekaterih opravil tudi s prodajalci vozil, kjer
               bi lahko voznik - kupec vozila lahko že s prodajalcem uredil določene registracijske
               postopke. Vendar za to je potrebno spremeniti zakon.</p>
               <p>Preostalo dvoje vprašanj, oboje je zelo utemeljeno in aktualno. Povsem se strinjam in
               kjer se da, udejanjamo usmeritev, da skupaj s koncesijo oziroma pooblastilom
               sopogodbenik prevzame tudi obveznost prevzema delavcev. Gre namreč marsikje za
               specializirane upravne postopke, ki jih poznajo le ljudje, ki so bili doslej
               zaposleni na upravni enoti.</p>
               <p>Gre tudi za to, kar ste nakazali, da se v tej zvezi že pojavljajo presežki na
               upravnih enotah. Povem naj, da smo presežke v zvezi z registracijskimi postopki
               preusmerjali na tista področja na upravnih enotah, koder se pojavljajo zaostanki. To
               je predvsem področje denacionalizacije in še nekatera druga področja. Povem naj, da
               je na nekaterih upravnih enotah teh zaostankov zelo veliko oziroma gredo v stotine in
               v ima kar nekaj mesecev. Zato bo kadrovski višek, ki bo nastal na ta način, zelo
               dobrodošel in bodo te razporeditve tudi opravljene in so tudi že bile opravljene.
               Nekaj zaposlenih na upravnih enotah pa bo tudi poslej moralo opravljati naloge s tega
               področja. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa gospod minister. Tudi naslednje vprašanje bo namenjeno vam dr. Bohinc,
               zastavila ga bo kolegica Ana Marija Tisovic. Prosim? Želite dopolnilno vprašanje?
               Prosim kolega Pohorec, se opravičujem, nisem slišal.</p>
            </sp>
            <sp who="SDZ3:PohorecValentin">

               <speaker>VALENTIN POHOREC:</speaker>

               <p>Jaz sem danes zadovoljen z odgovorom. Problem pa je ta, da na teh področjih, kot sem
               recimo omenil, registracija motornih vozil in podobna, so več ali manj delavke ali pa
               delavci z nižjo stopnjo izobrazbe in teh ni mogoče dati na delo za denacionalizacijo
               ali upravne postopke, kjer se zahteva vsaj višja ali pa visoka strokovna izobrazba.
               Tu verjetno je problem. Tisti problem, ko se postopno pomika delo iz upravnih enot,
               ne veliko naenkrat, ampak postopno upada število upravnih zadev, delavci pa tam
               ostanejo. Statistike števila upravnih zadev na delavca pa pokažejo, da jih je preveč
               zaposlenih.</p>
               <p>Ta vtis je treba imeti pred seboj, da ne bi nekdo po krivici dobil naziva <q>"nimate
               več dela in preveč vas je na nekem oddelku"</q>, ker se mu pa delo odmika stran. Hvala
               lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim gospod minister.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Nekoliko je zmanjkalo časa, da pojasnim še ureditev tehnoloških presežkov v zakonu o
               javnih uslužbencih. Povem naj, da je lansko leto državni zbor prvič sprejel zakon,
               kjer je uredil to vprašanje v okviru instituta reorganizacije na smiselno enak način,
               kot to velja za zasebni sektor. Vsekakor se utegnejo v okviru tega procesa, pa tudi
               sicer procesa racionalizacij in reorganizacij državne uprave, ki ga vodimo v okviru
               reforme javne uprave, pojavljati tehnološki presežki tudi v državni upravi. Prav
               zaradi tega je zakon o javnih uslužbencih postopke varstva delavcev v tej zvezi
               podrobno uredil.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Tako. Zdaj pa dejansko vabim k besedi kolegico Ano Marijo Tisovic. Prosim.</p>
            </sp>
            <sp who="SDZ3:TisovicMarijaAna">

               <speaker>MARIJA ANA TISOVIC:</speaker>

               <p>Hvala lepa za besedo, gospod predsednik. Pozdravljeni predstavniki vlade, kolegice in
               kolegi. Imam vprašanje za gospoda dr. Bohinca.</p>
               <p>Po letošnjem maju bo izšel razpis slovenske službe za izbor kadrov, na katerega se
               bodo lahko prijavili tudi slovenski državljani, ki bodo kandidirali na stalna delovna
               mesta administratorjev, prevajalcev ter asistentov v različnih institucijah v
               Bruslju, Strasbourgu in Luxemburgu.</p>
               <p>Zdi se mi, da je v nasprotju z načelom enakih možnosti ravnanje vlade, ki je na
               stroške davkoplačevalcev omogočila peščici že zaposlenih izbrancev v državni upravi
               pripravo na izredno zahteven razpis in konkurs. Ti se lahko izobražujejo na upravni
               akademiji, ki je po programu Fast Stream na izvedbo konkursa pripravljala s
               predavanji, prehodnim spoznavanjem testov, osebnimi pogovori in nasveti, medtem ko
               namerava za vse ostale zainteresirane državljane izdati brošuro ter na spletnih
               straneh posredovati še nasvete posameznikov, ki so ta test že opravili. Na ta način
               so se vsi tisti, ki niso zaposleni v državni upravi, pa bi vseeno želeli delati v
               evropskih institucijah, znašli v neenakopravnem položaju.</p>
               <p>Zato sprašujem gospoda ministra naslednje: Ali bo vlada na osnovi razpisa izbrala in
               sofinancirala tudi kakšne druge ustanove ali organizacije, ki bodo na konkurs
               pripravljale zainteresirane oziroma tiste, katere želi vlada obveščati le preko
               prospektov oziroma na kakšen način bo to storila za vseostale, ki so se znašli
               nasproti državnim uslužbencem v neenakopravnem položaju?</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolegica Tisovic. Prosim, gospod minister za notranje zadeve.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Zahvaljujem se za to vprašanje, ker imam priložnost predstaviti podatek, da vlada že
               tretje leto uresničuje tako imenovano strategijo za dvig usposobljenosti naših kadrov
               pred vstopom v Evropsko unijo. To je dokument, ki ga je sprejela vlada v avgustu
               leta2000, v času predsedovanja gospoda Bajuka.</p>
               <p>To je Nadvse koristen dokument, ki je podlaga za to, da kot pravim, že tretje leto
               vodimo različne oblike izobraževanja, ki naj bi prispevale k dvigu usposobljenosti
               naših ljudi v povezavi z vstopom v Evropsko unijo. To so tako kadri, ki bodo dnevno
               morali komunicirati z Brusljem in bodo delali v uradih v Sloveniji, to so kadri, ki
               bodo morali hoditi na različne oblike usklajevanja oziroma sestankov v Bruslju, in to
               so tudi kadri, ki bodo izbrani na razpisu, ki ga omenjate, in poslani v Bruselj.</p>
               <p>Povem naj, da je program Fast Stream samo eden od petih programov na temelju te
               strategije in da je bilo samo v letu 2002 v te programe usposabljanja za Evropo
               vključenih 1561 zaposlenih v državni upravi, in to v različne oblike večdnevnega
               usposabljanja. V program, ki ga posebej navajate, Fast Stream je bilo v letu 2001
               vključenih 11 uradnikov, v letu 2002 20, v letu 2003 pa je razpis še v teku. Velikega
               zanimanja za vključevanje v Fast Stream žal v državni upravi med uradniki ni,
               predvsem pa tudi ne med njihovimi nadrejenimi, ker so to praviloma najboljši ljudje
               in so zelo potrebni in koristni v svojih okoljih na različnih projektih, ki jih
               ministrstva imajo. Za državo Slovenijo je nepogrešljivo, da imamo vrhunsko
               usposobljene posameznike, ki bodo opravljali najzahtevnejše naloge v Bruslju in bodo
               tudi imeli zaradi tega mnogo večje možnosti, da uspejo na konkursu, o katerem
               govorite.</p>
               <p>Povem naj vam en podatek iz Velike Britanije. Namreč, ta natečaj je nadvse zahteven.
               V Veliki Britaniji je le 1% tistih, ki so se prijavili na razpis, pa niso opravili
               pred tem Fast Stream tečaja, uspelo na tem natečaju, 25% pa tistih, ki so zaključili
               tečaj Fast Stream. Tako imajo dejansko ti, ki bodo ta tečaj zaključili, večje
               možnosti, vendar pa sem prepričan, da bo število ljudi, ki jih bo Slovenija morala
               poslati v Bruselj, bistveno večje od tistega, ki ga bomo uspeli usposobiti prek <q>"fast
               streama"</q>, vendar pa znotraj tega, ki ga usposabljamo prek različnih oblik
               usposabljanja. Povedal sem,da jih je bilo 1.561 samo v lanskem letu. Sicer pa morda
               še en podatek. Upravna akademija znotraj ministrstva za notranje zadeve je v letu
               2002 izvedla kar 5.890 različnih oblik usposabljanja za javne uslužbence različnih
               kategorij, kar samo kaže na to, da je paleta različnih izobraževalnih oblik med
               uradniki zelo široka in da bodo ti ljudje, ki so bili udeleženi na teh tečajih, lahko
               uspešneje konkurirali na natečaju za evropske zaposlitve. Toliko. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Želite postaviti dopolnilno vprašanje? Prosim, kolegica Tisovic.</p>
            </sp>
            <sp who="SDZ3:TisovicMarijaAna">

               <speaker>MARIJA ANA TISOVIC:</speaker>

               <p>Hvala lepa gospodu ministru za odgovor. Vendar, če sem pravilno razumela, tu vi
               izobražujete z denarjem davkoplačevalcev v glavnem državne uslužbence. Kaj pa tisti,
               ki niso državni uslužbenci, pa imajo tudi željo prijaviti se na ta natečaj in
               narediti ta tečaj? Kdo pa tiste plača, si morajo sami plačati ali kako? Tu vidim
               neenakomernost možnosti, neenake možnosti. Če mi lahko še na to odgovorite. Hvala
               lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim, gospod minister.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Seveda, državna uprava z denarjem davkoplačevalcev zagotavlja usposabljanje, ne samo
               zaradi kandidiranja na tem natečaju, ampak tudi zaradi uspešnejšega opravljanja
               svojega dela, izključno zaposlenim v javnem sektorju oziroma državnim uradnikom.
               Ostalim niti nima pravice niti je v kateremkoli zakonu to utemeljeno, da bi lahko
               zagotavljali izobraževanje za evropski konkurs tudi ljudem, ki so zaposleni v
               zasebnem sektorju. Ti se bodo morali pač znajti na svoj način.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, gospod minister. Ministru za kmetijstvo, gozdarstvo in prehrano bo
               vprašanje zastavil kolega Gasparini. Prosim.</p>
            </sp>
            <sp who="SDZ3:GaspariniMario">

               <speaker>MARIO GASPARINI:</speaker>

               <p>Hvala lepa, gospod predsednik. Spoštovani ministri, kolegice in kolegi! Vprašanje bom
               zastavil mag. Francu Butu, in sicer v zvezi s pomorskim ribištvom.</p>
               <p>Začel bom z naslovi, ki smo jih lahko prebrali v časopisih, tako kot <q>"Črna nedelja
               za morsko ribiško industrijo"</q>, <q>"Podjetje Riba prodalo dve od štirih ribiških ladij"</q>,
               <q>"Podjetje Delamaris je postalo prodajno nekonkurenčno"</q>, <q>"Petnajst delavcev brez
               dela"</q>. To je samo nekaj naslovov iz številnih alarmantnih poročil o stanju morskega
               ribištva in ribiške predelovalne industrije v Sloveniji.</p>
               <p>Sam sem že pri sprejemanju zakona o morskem ribištvu in sprejemanju sprememb
               proračuna Republike Slovenije za leto 2003 opozarjal na katastrofalno stanje v
               morskem ribištvu in ribiški predelovalni industriji. Na to že leta opozarjajo tudi
               sami ribiči, predstavniki ribiške predelovalne industrije ter predstavniki skupnosti
               na Obali. Vsi vemo, da se je kriza v morskem ribištvu in predelovalni industriji
               pričela od osamosvojitve Slovenije leta 1991. Vendar je slovenska država že leta 1992
               sklenila, da bo panogi pomagala, tudi zaradi želje, da Slovenija ohrani značaj
               sredozemske in pomorske države. Žal se je kriza kljub temu zgolj poglabljala. Vrhunec
               pa je dosegla ravno v obdobju po sprejemu novega zakona o morskemu ribištvu s prodajo
               dveh ribiških ladij podjetja Riba, simboloma našega ribištva. Imam jih samo štiri,
               50% smo jih izgubili.</p>
               <p>Ministrstvo za kmetijstvo, gozdarstvo in prehrano, ki ga vodite, gospod minister, in
               je odgovorno tudi za morsko ribištvo, pa se na to katastrofalno stanje sploh ne
               odziva. To dejstvo podkrepljuje tudi odnos vodje oddelka za sladkovodno morsko
               ribištvo in ribogojstvo na ministrstvu do morskih ribičev in do te problematike
               nasploh. Danes so javne izjave o tem, da zganjamo preveč cirkusa okoli morskih
               ribičevin da se le-ti od države ne morejo obetati veliko pomoči.</p>
               <p>Spoštovani gospod minister, prosim vas, da mejnim morskim ribičem, zaposlenim v
               ribiški predelovalni industriji ter prebivalcem Obale jasno odgovorite na naslednje
               vprašanje:</p>
               <p>Kakšen cirkus zganjamo okoli morskih ribičev in zakaj ga je preveč? Zakaj si morski
               ribiči od države ne morejo obetati veliko pomoči, lahko pa si jo obetajo kmetje in to
               takšno, da bodo s postopnim dvigovanjem neposrednih plačil leta 2007 in
               <gap n="..."/><stage>/Nerazumljivo./</stage><gap n="..."/> se pravi <gap n="..."/><stage>/Nerazumljivo./</stage><gap n="..."/> Evropske unije? Ali se
               ministrstvo, ki ga vodite sploh želi <gap n="..."/><stage>/Nerazumljivo./</stage><gap n="..."/> morskega ribištva, ribiško
               predelovalne industrije<gap n="..."/></p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p><gap n="..."/> Gasparini<gap n="..."/></p>
            </sp>
            <sp who="SDZ3:GaspariniMario">

               <speaker>MARIO GASPARINI:</speaker>

               <p><gap n="..."/> in ali je po vašem mnenju Republika Slovenija tudi sredozemske pomorske države
               Še nekaj vprašanj?</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Žal je čas potekel, tako vabim k besedi ministra za kmetijstvo, ministra Buta.
               Prosim.</p>
            </sp>
            <sp who="SDZ3:ButFranc">

               <speaker>MAG. FRANC BUT:</speaker>

               <p>Hvala lepa. Najprej bi se cenjenem zboru opravičil za zamudo na začetku, ki je
               nastala zaradi nepričakovanega nujnega podaljšanje nekega pogovora.</p>
               <p>Kar se tiče omenjenih vprašanj. Kot prvo, te stvari je treba pravzaprav pojasniti
               točno tako, kot so. Zakaj ni podobnih podpor, kot so na področju kmetijstva? Zato,
               ker obstaja v evropskem pravnem redu samo ena skupna politika, ki dovoljuje
               subvencije in jih zapoveduje v imenu direktnih plačil, to je področje kmetijstva.
               Zato ima tudi polovico pravnega reda. Pri ribištvu niso dovoljene možne oblike
               plačil, kot so direktna plačila na primer v kmetijstvu, to se pravi, da teh podpor ne
               more biti, ker niso dovoljene in jih ne izplačuje nihče v Evropski uniji, ker pravni
               red Evropske unije na tem področju v okviru skupne ribiške politike je drugačen. Ne
               pozna ga tudi nobena druga gospodarska panoga v industriji. To je pač predmet oziroma
               realnost skupnih politik Evropske unije.</p>
               <p>Drugo. V okviru evropskega pravnega reda ni dovoljeno izplačevati izvoznih
               nadomestil pri ribah oziroma ribjih konzervah. Ta izvozna nadomestila sedaj v obsegu,
               mislim, do 12 tolarjev po konzervi imamo in bodo ukinjena z dnem vstopa v Evropsko
               unijo. Hrvaška seveda izplačuje, ker niti ni kandidatka za vstop v Evropsko unijo in
               ima popolnoma drugačen pravni okvir in seveda tudi popolnoma drugačne, v veliki meri
               z Evropsko unijo skregane, politike. Podpore so dovoljene pri prestrukturiranju
               ribiške flote, vendarle ne na vseh delih in povsod tam, kjer govorimo o varnosti pri
               delu, zamenjavi ribolovnih orodij, ki niso v skladu z novimi zahtevami, za
               preusmeritve v druge dejavnosti in za diverzifikacijo ribolova. To so oblike, ki so
               dovoljene. Seveda so dovoljene tudi podpore v obliki tako imenovane varne hrane na
               področju živilske industrije. V Sloveniji imamo en primer, to je Delamaris.</p>
               <p>Zelo pomembno je, da Slovenija ohrani ribiško tradicijo, ampak tukaj je treba zelo
               jasno povedati, da Slovenija ukrepov, kot jih izvaja Hrvaška, ne more imeti, ker niso
               dovoljeni v okviru evropskega pravnega reda. Ministrstvo za kmetijstvo, gozdarstvo in
               prehrano je kljub vsemu v zadnjih treh letih ribiški predelovalni industriji dodelilo
               200 milijonov tolarjev za posodobitev predelovalnih linij, da bi se jim povečala
               njena konkurenčnost ob vstopu v Evropsko unijo. Ob tem, kot rečeno, plačujemo 12 SIT
               po izvoženi konzervi, kar pomeni približno 30 milijonov tolarjev letno. S tem bomo
               nadaljevali do vstopa, čeprav vemo, da po vstopu to ugasne.</p>
               <p>Nadalje, sam sem v pogajanjih za program razvoja podeželja dosegel kot edini med
               desetimi državami kandidatkami za vstop, čeprav imamo tudi druge države, ki so
               ribiške, ki vstopajo, ki lahko v okviru predpristopne pomoči Sapard plačujemo
               prestrukturiranje živilske industrije na tem področju. Vendar se žal do danes firma
               Delamaris na to ni prijavila. Ima še vedno možnost, da to stori letos in do dneva
               vstopa v Evropsko unijo.</p>
               <p>Nadalje. Zakaj sta bili uničeni dve plovili? Ker se je podjetje tako odločilo. Se
               opravičujem, zakaj sta bili prodani dve plovili. Zato, ker se je podjetje tako
               odločilo. Če ne bi bili letos prodani, se ta plovila nikoli ne bi mogla več prodati,
               ker v okviru evropskega pravnega reda prodaja ni dovoljena in je v nasprotju z
               določenimi skupnimi politikami na področju ribištva Torej, drugo leto bi ti plovili,
               ki sta že nekaj let stali, večinsko na pomolu in se z njimi rib večinsko ni lovilo,
               lahko bili samo uničeni. Do pomoči za uničenje pa ne bi bili upravičeni, ker ne bi
               imele dovolj letnih ribolovnih dni, potrebnih je najmanj 70 dni. Mi bomo letos
               namenili približno 60 milijonov v prestrukturiranje prvih dveh ribiških plovil, ki
               ostajata. Dali bomo 23 milijonov dodatne posebne pomoči, ki v Evropski uniji po
               vstopu ni dovoljena, zato da na osnovi dogovora Drnovšek - Račan v lanskem letu damo
               ribičem odškodnino, ker niso mogli loviti rib, ker Hrvaška ni dovolila izvajati sicer
               sklenjenega in veljavnega medsebojnega sporazuma. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Želite dopolnilno vprašanje? Prosim, kolega Gasparini.</p>
            </sp>
            <sp who="SDZ3:GaspariniMario">

               <speaker>MARIO GASPARINI:</speaker>

               <p>Hvala lepa za odgovor, gospod minister. Imam še nekaj vprašanj, pa bi jih dostavil
               pismeno. Ne vem, če ste jih dobili, mi tako odgovorite. To bi bilo najboljše.</p>
               <p>Samo še eno kratko vprašanje. Ali je res vaše ministrstvo dovolilo uvoz 5 milijonov
               sardin 5 milijonov sardin brez carine iz Hrvaške? Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim, minister But.</p>
            </sp>
            <sp who="SDZ3:ButFranc">

               <speaker>MAG. FRANC BUT:</speaker>

               <p>Seveda ta podatek ne drži. Ministrstvo je razpisalo točno tisto količino, ki je
               dogovorjena že leta v okviru bilateralnega sporazuma med Republiko Slovenijo in
               Republiko Hrvaško. Žal smo medsebojne prostotrgovinske sporazume dolžni spoštovati.
               Res bi bilo prav, da bi jih spoštovali tudi z druge strani v celoti, na drugih
               področjih, kjer jih ne spoštujejo. Tako da nič izven dogovora v okviru
               prostotrgovinskega sporazuma ni bilo pod nobenim pogojem razdeljenega. Razdeljeno je
               bilo pa tisto, kar prostotrgovinski sporazum zahteva. Vsi v tej državi pa ves čas
               pravimo, da so prostotrgovinski sporazumi v korist tudi slovenskemu gospodarstvu,
               imajo pa seveda tudi tiste dele, ki si jih, recimo, sam kot minister ne želim. Sem
               spada konkretno področje in možnost uvažanja omenjenih rib, ampak to jepač dogovor na
               nivoju države, kjer je zaradi interesa tudi ostalih delov gospodarstva morala
               Republika Slovenija očitno pred leti, ko se je prostotrgovinski sporazum sklepal,
               tukaj tudi ustrezno sprejeti tudi te koncesije, ki za določene sektorje, na primer za
               ribiški sektor, niso najbolj zaželjene. Bi pa poudaril še to, da bo pa v zvezi z enim
               vaših prejšnjih vprašanj mogoče konkreten dolgoročni program na razvoju ribištva
               narediti šele po novembru tega leta, ko bo v Benetkah Evropska unija organizirala
               veliko konferenco o novi ribiški politiki v Sredozemlju, kjer bi se naj tudi
               dogovorili o drugačnih oblikah, kot so veljale doslej. Sam sem v ta namen bil pred
               tedni že v Rimu in sem ostro protestiral pri italijanskem ministru, s katerim naj bi
               se, in se tudi je hrvaški minister, pristojen za ribištvo, na pobudo hrvaškega
               predsednika pogovarjal o tem, kako naj bi si Italija in Hrvaška razdelili mednarodne
               vode in ribolov v njej. Zagotovo to po tem pogovoru nikakor ne bo več mogoče, Italija
               je jasno obljubilaSloveniji, da se to ne bo zgodilo in da bo o tem odločala evropska
               konferenca oziroma dogovor, začenši v Benetkah novembra tega leta, pod okriljem
               Evropske unije, kjer bo Slovenija kot skorajšnja članica Evropske unije nesporno
               igrala tudi pomembno vlogo.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Diaci bo zastavil vprašanje ministru za delo, družino in socialne
               zadeve. Prosim, kolega Diaci.</p>
            </sp>
            <sp who="SDZ3:DiaciMarko">

               <speaker>MARKO DIACI:</speaker>

               <p>Hvala za besedo. Spoštovane ministrice, ministri, predstavniki vlade, kolegice in
               kolegi. Vprašanje naslavljam ministru za delo, družino in socialne zadeve, gospodu
               Dimovskemu.</p>
               <p>Slovenija je med vsemi pristopnicami najbolj napredovala pri uveljavljanju evropske
               zakonodaje na področju zaposlovanja in socialnih zadev, je v Bruslju izjavila
               evropska komisarka Ana Diamantopolo, ki je še posebej ugodno ocenila zmanjševanje
               brezposelnosti. Če pa pogledamo stopnje registrirane brezposelnosti, se lahko z njo
               le delno strinjamo. Stopnja registrirane brezposelnosti v Sloveniji sicer znaša 11,6
               procentov, so pa konkretno odstopanja od te stopnje po različnih območjih Slovenije.
               Največja so v vzhodnem delu Slovenije. Na primer Gornja Radgona 19,9 procenta,
               Lendava 20,6 procenta, Murska Sobota 18,5 procenta, Maribor 18,7 procenta, Ruše 20,7
               procenta, Trbovlje 19,2 procenta, Radlje ob Dravi 17,5 procenta, Celje 15,9 procenta,
               Šmarje pri Jelšah 16,4, Šentjur 14,6. Če pogledamo strukturo brezposelnih, na primer
               za Šentjur, za katerega imam konkretne podatke, je delež žensk 55,9, delež
               stečajnikov in trajno presežnih delavcev 23,3, delež iskalcev prve zaposlitve 21,2,
               delež starih do 26 let kar 27,7, delež brezposelnih s prvo in drugo stopnjo izobrazbe
               47,1 in delež dolgotrajno brezposelnih 53,3. Ti podatki nas postavljajo pred dejstvo,
               da lahko govorimo o tako imenovani pasivni strukturni politiki v Sloveniji.</p>
               <p>Zato prvo vprašanje: Kdaj in s katerimi instrumenti boste pričeli reševati to
               situacijo, da bomo lahko tudi na podlagi konkretnih številk govorili o aktivni
               strukturni politiki?</p>
               <p>In pa drugo vprašanje, ki je posredno povezano s temo, ki sem jo predhodno odprl. To
               je ena izmed oblik pomoči pri pridobivanju znanja - štipendiranje.</p>
               <p>Že nekaj časa se pripravlja zakon, ki bi naj celovito uredil področje štipendiranja.
               Kot verjetno veste, se sam že nekaj časa prek amandmajev k proračunu trudim vpeljati
               postavko <q>"štipendijski skladi lokalnih skupnosti"</q>, ker vidim državni proračun oziroma
               državo kot spodbujevalca partnerstva lokalnih skupnosti in lokalnih gospodarstev za
               formiranje teh štipendijskih skladov. Dobre strani takšnega načina štipendiranja
               verjetno poznate in trdno sem prepričan, da bi bil tovrsten način štipendiranja tudi
               prispevek k aktivni strukturni politiki.</p>
               <p>Zato še drugo vprašanje: Ali bo zakon o štipendiranju vseboval tudi ta instrument
               pomoči pri procesu pridobivanju znanja?</p>
               <p>Hkrati pa dajem pobudo, da to vključite v zakon in tudi predvidite sredstva za ta
               namen. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala vam. Minister za delo, družino in socialne zadeve, imate besedo.</p>
            </sp>
            <sp who="SDZ3:DimovskiVlado">

               <speaker>DR. VLADO DIMOVSKI:</speaker>

               <p>Hvala lepa poslancu Diaciju za dve zelo kompleksni vprašanji. Poskušal bom v času, ki
               mi je na razpolago, dati nekaj osnovnih usmeritev, kar se tiče aktivne politike
               zaposlovanja in kar se zakona o štipendiranju oziroma štipendijski politiki tiče.</p>
               <p>Kar je poslanec pravilno navedel, so določeni statistični podatki, ki kažejo na
               stopnjo brezposelnosti v Sloveniji. Tu imamo dva podatka, ki ju velikokrat tudi v
               primerjavi mešamo med seboj. Po eni strani gre za registrirano stopnjo
               brezposelnosti, ki meri vse, ki so prijavljeni na zavodu za zaposlovanje, in drugo
               stopnjo, ki jo merimo vsako četrtletje, in to je tako imenovana stopnja ALO,
               mednarodne organizacije dela, ki meri pripravljenost posameznika za delo. Med tema
               dvema je seveda razlika in stopnja brezposelnosti po ALO je bila lansko leto 6,4%,
               kar je skoraj za več kot 2-odstotni točki nižje, kot je povprečna stopnja
               brezposelnosti v državah Evropske unije. Tu se ta primerjava lahko nadaljuje, kar se
               registrirane stopnje brezposelnosti tiče, vendar nekatere države tega podatka
               praktično nimajo.</p>
               <p>Drugo, kar je vprašanje in je zaskrbljujoče, je vprašanje neenakomerne
               razporejenosti stopnje brezposelnosti v Sloveniji. Tu ste navedli občine v tistih
               območnih enotah zavoda za zaposlovanje, ki imajo višjo oziroma nadpovprečno stopnjo
               brezposelnosti. Po drugi strani imamo pa tudi občine, kjer je stopnja brezposelnosti
               2, 4, 6 in tako naprej, bistveno pod slovenskim povprečjem. To je seveda povezano z
               gospodarsko strukturo. Tu je stopnja brezposelnosti višja predvsem v občinah oziroma
               območnih enotah zavoda za zaposlovanje severovzhodnega dela Slovenije. To pa je
               povezano z gospodarsko strukturo. Vprašanje pri gospodarski strukturi je, da so to
               kraji,kjer imajo večji delež, recimo, predelovalne industrije, predvsem delovno
               intenzivne, ki imajo določen življenjski ciklus, in pa seveda agrarnega sektorja.
               Praviloma se ravno tam gosti stopnja brezposelnosti v Sloveniji.</p>
               <p>Zato smo na ministrstvu za delo - tu bom govoril samo o ukrepih, za katere smo
               pristojni na ministrstvu, ostali ukrepi, ki govorijo o celoviti strukturni ter
               razvojni in regionalni politiki, so stvar celotnega vladnega instrumentarija - z
               letom 2001 praktično v večini primerov v vseh instrumentih aktivne politike
               zaposlovanja realucirali sredstva v okviru te politike na severovzhodni del
               Slovenije. Če pogledamo primerjavo v stopnjah rasti sredstev po posameznih delih,
               boste videli, da v teh občinah, ki ste jih navedli, so indeksi rasti večji od 100,
               medtem ko so v zahodnem delu Slovenije pod 100. To pomeni, da uveljavljamo politiko
               pospeševanja zaposlovanja v teh delih, v teh območnih enotah zavoda za zaposlovanje,
               predvsem prek instrumentov, ki dajejo ali takojšnje učinke ali pa učinke, ki se
               postopoma vidijo. Tukaj so instrumenti, kot so javna dela, lokalni zaposlitveni
               programi, drugi ukrepi aktivne politike zaposlovanja, naj omenim recimo
               subvencioniranje zaposlovanja v socialnem skrbstvu in tako naprej. Tukaj je cela
               paleta teh instrumentov, ki jih podpirajo sredstva, ki so proračunsko naravnana. Ob
               tem smo pa pri programih, pri tako imenovanih evropskih programih, tudi določene
               programe namenili ali kot <q>"cros border programe"</q> ali pa tako kot je, recimo, Phare
               2001, predvsem programom zaposlovanja v savinjski regiji.</p>
               <p>Aktivna politika zaposlovanja pa na nek način ne more reševati vseh problemov
               prestrukturiranja, zato je potrebna agresivnejša gospodarska politika, strukturni
               skladi in podobno. To je stvar, ki presega to vprašanje, ki ste ga vi zastavili.</p>
               <p>Drugo je struktura brezposelnih. Poročilo evropske komisarke po obisku gospe
               Kentenove v Sloveniji kaže na to, da smo na dveh segmentih v zaostajanju: kar se tiče
               participacije v zaposlenosti starejših nad 50 let in deleža brezposelnih mladih. Tako
               pripravljamo že za leto 2004 posebne programe pospeševanja zaposlovanja mladih, ker
               bi radi v določenem času že v okviru strategije oziroma nacionalnega programa
               zaposlovanja do leta 2006 sledili ciljem tako imenovane lizbonske strategije.</p>
               <p>Kar se tiče drugega vprašanja, štipendiranja, ne vem, če lahko to vse v enem stavku
               povem. Zakon se pripravlja v okviru delovne skupine študentskega sveta in jaz upam,
               da bo tudi kmalu v strokovni obravnavi. Sicer pa, če bo dodatno vprašanje, sem
               pripravljen še na to vprašanje odgovoriti, sicer pa pisno.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Vi ste zadovoljni z odgovorom. Želite dopolnitev odgovora?</p>
            </sp>
            <sp who="SDZ3:DiaciMarko">

               <speaker>MARKO DIACI:</speaker>

               <p>Seveda želim dopolnitev odgovora. Če ne drugega v tem smislu, da ministru pridobim
               tiste tri ali štiri minute, kolikor ima, da mi lahko odgovori še na drugo
               vprašanje.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Prosim minister imate besedo.</p>
            </sp>
            <sp who="SDZ3:DimovskiVlado">

               <speaker>DR. VLADO DIMOVSKI:</speaker>

               <p>Hvala lepa za to možnost, da lahko odgovorim še na drugi del vprašanja. Gre za
               vprašanje štipendijske politike oziroma štipendijskega sistema.</p>
               <p>Tukaj je razvoj pokazal, da so sredstva, ki so na razpolago za štipendiranje,
               skorajda enaka, kot so sredstva za aktivno politiko zaposlovanja. V proračunu dva,
               tri je teh sredstev približno 20 milijard, toliko kot sredstev za štipendije.
               Štipendije imajo dvojno funkcijo. Ena je tako imenovana kadrovska funkcija, drugi del
               je pa tako imenovana socialna funkcija. Moram reči, da je sicer po letu 1990 sledil
               izjemen upad kadrovskih štipendij in tukaj jih je praktično v celoti nadomestila rast
               štipendij, tako imenovanih državnih štipendij, tako imenovanih Zoisovih štipendij za
               nadarjene in drugih štipendij. Dogodilo se pa je, da se je ta štipendijski sistem
               razvijal, lahko bi rekel, fragmentarno na posameznih segmentih. S sistemskim
               pristopom, najverjetneje z zakonom o štipendiranju, želimo te različne elemente
               štipendijskega sistema povezati v enoten štipendijski sistem. Tu računamo, da bo v
               okviru te delovne skupine pri študentskem svetu, kjer sodelujejo predstavniki
               različnih ministrstev, študentske organizacije in drugih strokovnih služb,
               pripravljena struktura tega zakona, ki bo potem v usklajevanju tudi na strokovni
               ravni.</p>
               <p>Elementi, na katerih bi ta štipendijski sistem slonel, so naslednji. Najprej je
               treba definirati vse tipe štipendij, ki so se uveljavili, se razvijajo ali se bodo
               razvili še v prihodnosti. Drugič, gre za vprašanje študentskih posojil, ki jih je
               treba bolj natančno definirati, kot so bila definirana študentska posojila v
               preteklosti, za neko obdobje, kjer verjetno tudi zaradi nepovezave z davčno politiko
               niso dala določenih učinkov. Tretjič, gre za tako imenovane štipendijske fundacije
               oziroma štipendije iz fundacij, ki se v zadnjem obdobju zelo razraščajo, vendar ni
               ustreznega regulatornega mehanizma, ki bi enotno obravnaval te štipendije. In
               četrtič, gre za formiranje štipendijskega sklada, ki naj bi na nek načinpotem povezal
               tudi različne akterje štipendijske politike v Sloveniji. Menim, da je znotraj tega
               tudi priložnost za uveljavitev tako imenovanih štipendijskih skladov lokalnih
               skupnosti, na kar ste že večkrat opozorili v svojih razpravah in tudi ob razpravah o
               državnem proračunu. Tako računam, da bi z zajemanjem vseh elementov štipendijskega
               sistema lahko v prihodnje vodili celovitejšo štipendijsko politiko v Sloveniji.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Naslednje vprašanje bo kolega Bogomir Zamernik postavil
               ministru za šolstvo, znanost in šport. Prosim, imate besedo.</p>
            </sp>
            <sp who="SDZ3:ZamernikBogomir">

               <speaker>BOGOMIR (MIRKO) ZAMERNIK:</speaker>

               <p>Hvala lepa, gospod podpredsednik. Lep pozdrav vsem! Človek bi pričakoval, da v
               demokratični družbi, kakršna bi naj bila naša, institucija, ki je zadolžena za
               izobraževanje kadrov, spodbuja samozavest ljudi, da razmišljajo s svojo glavo in s
               tem prispevajo k napredku družbe. Zato sem bil nemalo presenečen nad opozorili, ki
               sem jih dobil najmanj s petnajstih različnih naslovov, različnih institucij, gre pa
               za naslednji problem.</p>
               <p>Na letošnji februarski maturi so na poklicnih štiriletnih srednjih šolah kandidati
               pisali enega od izbirnih esejev na temo <q>"Eno leto punt smo gnali"</q>. V navodilu je bilo
               kandidatom pojasnjeno, da se morajo na splošno opredeliti tudi do uporništva. Ker sem
               silno omejen s časom in ker imam veliko stvari, ki bi jih rad povedal, bom prebral
               samo, kdaj dobijo kandidati maksimalno število točk, se pravi: <q>"Dve točki prejmejo
               kandidati, ki so v spisu svoje stališče ustrezno razložili."</q> Kot primer je pa
               navedeno naslednje stališče. Takole pravi: "Uporništvo se ni splačalo v starih časih
               in se ne splača tudi danes. Upirajo se zmeraj tisti, ki so šibki in zatirani, zato
               nimajo nobene možnosti, da bi uspeli. Uporniki v bistvu škodijo sami sebi, najbolje
               je sprejeti življenje takšno, kot je, bolje je imeti malo, kot nič. To navodilo po
               katerem naj bi dijak dobil maksimalno število točk, mi je seveda dalo veliko tematike
               za razmišljanje, da bi tudi konec koncev Miro Petek moral biti sedaj tiho, čeprav je
               šlo skorajda za poskus umora pri napadu nanj; da bi moral biti tiho novinar Bojan
               Grom iz Celja, ki sedaj opozarja na nepravilnosti, ki se v celjski policiji in še
               kje, dogajajo. Da bi moral biti tiho nenazadnje tudi predsednik preiskovalne komisije
               v državnem zboru, kajti uporništvo se ne splača. In ne splača se povedati, da včasih
               tožilstvo in policija kaj delata narobe. Uporništvo se ne splača. Če si tak, si po
               taki obrazlagi nezaželjen in najbolj škodiš samemu sebi. Jaz mislim, da samemu sebi
               ne škodimo, če povemo to, kar je narobe, da opozarjamo na probleme. Zato bi seveda
               pričakoval, da bo ministrstvo tudi navajalo, da bodo ljudje, ki prihajajo iz naših
               šol, razmišljali s svojo glavo, pa tudi če kdaj z malce uporniško. Ker mi je iztekel
               čas, se vam za odgovore najlepše zahvaljujem.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala za postavljeno vprašanje. Prosim ministra, doktor Gabra, za odgovor.</p>
            </sp>
            <sp who="SDZ3:GaberSlavko">

               <speaker>DR. SLAVKO GABER:</speaker>

               <p>Najlepša hvala, gospod podpredsednik, spoštovani gospod poslanec. Ker Slovenija je
               demokratična država in ker v slovenskih šolah navajajo ljudi na kritično
               razmišljanje, je več potrebno povedati, da je to, kar ste prebrali, vzeto iz precej
               širšega konteksta.</p>
               <p>Sam sem vam celoto navodil za ocenjevanje tudi že predal. Iz njih boste nedvomno
               ugotovili, da je med navodili nek povsem drug kriterij na delu, kot je tisti, na
               katerega so nekateri želeli v Sloveniji opozoriti, prav z željo verjetno, da bi
               pokazali na potrebo po tem, da je uporništvo enako cenjeno seveda tudi v slovenskih
               šolah, kot drugi možni razmisleki o načinu življenja v družbi. Ministrstvo sicer ni
               pristojno za to, da določa načine ocenjevanja v našem šolstvu. Predal sem vam tudi
               odgovor komisije, ki je za to pristojna in je posebej opozorila na to, da je na
               začetku moderiranega točkovnika navedeno pojasnilo, da so primeri zgolj ilustrativne
               narave in da se ocenijo kot ustrezni vsi zapisi, ki navedenim primerom ustrezajo po
               vsebini ali pa po taksonomski stopnji zahtevnosti. Razlaga književnih besedil je
               lahko glede na dognanja književne vede pravilna ali nepravilna oziroma pomensko
               ustrezna ali neustrezna. Z z osebnimi stališči o problemu pa ni tako, pravi komisija.
               Pri interpretaciji književnih besedil ne obstaja instrument, s katerim bi lahko
               osebno mnenje merili kot pravilno ali nepravilno. Ocenimo lahko le, kako ga je kdo
               izrazil, torej taksonomsko stopnjo. O tem govori tudi opisani kriterij v moderiranem
               točkovniku. Ilustrativni primer ustrezno izraženega stališča pa pove, da je potrebno
               stališče razložiti. Če preberete še druge primere, boste ugotovili, da dobite enkrat
               več točk, če podpirate uporništvo, če podpirate to, da se nekdo odloča za svojo pot,
               ampak vedno šele glede na to, koliko kompleksno ste se problema lotili. Če se torej
               ne odločate kar za ali pa proti. Tako boste ugotovili, da dobite nič točk, če
               napišete zgolj <q>"upor je včasih potreben, včasih pa ne"</q>. Dobite pa seveda več točk, če
               pišete, <q>"čeprav vsi upori niso uspešni, je zaradi njih na svetu manj trpljenja"</q>. Če
               navedem še kakšen drug primer iz tega istega, dobite na primer nič točk, če zapišete,
               <q>"#opotniki se jezijo, ker poje Matko uporniško pesem"</q>. To pomeni, če bi veljala
               logika, ki ste jo tukaj poskušali predstaviti, bi morali za to dobiti dve točki. Pa
               jih ne dobite. Ker logika ni ta, ki se jo je tukaj poskušalo predstaviti, ampak je
               preprosta. Če strukturirate odgovor, če navedete zadosti argumentov za uporništvo ali
               pa če navedete argumente proti uporništvu, ki so zadosti strukturirani, učitelj mora
               oceniti vašo sposobnost argumentiranja, ne pa to, ali ste za, ali proti. Takšna je
               logika v celoti. Vi si boste lahko to pogledali in tam boste ugotovili tudi, da piše
               <q>"če ne bi bilo upora, in če ne bi bil v njem udeležen tudi Janez Gradnik, Tinono
               življenje ne bi bilo tako nesrečno"</q>, vendar piše v nadaljevanju <q>"vendar upornikov ne
               moremo obsojati, ker so se borili za svojo pravico"</q> in tako naprej. Skratka, tema je
               drugačna.</p>
               <p>Mislim, da bomo mi še naprej, tudi če se nam bo zdelo, da bi lahko bila ubeseditev
               kdaj bolj spretna, prepuščali tovrstno odločanje učiteljstvu in pa ustreznim
               strokovnim komisijam.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Niste zadovoljni z odgovorom? Želite dopolnitev odgovora?
               Prosim.</p>
            </sp>
            <sp who="SDZ3:ZamernikBogomir">

               <speaker>BOGOMIR (MIRKO) ZAMERNIK:</speaker>

               <p>Hvala lepa, gospod minister za odgovor. Najprej moram čisto jasno povedati, jaz nisem
               nobene teze postavljal. Jaz sem postavil samo vprašanje, ne pa tezo.</p>
               <p>V nadaljevanju vas sprašujem, ali ste kot odgovorni za to področje pripravljeni
               prevzeti oziroma zahtevati odgovornost od vaših podrejenih, če s primerom uspemo
               dokazati, da so se držali tudi navodil iz te vsebine. Se pravi, da so se na nekaterih
               šolah točkovanja delala drugače, kot ste razložili vi. Seveda sem zadovoljen z vašo
               razlago, če to drži. Če pa se je na kateri šoli zgodilo, da so upoštevali tudi
               vsebino teh navodil, pri katerem primeru se zadeva označi z maksimalnim številom točk
               ali ste pripravljeni prevzeti odgovornost sami, ali pa mogoče tistih, ki so tako
               ravnali.</p>
               <p>In nenazadnje, da je vendarle uporništvo gibalo napredka, vsaj v nekaterih primerih,
               kaže veliko argumentov.</p>
               <p>Zlorabil bom poslovnik, ker mi je ostalo še 30 sekund časa. Če s tem uporništvom, ki
               ga dela naša komisija, ne bomo dobili odgovorov, ki smo jih zahtevali v prejšnjem
               tednu, tudi od predsednika vlade, bom to uporništvo pokazal na svojstven način. Hvala
               lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Minister, na voljo imate še 3 minute za dopolnitev odgovora.</p>
            </sp>
            <sp who="SDZ3:GaberSlavko">

               <speaker>DR. SLAVKO GABER:</speaker>

               <p>Poglejte, sam sem vam poskušal povedati, kolikor je pač mogoče v tem kratkem času, ko
               vem, da imate vi enak problem, kot ga imam tudi sam, na kakšen način potekajo
               ocenjevanja. Ta konkreten zapis je celo zapis, vzet iz neke povsem konkretne naloge.</p>
               <p>Takšen je postopek pri moderiranju. Kot je zapis iz ene točke pred tem, prav tako
               vzet iz druge naloge, in tretji, ki sem ga prebral, iz tretje. Učitelji se v tej
               državi posebej usposabljajo za to, da bi jim bilo dvoje jasno. Najprej, da so dolžni
               ocenjevati predvsem sposobnost poglobljenega razumevanja vsebin, s katerimi so v šoli
               seznanjeni in o katerih se učijo. In potem, ko izrazijo svoje stališče, bodisi je
               stališče takšno, da favorizira upor, ali pa bi bilo drugačno, vendar bi bilo
               utemeljeno, učitelj zaradi zgolj takšnega ali drugačnega stališča ne sme niti
               nagraditi, niti kaznovati. To je pristop, ki je v naši šoli tisti,za katerega se
               zavzemamo. Kjer se ugotovi, da prihaja do drugačnih ravnanj, je v primeru, da je na
               to opozorjena inšpekcija, ki je pristojna za ukrepanje - mi pa nismo pristojni kot
               ministrstvo v ožjem pomenu besede - potem tam inšpekcija posreduje. Sam za tisti del
               odgovornosti, ki gre meni, prevzemam odgovornost. Seveda pa ne za tistega, ki mi ne
               pritiče.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Poslanski kolega Franc Kangler bo podal vprašanje ministru za
               notranje zadeve. Prosim. Imate besedo.</p>
            </sp>
            <sp who="SDZ3:KanglerFranc">

               <speaker>FRANC KANGLER:</speaker>

               <p>Hvala za besedo. Spoštovane poslanke, spoštovani poslanci! V zadnjem mesecu je bila
               slovenska javnost, slovenska politika predvsem usmerjena v zunanjo politiko, v delo
               zunanjega ministra, spoštovanega gospoda Rupla. Marsikdo si je želel, da naj minister
               odstopi zaradi zunanje politike, čeprav moje osebno mnenje je, da je korektno,
               strokovno in sposobno opravil svoje delo. Pri tem pa smo v slovenski politiki in tudi
               v slovenski javnosti zanemarili eno dejstvo, da šepa notranja politika.</p>
               <p>Šepa notranja politika. Da se pojavi 12 vprašanj enemu ministru od 35 poslancev, 12
               vprašanj ima danes en minister od 35 poslancev, torej ena tretjina poslancev sprašuje
               enega ministra, ministra za notranje zadeve. Človek bi mislil, da smo na kakšni
               izredni seji, pa da so pred nami izredne razmere. Lahko bi ministru postavil
               vprašanje v zvezi z nekaterimi zadnjimi aferami, ki so se zgodile v zadnjem času,
               bodisi gospodarskega kriminala ali katerega drugega. Moje vprašanje pa je namenjeno
               ministru iz leta 2001 zaradi nekaterih sklepov vlade. Moje vprašanje je namenjeno za
               tiste časa, ko je minister Kopač kot puščavski vihar pustošil Dravsko dolino in
               hidroenergijo peljal pod okrilje v Ljubljano, ker v severnovzhodni Sloveniji ni niti
               enega tako pametnega ali sposobnega, da bi lahko takšen ali drugačen resor vodil.</p>
               <p>Spoštovani minister, mislim, da sprašujem drugič ali tretjič: Kaj ste do sedaj
               storili, glede na to, da ste iz meseca oktobra 2001 po sklepu vlade bili zadolženi vi
               in državna sekretarka Astrid Prašnikar za realizacijo nekaterih sklepov? Naj preberem
               sklep: <q>"Vlada Republike Slovenije zadolži vsa ministrstva, da do 12. novembra 2001
               pripravijo konkretne predloge za prenos sedežev posameznih državnih institucij izven
               Ljubljane."</q></p>
               <p>Ponovno vas sprašujem: Kaj bo v zvezi s tem sklepom vlada storila? Kako daleč so ti
               ukrepi in katere institucije so tiste, za katere obstaja možnost, glede na to, da si
               želimo vse regije, da se selijo izven Ljubljane po širni Sloveniji: na Primorsko,
               Gorenjsko, Dolenjsko, Prekmurje, Štajersko ali Koroško?</p>
               <p>To je resno vprašanje in bi prosil, da mi na to vprašanje odgovorite.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala za vprašanje. Gospod minister imate besedo za odgovor.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Hvala lepa, spoštovanemu poslancu za vprašanje, ki se nanaša, tako ga razumem, na
               regionalizacijo, na uvajanje podlag za policentričen razvoj Slovenije za premagovanje
               razvojnih razlik pa tudi na decentralizacijo oblasti v tej državi.</p>
               <p>Sklepi vlade, o katerih gospod poslanec govori oziroma se nanje sklicuje, govorijo
               predvsem o tem, hkrati pa zadolžujejo, kot je pravilno bilo navedeno, ministrstva, da
               pripravi predloge za prenos sedežev institucij državne uprave v druge dele države
               razen Ljubljane.</p>
               <p>Ministrstvo za notranje zadeve je po teh sklepih vlade prevzelo obveznost, da
               nadaljuje projekt regionalizacije države in v okviru tega postorilo zelo veliko dela.</p>
               <p>Pred koncem lanskega leta je bil izdelan, izgotovljen dokončno projekt
               regionalizacije, ki je skup štirih strokovnih podlag, skupaj z osnutki potrebne
               zakonodaje. Ta projekt je bil dostavljen vsem poslanskim skupinam v vednost. Mi smo
               zakonske osnutke različnih izpeljav, tiste, ki se nanašajo na veljavno ureditev 143.
               člena, in tisto, ki se nanaša na morebitne spremembe, pripravili in jih tudi v
               različnih razpravah, tudi v razpravah s poslanskimi skupinami prediskutirali. Tako so
               bila na različnih poslanskih skupinah, koalicijskih in opozicijskih, oblikovana v tej
               zvezi stališča. Znano je, da ima ustavna komisija predlog vlade za spremembo 143.
               člena, kar pomeni, predlog za spremembo, kar zadeva ustavno podlago za uveljavitev
               pokrajin. Ena od možnosti je tudi 138. člen ustave, za katerega velika večina
               strokovnjakov meni, da je lahko tudi ustrezna ustavna podlaga. Projekt
               regionalizacije, projekt uvajanja pokrajin lahko krene takoj, če imamo v mislih
               predložitev zakona o pokrajinah v vladno in parlamentarno proceduro, če bo jasna in
               če se bosta ustavna komisija in državni zbor zedinila glede ustavne podlage. Ta
               trenutek pravzaprav čakamo na to, s tem da projekt regionalizacije, projekt uvajanja
               pokrajin ni ogrožen, strokovno gledano, niti v eni niti v drugi enačici. Projekt
               uvajanja pokrajin je možno izpeljati tudi v okviru sedaj veljavnega 143. člena
               ustave. Vendar pa z razlago, ki smo jo večkrat že dali in je tudi javnosti znana,
               namreč, da to pomeni, da se pokrajine ne bodo ustanavljale hkrati, naenkrat, po
               enotnih kriterijih, tudi pokrajine z enakimi pristojnostmi ne. To pomeni, da
               izpeljava 143. člena lahko pomeni, da bo del Slovenije s pokrajinami pokrit, del
               Slovenije pa ne - tisti del, kjer bodo za to iniciative občin za povezovanje v
               pokrajine, tako kot ta člen veleva. Po naši sodbi je takšen pristop manj učinkovit in
               za uresničevanje ciljev decentralizacije in tudi policentričnega razvoja manj
               primeren. Primernejši je na podlagi spremenjenega 143. člena, kar pomeni, na podlagi
               ustavne podlage, ki zagotavlja možnost hkratne takojšnje ustanovitve pokrajin v vseh
               delih Slovenije in tudi pokrajin z enakimi pristojnostmi, enakimi načini
               financiranja, skratka, enakih pokrajin. To je pristop, za katerega se zavzemamo v
               ministrstvu, to je pristop, za katerega se zavzema tudi vlada, zato je predložila
               ustavne spremembe in pričakujemo, želimo si, da bi bilaglede tega dosežena ustrezna
               večina v državnem zboru. Če se to ne bo zgodilo, bo ministrstvo za notranje zadeve
               znotraj veljavnega ustavnega okvirja nadaljevalo s svojimi pobudami. Moralo bo delno
               modificirati projekt, ki je bil naslonjen na predvidene spremembe ustave, ampak
               nadaljevalo bo s pobudami in podprlo vse tiste pobude, ki bodo v različnih delih
               Slovenije nastajale. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Franc Kangler mi je dal znak, da ni zadovoljen z odgovorom.</p>
            </sp>
            <sp who="SDZ3:KanglerFranc">

               <speaker>FRANC KANGLER:</speaker>

               <p>Ne, da nisem zadovoljen z odgovorom, postavil bi dodatno vprašanje, ker nisem
               postavil vprašanja ministru glede ustanavljanja pokrajin in ne regij.</p>
               <p>Moje vprašanje je bilo zelo konkretno precizirano in sem se predvsem osredotočil na
               prvi sklep, ki pravi: <q>"Vlada Republike Slovenije zadolži vsa ministrstva, da do 12.
               novembra 2001 pripravijo konkretne predloge za prenos sedežev posameznih državnih
               institucij izven Ljubljane."</q> To nima nobene veze, spoštovani minister, z
               ustanavljanjem regij in pokrajin.To nima nobene veze, to mora biti volja ministrov in
               ministrstev, da pripravijo takšen predlog - volja! Pomembno je, da vas opozorim na
               to, spoštovani minister. Ta sklep je vlada sprejela po tistem pustošenju ministra
               Kopača po Dravski dolini zaradi Hidroholdinga s sedežem, ki je bil prenesen v
               Ljubljano, da bi na nek način razjarjene ljudi, ki so bili ogorčeni nad izjavami
               ministra, tudi nekatere politike iz različnih političnih opcij, po meri je sprejela
               ta sklep.</p>
               <p>Zato vas konkretno sprašujem: Ali vlada spoštuje svoje sklepe, svoje roke ali ne
               spoštuje? Meni je žal, mislim, da je tudi prvi poklican v tej vladi generalni
               sekretar Mirko Bandelj, ki bi moral skrbeti za to, da se sklepi vlade izvršijo in
               spoštujejo, do 12. novembra 2001, bi ta predlog moralbiti pripravljen. Vlada teh
               predlogov ni pripravila. Sploh nima interesa, zavaja vso slovensko in tudi nas,
               politično javnost, in tiste, ki se aktivno s politiko ukvarjamo.</p>
               <p>Zato še enkrat sprašujem: Ali sploh ta vlada razmišlja o decentralizaciji? Ali je
               sploh še mogoče v tej naši državi, da katerakoli institucija, ki deluje, državna
               institucija v Ljubljani dobi sedež izven Ljubljane?</p>
               <p>Ali bomo v naslednjem poslanskem vprašanju, <gap n="..."/><stage>/Opozorilni znak za konec./</stage><gap n="..."/> na
               naslednji seji imeli 30 vprašanj enemu ministru, pa dve ostali. Ali bomo navsezadnje
               imeli kakšne drugačne razmere, normalne, kot so primerne za našo državo. To ni
               normalno, da imamo 12 vprašanj<gap n="..."/></p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Prosim, če končate<gap n="..."/></p>
            </sp>
            <sp who="SDZ3:KanglerFranc">

               <speaker>FRANC KANGLER:</speaker>

               <p><gap n="..."/> enemu ministru. Notranja politika nam šepa, ne spoštujemo svojih sklepov.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Gospod minister prosim še za dopolnitev odgovora.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Na distribucijo poslanskih vprašanj minister za notranje zadeve nima nobenega
               vpliva.</p>
               <p>Kar zadeva sklepov, ki jih je citiral poslanec, pojasnila sem dal v tistem delu
               sklepov, ki zavezujejo moje ministrstvo. To pa je nadaljevanje projekta uvajanja
               pokrajin v Sloveniji. Nisem pa navajal odgovora na tisti del sklepov, ki zavezujejo
               vsa ministrstva, tako kot je poslanec tudi praviloma citiral. Nimam moči nadzirati
               vseh ministrstev v zvezi z izvajanjem njihovih dolžnosti. To je verjetno tudi
               poslancu povsem jasno. Sem pa pripravljen sprejeti obvezo, da o tem povprašam na
               vladi in pozovem, povprašam moje kolege, da mi dajo informacijo o tem, kaj so v tej
               zvezi postorili, da bi morebiti v pisnem vprašanju lahko dali informacijo o tem, kaj
               so postorila ostala ministrstva glede tega.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Alojz Sok bo postavil vprašanje ministrici za kulturo. Prosim.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala za besedo, gospod predsedujoči. Spoštovani predstavniki vlade, kolegice in
               kolegi!</p>
               <p>Ker se v tem času veliko piše o šestih zahtevah koalicije Slovenije, celo bi rekel,
               na ironičen način, ker se do teh zahtev ironično izraža tako vlada kot tudi največja
               in najbolj odgovorna stranka v tej državi, se pravi Liberalna demokracija, sem svoje
               vprašanje usmeril na vprašanje in temo pluralizacije medijev.</p>
               <p>Pripravil sem, da bi vam na displayu pokazal to stanje, ki vlada v tej državi.
               Spremljal sem namreč načrtno v letu 2001 in 2002 javnomnenjske raziskave
               priljubljenosti političnih strank v Republiki Sloveniji. Povprečje 17 javnomnenjskih
               raziskav lahko vidite na tem diagramu. V povprečju bi v dveh letih pred lokalnimi
               volitvami Liberalno demokracijo volilo 26,1% volivcev, SDS 7,9%, Združeno listo 6,1%,
               Slovensko ljudsko stranko 4,2, Slovensko nacionalno stranko 2,9%, Novo Slovenijo
               2,8%, Stranko mladih 2,1% in pa DeSUS 2%. To je torej povprečje 17 javnomnenjskih
               raziskav, objavljenih v časopisu Večer.</p>
               <p>Prosim, če daste naslednjo sliko. Se pravi, tik pred volitvami je bila objavljena
               analiza javnomnenjske raziskave, datum 2.11.2002. Po tej javnomnenjski raziskavi bi
               LDS še vedno dobila 25,4%, ker zaradi premalo časa ne morem vseh prebrati, bom
               opozoril samo, da tam lahko vidite, da bi Nova Slovenija dobila vsega 2,7%, Stranka
               mladih 1,5 in DeSUS še manj, 1,3%.</p>
               <p>In kakšno je potem resnično bilo stanje 10. novembra na volitvah? Tu je sedaj ta
               diagram. To je namreč procent, ki kaže procent izvoljenih svetnikov, dejansko pa so
               stranke dobile nekoliko manj. LDS kaže 26,07% izvoljenost svetnikov, dobila je 22%,
               Socialdemokratska stranka 13,65%, Združena lista 9,52%, Slovenska ljudska stranka
               13,47% izvoljenih svetnikov, dejanski rezultat je bil 9,5%, potem imate naprej
               Slovenska nacionalna stranka, Nova Slovenija, torej, ki ji sam pripadam, je dobila
               8,3% vseh glasov in pa potem Stranka mladih, 4,43% izvoljenih svetnikov in pa DeSUS
               5,08%. <stage>(Opozorilni znak za konec.)</stage></p>
               <p>Če pogledate, je dejansko pravilnost izkazanih rezultatov skozi vse ankete
               napovedovala pravi volilni rezultat samo Liberalni demokraciji Slovenije.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Čas.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Če dovolite, da postavim vprašanje.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Samo vprašanje, prosim.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Več kot očitno je, da gre za namerni način političnega zavajanja, tako s strani
               sestavljavcev anket kot tudi s strani odgovornih urednikov, ki takšne nerealne ankete
               objavljajo.</p>
               <p>Sprašujem ministrico za kulturo, morebiti zato, ker se mi zdi to nekulturno početje.
               Kaj v ministrstvu za kulturo mislijo o takšnem načinu objavljanja javnomnenjskih
               raziskav, saj seveda to kaže na favoriziranje<gap n="..."/></p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Prosim, če zaključite.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p><gap n="..."/> ene in edine stranke? Bom potem krajši. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Gospa ministrica, prosim za odgovor.</p>
            </sp>
            <sp who="SDZ3:RihterAndreja">

               <speaker>ANDREJA RIHTER:</speaker>

               <p>Spoštovani gospod predsednik! Spoštovani gospod poslanec, hvala za vprašanje.</p>
               <p>Problematika raziskovanja javnega mnenja je verjetno zelo kompleksna tema, strokovno
               vprašanje, s katerim se pri nas ukvarjajo mnoge, številne inštitucije, sigurno pa ena
               med njimi najbolje, in to je center za raziskovanje javnega mnenja pri Fakulteti za
               družbene vede. Posamezne pilotske raziskave pa poznamo s tega področja mnogih
               posameznikov in seveda tukaj tudi posamezne raziskave, merjenje trenutnega
               razpoloženja javnosti v odnosu do posameznih političnih strank. To izvajajo tudi
               posamezna specilizirana podjetja ali oddelki medijskih hiš.</p>
               <p>Katera raziskava pa bo priobčena in seveda kdaj, je stvar popolnoma čisto vsake
               uredniške politike posameznih medijev. Pri tem je najmanj, kar je, da bi se v to
               vtikalo ministrstvo za kulturo ali katerikoli drugi resor vlade ali nenazadnje tudi
               politične strukture. Poleg tega mediji vsakodnevno, kolikor sama tudi poznam in
               sledim, objavljajo množico ostalih različnih analiz in projekcij, ki so prav tako
               danes odvisne od uredniške politike in seveda še posebej od profesionalne presoje
               posameznih uredništev. Še enkrat opozarjam, da tudi tukaj se ministrstvo za kulturo
               ne more in nima nobene pravice vpletati v ocene posameznih nenazadnje umetniških del
               ali projektov, ki brez dvoma sodijo tudi v domeno kulture, kaj šele v druge vsebine,
               kakor so na primer problematika, na katero se nanaša <gap n="..."/><stage>(Nerazumljivo)</stage><gap n="..."/>, tečaj
               gibanja delnic, vremenske napovedi ali podobno. Če obstaja dvom o strokovni ali
               etični ravni kakršnih koli objav, so za to vsepovsod pristojna strokovna združenja,
               pa seveda posebne komisije, ki obravnavajo potem tudi etične vidike oglasov ali tako
               imenovanih objav. Če bi za vsako izmed teh področij sprejemali kakšen poseben zakon,
               mislim, da ne bi prišli zelo daleč.</p>
               <p>Moje osebno mnenje in tudi mojih sodelavcev pa je takšno, da je objavljanje
               verodostojnih informacij in analiz stvar kredibilnosti vsakega posameznega medija.
               Mediji, za katerega bralci ali poslušalci ali gledalci pač ugotovijo, da se na
               informacijo, ki jih priobčajo, ne morejo zanesti, se prav gotovo ne morejo nadejati
               dolgoročnejše perspektive, ali nenazadnje tudi samih odjemalcev le-teh. Tako bi sama
               lahko rekla, da je za najboljše sankcioniranje neprofesionalne uredniške politike in
               s tem tudi za objavljanje vseh mogočih informacij in tudi objav medijev poskrbimo
               tukaj mi sami, njihovi odjemalci, katerih intelektualne ravni in zdravega razuma
               nikakor ne gre podcenjevati.</p>
               <p>Toliko, če sem ostala seveda na tej kulturni ravni, kolikor se je dalo.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala za odgovor, gospa ministrica. Kolega Sok.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala lepa. Zelo sem zadovoljen, da se v vladi zavedate kompleksnosti in pa
               strokovnosti tega početja. Moram pa reči, da so vladne raziskave, ki jih vlada naroča
               za pomladno politično opcijo, še slabše od te, ki jih objavljajo drugi mediji. Vem,
               da vlada ne more tega omejiti. Lahko pa seveda naredi nekaj na področju pluralizacije
               medijev, kar smo tukaj zahtevali in kar je tudi ena izmed šestih zahtev Koalicije
               Slovenije. Kajti takšno početje je absolutno favoriziranje ene in edine politične
               opcije, ki niti ni dobra za to opcijo, kaj šele za državo.</p>
               <p>Vseeno pa bi vas, gospa ministrica, rad vprašal, vi ste sicer rekli, da se z zakonom
               to ne da omejiti, ali ne razmišljate o tem, da bi tako, kot nekatere druge države v
               tranzciji, konkretno sosednja Madžarska, le razmislili o nekem zakonu, ki bi to
               področje nekoliko uredil, nenazadnje mogoče določen čas pred samimi volitvami
               prepovedal objavo javnomnenjskih raziskav. Ne pa tako, kot sem vam jaz predstavil, da
               je 2.11., samo osem dni pred volitvami, bila narejena javnomnenjska raziskava in tudi
               v vseh medijih objavljena, ki je očitno favorizirala ene in čisto na tla dala druge.
               V takšni situaciji se seveda volivci ne morejo pravilno odločati, kajti prepričani
               so, da je že itak vse odločeno in sami ne morejo nič spremeniti.</p>
               <p>Sprašujem, ali ne bi razmislili o tem, da bi vsaj tri mesece pred volitvami
               prepovedali objavljati javnomnenjske ankete. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Lahko še dopolnite odgovor, gospa ministrica. Prosim.</p>
            </sp>
            <sp who="SDZ3:RihterAndreja">

               <speaker>ANDREJA RIHTER:</speaker>

               <p>Spoštovani! Mi smo pred dvema letoma sprejeli zakon o medijih in s tem tudi vse
               regulative na področju medijev. Takšnega primera, ki ste ga omenili, sama na žalost
               ne poznam. Omenila sem tudi pristojnosti, dolžnosti uredniških politik in nenazadnje
               odgovornosti, ki s tem izhajajo. Absolutno pa ne bi mogli, saj v tej vladi ne
               podpiramo vmešavanja politike v kakršnekoli odnose med uredništvom oziroma tudi
               vodenjem. Še enkrat pravim. Zaupanje volivcev je verjetno samo ena izmed slik
               odražanja in objavljanja tovrstnih anket. Pravilnost le-teh je tisti argument, na
               katerem se bodo tudi volivci odločali. Zato mislim, da takšnega predloga ni nikjer v
               Evropi in temu zgledu tudi potem ne moremo slediti v Sloveniji.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Peter Levič ima vprašanje za ministra za šolstvo, znanost in šport.
               Prosim imate besedo.</p>
            </sp>
            <sp who="SDZ3:LevičPeter">

               <speaker>PETER LEVIČ:</speaker>

               <p>Hvala lepa, gospod predsedujoči.</p>
               <p>Na prejšnji seji smo v državnem zboru sprejeli odlok o ustanovitvi oziroma
               preoblikovanju dveh visokošolskih zavodov. Tako smo dobili novi fakulteti: fakulteto
               za socialno delo in fakulteto za upravo. Letošnji razpis za dodiplomski študij na
               univerzi v Ljubljani in Mariboru teh samostojnih visokošolskih zavodov je bil
               objavljen 15. januarja 2003, zato se študentke in študenti v prihajajočem šolskem
               letu še ne bodo mogli vpisati na novih fakultetah v prvi letnik na univerzitetni
               program.</p>
               <p>S strani diplomantk in diplomantov visoke šole za socialno delo pa sem dobil pobudo,
               da bi lahko v šolskem letu 2003/2004 izvajali program za pridobitev univerzitetne
               izobrazbe na fakulteti za socialno delo za dosedanje diplomantke in diplomante
               visokošolskega študija. Po informacijah, ki so mi jih posredovali, je vodstvo nove
               fakultete že pripravilo vsebino programa, ki bi ga lahko začeli izvajati v
               prihajajočem šolskem letu.</p>
               <p>Tako me sedaj zanima, ali boste omogočili dosedanjim diplomantom visoke šole za
               socialno delo, da pridobijo univerzitetno izobrazbo že v šolskem letu 2003/2004, saj
               se lahko razpis za njih izvede na primer skupaj z razpisom za podiplomski študij, ki
               bo objavljen sredi julija.</p>
               <p>Tako bi lahko vsaj delno popravili krivico, lahko rečemo, diplomantkam in
               diplomantom visoke šole za socialno delo, ki jim sedanji študijski program zapoveduje
               izobraževanje za pridobitev visokošolske izobrazbe 4 leta in absolventski staž. Vemo
               pa, da je za pridobitev take izobrazbe po zakonu o visokem šolstvu predviden le
               triletni program. Študentke in študentje socialnega dela so poslušali obljube, da se
               bo začel izvajati univerzitetni program že v prvi polovici devetdesetih let. Tudi v
               tem zboru je bilo že v nacionalnem programu visokega šolstva Republike Slovenije leta
               1997 zapisano, da traja izjemoma, dokler se ne izvaja soroden študijski program za
               pridobitev univerzitetne izobrazbe, študijski program za pridobitev visoke strokovne
               izobrazbe socialno delo štiri leta ali osem semestrov.</p>
               <p>Ministru Gabru predlagam, da se omogoči, da bodo lahko diplomantke in diplomanti
               visoke šole za socialno delo že v šolskem letu 2003/2004 opravljali diferencialni
               program za pridobitev univerzitetnega naziva, kajti visoka šola za socialno delo že
               od leta 1993 izvaja visokošolski program, ki je enak, na zadnji seji sprejetemu,
               univerzitetnemu, tako po vsebini kot tudi po času trajanja, se pravi štiri leta in
               absolventski staž. Ne smemo pa pozabiti niti tega, da sistem onemogoča velikemu
               številu diplomantk in diplomantov, da bi lahko nemoteno delali podiplomski študij,
               magistrski in doktorski. To jim je sedaj, razen redkih izjem, onemogočeno. Tako
               znanost o socialnem delu ne bo imela kadra iz lastnih vrst, ampak bo podrejena
               predavateljem ostalih družboslovnih programov.</p>
               <p>Vprašanje: Ali bo ministrstvo skupaj z vodstvom fakultete za socialno delo
               diplomantkam in diplomantom omogočilo, da bodo v prihajajočem šolskem letu pridobili
               naziv univerzitetnega diplomiranega socialnega delavca? Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Minister, doktor Gaber, imate možnost dati odgovora. Mikrofon prosim.
               Hvala.</p>
            </sp>
            <sp who="SDZ3:GaberSlavko">

               <speaker>DR. SLAVKO GABER:</speaker>

               <p>Hvala, gospod podpredsednik. Spoštovani gospod poslanec! Pogovori med ministrstvom in
               novoustanovljeno fakulteto tudi o tej problematiki so že v teku. Žal pa vam moram
               povedati, da je, kot kaže, treba opraviti še nekaj dela tudi na senatu fakultete
               same. To pomeni, da je treba tam tudi sprejeti nov univerzitetni program in šele
               potem bodo mogoči postopki za razpis tovrstnih programov. Tako je bistveno večja
               verjetnost, da bo vpis v ta univerzitetni program mogoč v študijskem letu 2004/2005
               kot pa v tem študijskem letu. Študijski programi namreč predpisujejo tudi pogoje za
               vpis in pogoje za napredovanje. To pomeni, tudi pogoje za nadaljevanje študija po
               eventualno že pridobljeni visoki strokovni izobrazbi na fakultetni ravni. Ko bo vse
               to določeno, bo mogoče ob določenih diferencialnih izpitih ta študij tudi
               nadaljevati. Za sedaj pa se zdi, da bo to prej v letu 2004/2005 kot pa v študijskem
               letu, ki je pred nami.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala za odgovor. Gremo naprej, kolega Samo Bevk ima vprašanje za ministra za
               zdravje. Prosim.</p>
            </sp>
            <sp who="SDZ3:BevkSamo">

               <speaker>SAMO BEVK:</speaker>

               <p>Hvala za besedo, gospod podpredsednik. Spoštovani zbor! Za posledicami bolnišničnih
               okužb v Sloveniji vsako leto umre od 400 do 600 ljudi, je na prvem seminarju
               slovenskega društva za bolnišnično higieno marca letos povedal dr. Andrej Trampuž.
               Žal so tudi rezultati prevalenčne raziskave bolnišničnih okužb porazni. Najbolj je
               nevarna okužba z bakterijo MRSE, ki je zaradi zlorab postala odporna na praktično vse
               antibiotike, tako da se praktično vračamo na čas pred njihovim odkritjem. Raziskava
               je namreč pokazala, da je prevalenca MRSE v slovenski hospitalizirani populaciji
               61,8%, kar je doslej najvišji odstotek, ugotovljen v kakšni evropski državi. Ocena
               higienske službe v kliničnem centru je bila okrog 20%. To ste omenili tudi v prvem
               odgovoru na moje poslansko vprašanje pred dvema letoma. Napačna pa je bila tudi ocena
               dr. Trampuža, ki je prvi pri nas javno opozoril na ta problem in ocenjeval prevalenco
               MRSE na 40 do 50%. Kolikor vem, je že ustanovljena nacionalna komisija za
               obvladovanje bolnišničnih okužb, ki bo kot neodvisna institucija ministrstvu za
               zdravje poročala in predlagala ukrepe za izboljšanje stanja v boju proti tem okužbam.</p>
               <p>Ministra za zdravje dr. Dušana Kebra sprašujem: 1. Kdaj bo nacionalna komisija
               naredila posnetek dejanskega stanja higiene in izdelala nacionalni program boja proti
               bolnišničnim okužbam? 2. Kdaj bo pripravila kratka, jasna in enotno veljavna
               higienska navodila za vse zdravstvene ustanove v Sloveniji? 3. Kdaj bo izdelala
               plakate za bolnišnice, ki bodo zdravstvene delavce opozarjali na najpomembnejši ukrep
               zoper okužbe, to je razkuževanje rok? 4. Kdaj bo izdelala informacijo za bolnike in
               njihove svojce v obliki zloženke? Tako si bodo upali opozoriti osebje, če si pred
               pregledom ne bodo razkužili rok. 5. Kdaj bo pripravila raziskavo, ki bo pokazala,
               kateri ukrepi so najbolj učinkoviti za preprečevanje bolnišničnih okužb v naših
               razmerah?</p>
               <p>Za odgovor se vam, spoštovani gospod minister, najlepše zahvaljujem. Hvala lepa.
           </p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa tudi vam. Minister, imate besedo, prosim.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Hvala lepa. Spoštovani gospod poslanec, gospod podpredsednik! Najprej samo kratek
               komentar glede prevalence 60%. Gre za 60% vseh z bolniškimi okužbami povzročenih
               infekcij. Tudi ta odstotek je seveda visok, običajno v bolnišnicah pričakujemo manjši
               odstotek, ne bi pa želel, da bi izpadlo iz vašega vprašanja, vašo vprašanje je bilo
               sicer korektno postavljeno, da imamo 60% pacientov v bolnišnicah okuženih z MRSO.</p>
               <p>Dovolite, da povem, da procesi, ki so potekali v zadnjih letih, so pripeljali do
               ustanovitev komisij za bolniške okužbe v vseh bolnišnicah in tudi nacionalne komisije
               za to področje, da ukrepi, navsezadnje tudi vse formalne in neformalne aktivnosti so
               pripeljale do tega, da danes menimo, da je bistveno porasla osveščenost zdravstvenih
               delavcev in da so tudi bolnišnice na tem področju sprejele številne ukrepe. Tako da
               imamo preliminarne ocene, da se število okuženih pacientom z MRSO in tudi posledic
               zmanjšuje. Res pa je, da bomo prvo analizo po študiji, ki stejo samo citirali,
               opravili v letošnjem maju in juniju, to bo vprašalnik vsem bolnišnicam, ki jo bo že
               opravila ta nacionalna komisija, o kateri me sprašujete. Torej, konkretni odgovori.</p>
               <p>Nacionalna komisija je ustanovljena, pripravila je poslovnik, začela bo z delom v
               maju, njeno prvo delo bo ta vprašalnik, analiza bo v juniji. Potem bo pregledala vsa
               obstoječa pravila. Ta država seveda že ima navodila, ki jih je sprejel zdravstveni
               svet - mislim, da pred štirimi leti - in tudi tako smernice kot konkretnanavodila.
               Seveda so ta čas navodila po različnih bolnišnicah različna, nacionalna komisija jih
               bo uskladila in najkasneje do jeseni posredovala enotno obliko smernic in navodil za
               vse slovenske bolnišnice. Enako velja tudi za zloženko. Zloženko pripravljamo za
               svojce in bolnike po poročilu predsednika komisije, do jeseni.</p>
               <p>Plakati v pisni obliki marsikje že obstajajo, vendar se vsi strinjamo, da so premalo
               sporočilni tako za zaposlene kot za bolnike. Tako bomo po tem vzorcu pripravili
               plakat ali nekaj plakatov, ki naj služijo temu namenu.</p>
               <p>Če povem na kratko. Rok za vsa tista konkretna vprašanja, ki ste jih, spoštovani
               poslanci, postavili, je jesen letošnjega leta. Številne od teh aktivnosti pa že
               tečejo in tudi mislim, da je ta hip stanje v slovenskih bolnišnicah bistveno boljše
               kot na primer pred dvema letoma. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Še želite zahtevati dodatno obrazložitev na vaše vprašanje?
           </p>
            </sp>
            <sp who="SDZ3:BevkSamo">

               <speaker>SAMO BEVK:</speaker>

               <p>Hvala lepa. Nikakor nisem hotel špekulirati o teh odstotkih, kot ste prej sicer
               pravilno opozorili, da je ta odstotek zelo velik, bi pa vseeno rad povedal, da je ta
               odstotek v skandinavskih državah pod 1%, da je v Švici 2%, v Nemčiji 6%, v
               sredozemskih državah med 30 in 40%, pri nas je pa resnično zaskrbljujoč. Tako bi po
               ocenah nekaterih strokovnjakov lahko te okužbe omejili na skandinavsko raven šele po
               več kot 10 letih. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Gospod minister, še želite dopolniti? <stage>(Ne.)</stage> Kolega Jožef Jerovšek ima
               vprašanje za ministra za notranje zadeve in za ministra za zunanje zadeve. Prosim,
               imate besedo.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Najprej bom postavil vprašanje gospodu ministru za notranje zadeve.</p>
               <p>Spoštovani gospod minister, 23.9.2002 sem vam postavil vprašanje na temo velike
               razširjenosti korupcije in kriminala <q>"belih ovratnikov"</q> v Sloveniji in o tem, kdaj bo
               vlada končno pokazala politično voljo za boj proti gospodarskemu kriminalu in
               korupciji. Odgovor je bil v smislu, da Slovenija po indeksu <q>"Transparency
               International"</q> stoji zelo dobro, da to ni velik problem. Upravičenost opozorila se je
               od takrat pokazala v ponovnih novih, številnih zelo hudih aferah, ki so oropale
               slovenske davkoplačevalce. Če omenim samo zadevo Elan, 2.000 milijonov, je bilo danes
               omenjeno, je že šlo doslej za to; potem nagrada poslovodstvu Tovarne vozil Maribor
               milijon 200 tisoč nemških mark - poleg plače nagrada; potem slučaj SIB- nekaj
               milijard; in današnja afera - milijarda na zasebni račun. Gre za povezane osebe.
               Gospa Žnidaršič Kranjc je šefica, pravzaprav vodi prodajo SIB, in tu nastopajo same
               povezane osebe. Poleg tega prihaja do milijardnih oškodovanj družbenega premoženja
               pri lastninjenju in tako naprej.</p>
               <p>Že nekaj let je politika vlade taka, da v bistvu podpira korupcijo in podpira
               povezane osebe, ki so vpletene v največje afere. In šele po oddajah Trenja in Tarča
               ter pod pritiskom javnosti ste na tiskovni konferenci 7.3.2003 napovedali, da boste
               zahtevali kadrovsko prenovo policije, da bo kos zahtevnejšim oblikam gospodarske
               kriminalitete. Poslanci, člani komisije za nadzor, že več let postavljamo te zahteve
               in vlada nikdar ni reagirala.</p>
               <p>Zato sedaj sprašujem: Kaj ste konkretnega storili od mojega vprašanja lani novembra?
               Ali v ljubljanski policijski upravi, na primer, že imate nekoga s fakultetno
               izobrazbo, ki se bo lahko s tem ukvarjal? To je dobesedno sramota, da se s tem ne
               ukvarjate, da nimate kadra, in ste s to tiskovno konferenco v bistvu dali javni poziv
               tem povezanim osebam, naj <q>"drpnejo"</q>, naj ukradejo, ker jih v petih letih še niste v
               stanju preganjati.</p>
               <p>Potem tudi sprašujem: Ali je res, da se pripravlja zamenjava direktorja slovenske
               policije, ravno zato, ker je bila sprožena preiskava o zadevi SIB brez politične
               odobritve?</p>
               <p>Teh vprašanje je še veliko, vendar bi tokrat res rad, da odgovarjate s konkretnimi
               zadevami, ne pa z nekimi obljubami za prihodnost. Stanje na področju gospodarskega
               kriminala je tako kritično, da mislim, da slovenska javnost tokrat nima več
               potrpljenja, da bo sprejela vsakršen odgovor. Hvala lepa.</p>
               <p>Lahko postavim še drugo vprašanje?</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Prosim, kar nadaljujte.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Drugo vprašanje postavljam ministru za zunanje zadeve. Če se izrazim nekoliko
               ironično in metaforično, se nanaša na boj <q>"za kanglico v peskovniku"</q> med
               predsednikoma Ropom in Drnovškom oziroma če prevedem to v politični jezik, sprašujem:
               Zakaj se naša najvišja politika greprestižni boj pred svetovno javnostjo? To se je
               zgodilo ob podpisu pristopne pogodbe v Atenah. Zakaj ne spoštuje jasnih ustavnih in
               zakonskih obveznosti glede zastopanja države? Zakaj se na tako otročji način ruši
               ugled države? Zakaj se rivalstvo in prerivanje med najvidnejšimi politiki ponavlja že
               ob drugem, za Slovenijo zgodovinskem dogodku <stage>(prvič se je to zgodilo v Pragi, ko je
               bila Slovenija povabljena v Nato)</stage>? Zakaj vlada oziroma ministrstvo za zunanje zadeve
               ne izdela natančnega scenarija zastopanja države na podlagi zakonskih določil?</p>
               <p>Sprašujem tudi: Ali se bosta oba predsednika, gospod Drnovšek in gospod Rop zaradi
               krnitve ugleda in dostojanstva države Slovenije opravičila svojim volivcem in
               državljanom Slovenije?</p>
               <p>Sprašujem tudi: Zakaj je številna slovenska delegacija potovala na podpis te
               pristopne pogodbe v Atenah s tremi različnimi letali? Ali finančna situacija države
               dopušča takšno razsipništvo? Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Jerovšek. Najprej dam besedo ministru za notranje zadeve. Prosim.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Spoštovani! Kar zadeva vprašanja gospodarskega kriminala, me prav veseli, da lahko
               povem, da smo od tedaj, ko je bilo to vprašanje prvič zastavljeno v državnem zboru,
               veliko tega postorili, zelo veliko. Kar samo priča o tem, da ne samo v ministrstvu za
               notranje zadeve, ampak tudi v slovenski vladi je zelo, zelo veliko politične volje,
               da ta problem postopno obvladamo, za razliko od stanja v bližnji preteklosti v 90.
               letih, ko je očitno bil spopad s privatizacijskim gospodarskim kriminalom neuspešen
               in so prav iz kriminalistične policije odhajale trume strokovnjakov v druge poklice
               oziroma v druge državne službe.</p>
               <p>Ampak, preden navedem, kaj vse je bilo postorjeno, bi odgovoril na zaključni del
               vašega vprašanja, ko pravite, kakšna je zveza med SIB banko in odhodom generalnega
               direktorja policije. Prav nikakršne povezave ni. Prav nikakršne politične odobritve
               ni, niti v tem niti v kakršnem koli drugem primerupotrebno, da se preiskave opravijo.
               Preiskave tečejo v skladu z zakonom o kazenskem postopku v okviru avtonomnih
               pooblastil, ki jih imajo policisti kriminalisti in pri tem sodelujejo s tožilstvom,
               ki daje usmeritve. Vam je, prepričan sem, prav dobro znano da minister za notranje
               zadeve ne daje direktnih napotkov v nobenem posebnem primeru, zato tudi po njegovem
               prepričanju, ne pa po splošnem prepričanju, nima pravnih podlag. V tem smislu bomo
               tudi spremenili in smo že predložili parlamentu spremembo zakona o policiji, kjer bo
               izrecno zapisano, da minister za notranje zadeve nima pravice dajati nikakršnih
               navodil od trenutka, ko pristojno državno tožilstvo prevzame kazenski postopek.
               Skratka, povezave med nekimi dozdevnimi pritrditvami v kakršnem koli kazenskem
               postopku in kadrovskimi potezami ni. Nikakršne povezave ni.</p>
               <p>Kar pa zadeva to, kaj smo postorili, naj navedem naslednje. Prvič, pomemben je
               podatek, da se je število obravnavanih kaznivih dejanj s področja gospodarskega
               kriminala v letu 2002 glede na leto 2001 povečalo za 18%, kar pomeni, da je obseg
               raziskovanja gospodarske kriminalitete daleč najbolj porasel glede na ostale oblike
               kriminalitete, splošni porast obravnavanih kaznivih dejanj se giblje med 3 in 4%, pri
               gospodarski kriminaliteti, kot pravim, za 18%.</p>
               <p>Tako, kot sem najavil takrat v odgovoru na vaše poslansko vprašanje, smo konec
               lanskega leta izvedli posvet vseh dejavnikov, vseh institucij, ki v državi so
               odgovorne za pregon gospodarskega kriminala, od tožilstva do uradov za preprečevanje
               pranja denarja, za boj proti korupciji, carinske in davčne uprave in tako naprej.</p>
               <p>Namen tega posveta je bil povezati sile na tem področju na spoznanju, da policija ni
               edina v tej državi, ki lahko dobi uspešno bitko zoper gospodarski kriminal. Potrebno
               je povezati vse tiste dejavnike, ki nosijo odgovornost na tem področju, in ta posvet,
               zelo koristen, je združil sile v tem spoznanju, hkrati pa je prispeval zelo pomemben
               dokument, ki je izšel v zborniku, ki sem vam ga tudi osebno izročil pred kratkim, to
               jezbornik o gospodarskem kriminalu, katerega povzetek predstavlja izhodišča za novo
               strategijo za boj proti gospodarskemu kriminalu, ki je potrebna v tem obdobju. Zakaj
               je potrebna nova strategija? Iz dveh razlogov. Prvič zato, ker prejšnja ni bila v
               mnogočem udejanjena, ker je marsikaj tega izostalo - prejšnja, ta iz leta 1997 - in
               drugič, ker se spopadamo v tem obdobju, imenujemo ga postprivatizacijsko, v obdobju
               polnega delovanja zasebnolastninskega gospodarstva in trga kapitala se srečujemo z
               novimi pojavnimi, sodobnimi oblikami gospodarskega kriminala, za katere je potrebno
               mnogo več specifičnih znanj, specializiranih znanj in mnogo več organiziranega in
               združenega nastopa vseh dejavnikov.</p>
               <p>Prav zaradi tega - in to je naslednje, kar smo storili - smo na vladi že oblikovali
               koordinacijsko skupino za boj proti gospodarskemu kriminalu, ki se je že sestala na
               svoji prvi seji prejšnji teden z, naj rečem in zaključim, 100% udeležbo, ki kaže na
               odgovornost in na prepričanje vseh dejavnikov, da je potrebno povezati sile na tem
               področju.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Bi dokončali to vprašanje? Niste zadovoljni z odgovorom? Predlagal bi, da še
               minister za zunanje zadeve poda odgovor, nato pa, če bo še potrebno. Prosim, Dimitrij
               Rupel, minister za zunanje zadeve.</p>
            </sp>
            <sp who="SDZ3:RupelDimitrij">

               <speaker>DR. DIMITRIJ RUPEL:</speaker>

               <p>Spoštovani kolega Jerovšek, spoštovani zbor!</p>
               <p>Vprašanje kolega Jerovška sem razumel pravzaprav kot retorično vprašanje. Namreč,
               kot vprašanje o tem, zakaj se Slovenci ne znamo veseliti svojih uspehov, in zakaj se
               tu in tam, predvsem pri nas doma, raje prepiramo o kakšni podrobnosti ali kakšnem
               nepomembnem dogodku, kot pa, da bi videli celoto in tisto, kar je bistveno. Bistveno
               je to, da je Slovenija prejšnji teden vstopila, da tako rečem, na velika vrata v
               Evropsko unijo. Moram vam povedati, gospod poslanec, da v Atenah nihče ni opazil
               kakšnih komplikacij v zvezi, da tako rečem, z razlikami ali napetostmi v delegaciji
               oziroma med predsednikoma vlade in predsednikom republike.</p>
               <p>Rad bi vam zagotovil to, da je bilo vse dejansko v redu. Res pa je, da se je vlada
               dvakrat v času, ko je o tem razpravljala, namreč o delegaciji za Atene, da se je
               dvakrat različno odločila. V prvi varianti oktobra meseca lanskega leta je določila
               delegacijo v sestavi predsednik vlade, zunanji minister, minister za evropske zadeve,
               potem pa 3. aprila določila novo delegacijo, ki jo je vodil dr. Janez Drnovšek, v
               njej pa so bili vsi tisti, ki so bili že tudi v prvi delegaciji.</p>
               <p>Kot veste, je prišlo do podpisovanja najprej v paru: predsednik republike, predsednik
               vlade, nato sem pogodbo podpisal tudi sam. Večina ostalih držav je ravno tako imela
               tri podpisnike, medtem ko so Slovaška, Češka, Madžarska in Latvija imele celo štiri
               podpisnike.</p>
               <p>10. aprila je vlada potrdila delegacijo, v kateri je bil Drnovšek naveden kot vodja
               delegacije - vse države pristopnice so imele v delegaciji tudi predsednika države, bi
               tudi rad povedal - v skladu z dogovorom med uradom predsednika republike in uradom
               predsednika vlade je bil govornik za Slovenijo doktor Drnovšek. Tudi nekatere druge
               države, recimo Estonija, Poljska, Ciper, Latvija, Češka, Slovaška in Litva imele tudi
               za govornika predsednika države. Naš nastop je bil na nek način podoben nastopom
               drugih držav. Še enkrat naj vam rečem, da se mi zdi ključno v zvezi s tem dogodkom,
               da se ga veselimo in da se nam vtisne v spomin kot ena večjih prelomnic v slovenskem
               pozitivnem razvoju. Kar zadeva letala, bi vam težje odgovoril kot kdo drug. Res je,
               da so zveze z Atenami nekoliko komplicirane, tako da je tisti del delegacije, ki je
               prišel z navadnim letalom, potoval celo noč, se mi zdi in cel dan, medtem ko naj bi
               po nekih napisanih, ali pa nenapisanih pravilih, predsednik države in predsednik
               vlade ne letela - praviloma naj ne bi letela - v istem avionu. Zakaj - si najbrž
               lahko sami razlagate: ker bi bilo v primeru nesreče, ki si je seveda nihče ne želi,
               to zelo, zelo tragično in težko vprašanje. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala gospod minister. Kolega Jerovšek, prosim.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Obema ministroma moram dodatna vprašanja postaviti, ker nisem z odgovoroma
               zadovoljen. Najprej grem od zadaj. Gospodu ministru Ruplu, ki je to pretransformiral
               v retorično vprašanje, se vidijo literarne izkušnje, da je to zelo literarno obrnil;
               vendar ne drži, da v Atenah nihče ni opazil nobenih napetosti. Ker tu ste pravzaprav,
               tu gre huda kritika naših sposobnih poročevalcev od tam, zunanjepolitičnih ki
               <gap n="..."/><stage>/Nerazumljivo/</stage><gap n="..."/> političnih, ki so seveda te napetosti jasno opazili, in tudi
               celo iz kabinetov so navajali, da je do teh napetosti prihajalo. Tudi v medijih so
               prezentirali, da so ju, - tokrat oba predsednika - predsednika ujeli na besedah in
               toprikazali. Tako je to zanikati pred slovensko javnostjo nesmiselno in upam, da se
               bo slovenska oblast in slovenska vlada vsaj iz reakcij javnosti nekaj naučila in da
               tega ne bo počela v bodoče.</p>
               <p>Gospodu ministru Bohincu: lahko se strinjam oziroma zahteval ali pa pričakoval sem
               konkretne odgovore. Edini konkreten je, da se je v osmih mesecih od mojega prvega
               vprašanja sestala koordinacijska skupina. To je edini konkretni odgovor. Seveda se ne
               morem strinjati, da je v zadnjih letih bilo storjenega veliko, zarazliko od
               devetdesetih let. Popolnoma ista praksa se nadaljuje: vlada ne preganja gospodarskega
               kriminala in korupcije. To je dejstvo. In to nam je prejšnji direktor kriminalistične
               policije, ki je zaradi tega odstopil, gospod Mohorko - vlada sploh ni reagirala na
               njihove zahteve. Minimalno, kar sem pričakoval, gospod minister, sem pa pričakoval,
               da boste navedli vsaj to, da boste, recimo, v primerih predlagali, da naj vlada v
               nadzorne svete javnih in državnih podjetij imenuje ne zgolj politike oziroma svojih
               ljudi. Naj ljudje ali pa druge stranke predlagajo nadzorne svete, ker je to najboljši
               boj proti korupciji in gospodarskem kriminalu. Poglejte si SIB banko - kdo je bil tam
               v nadzornem svetu? Kdo pravzaprav zdaj rešuje - same povezane osebe! Če govorimo o
               gospodu Rekarju, o gospe Kranjc Žnidaršič, ki je danes dvignila takšno milijardo ali
               koliko - kredit brez zavarovanja in tako naprej<gap n="..."/></p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Vlada tako rešuje, da povezane osebe rešujejo tisto zadevo. Ja, to vendar ne gre! In
               konkretnih, oprostite gospod minister, konkretnih akcij ali pa konkretnih rezultatov
               niste imeli možnosti navesti. Vrtite se v začaranem krogu. Še naprej lahko povem, da
               pravzaprav sporočate vsem tem povezanim oseba: <q>"Zadnji čas je, da še ukradete, kar se
               še ukrasti da."</q> Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala kolega Jerovšek. Gospod minister, želite še dopolnitev odgovora?</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Ne bi bili tega mnenja, da sporočamo, da so razmere zanimive za gospodarske
               kriminalce, ampak ravno obratno. Mislim, da je oblikovanje medresorske vladne skupine
               in niz aktivnosti, ki jih je ministrstvo za notranje zadeve že zastavilo na tem
               področju, zelo jasno sporočilo o resnem spopadu z gospodarsko kriminaliteto in
               strinjam se z vami, da to je pojav precejšnje razsežnosti in ki terja odgovorno
               ukrepanje.</p>
               <p>Lahko bi vam naštel zelo veliko povsem konkretnih ukrepov - kot je na primer:
               sprememba sistemizacije na tem področju, organizacijske spremembe, oblikovanje
               programskega odbora za izobraževanje in usposabljanje, dogovori z izobraževalnimi
               institucijami in sooblikovanje izobraževalnih programov z njimi. Pa še celo vrsto
               drugih vprašanj, ki ne sodijo na javno sejo. Verjemite pa mi, da so ukrepi tudi na
               konkretni in operativni ravni že stekli. In skupaj z delovanjem medresorske skupine
               in z operativo, ki je zastavljena na ravni 18% povečanja v razmerju do preteklega
               leta; to je verjetno sporočilo tistim, ki se gibljejo na črti zakonitosti.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Dr. Jožef Bernik ima poslansko vprašanje, prav tako za ministra za notranje
               zadeve. Imate besedo dr. Bernik.</p>
            </sp>
            <sp who="SDZ3:BernikJožef">

               <speaker>DR. JOŽEF BERNIK:</speaker>

               <p>Hvala lepa, gospod predsedujoči. Gospodje ministri, gospod državni sekretar vlade,
               kolegice in kolegi.</p>
               <p>Gospodu ministru za notranje zadeve čestitam, ker je danes častni gost v tej
               skupščini in ima največjo pozornost. Dal sem vam zelo majhno vprašanje, zelo
               enostavno. Na zadnji seji sem vprašal, kako naj državljani dobijo dostop do arhiva
               državne varnosti. Vi ste mi rekli: prvič, da je bilo vse predano državnemu arhivu,
               drugič pa, da vi niste kompetentni.</p>
               <p>Na podlagi tega, da nam je internet dal malo informacij, vidim, da vaša informacija
               ni bila čisto točna. Izvedeli smo, da tam obstaja centralna aktivna evidenca ali
               kakorkoli se je to imenovalo in da je bila tukaj notri evidenca, ki jo je držal
               republiški sekretar za notranje zadeve Socialistične republike Slovenije in
               Jugoslavije itd., da je bilo nekaj čez milijon ljudi tam. Sem prepočasen, da bi to
               našel, je že izginilo z ekrana, vendar me pa sedaj zanima to.</p>
               <p>Kako naj odgovorimo državljanom, ko nas sprašujejo, kako priti do hitrega
               brezplačnega dostopa, enostavno dostopa do teh podatkov - kaj naj jim povemo? Dobro,
               vi mi lahko poveste, da vi niste odgovorni za to. Sedaj bi pa vprašal: Kdo je pa
               potem odgovoren? Če mi boste povedali, da je to varnostna služba ali tajna služba,
               potem je jasno, da ne moremo nekoga dobiti v parlament, da bi nam razložil.</p>
               <p>Drugič me pa tudi zanima: Kdaj bo vlada prišla do kakšnega sklepa, ker seveda to je
               <q>"malo vroč krompir"</q> in mislim, da bi nas tudi zanimalo, kaj vlada o tej stvari
               razmišlja? Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, dr. Bernik. Gospod minister imate besedo.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Na vaše vprašanje, gospod Bernik, bi lahko odgovoril samo to, da je bil moj odgovor
               na seji 24. marca, to se pravi, pred enim mesecem, povsem točen in korekten, da pa bi
               bil ta odgovor po 17. aprilu drugačen - s tem se z vami strinjam. 17. aprila so bile
               namreč na znamenito spletno stran nameščene evidence oziroma indeks, seznami, o
               katerih govorite. Skratka, tedaj teh seznamov še ni bilo.</p>
               <p>Moj odgovor, da je bilo vse to gradivo pravnih prednic današnje SOVE, vključno z
               upravo službe državne varnosti, preneseno na slovenski arhiv, ta moj odgovor je bil
               povsem točen. Preneseno je bilo seveda tisto, kar ni bilo poprej, kot danes vidimo,
               iz teh evidenc oziroma dokumentacijskih zbirk odtujeno.</p>
               <p>Tako kot stvari danes izgledajo, kot mi tudi poroča v prvem poročilu po prvih
               dogajanjih policija, je očitno, da so bile te evidence, ki so se tudi nanašale - en
               del njih - na službo državne varnost, pa ne samo na njih, ampak tudi na javno
               varnost, na kazenske zadeve, na register prebivalstva; skratka, da so bile te
               evidence odtujene. O tem, kdaj so bile odtujene, kdo jih je odtujil, kakšno kaznivo
               dejanje je morebiti bilo pri tem storjeno že teče preiskava po usmeritvah tožilstva.
               Policija, tožilstva se v tej zvezi sestajajo in pričakujem, da bodo prišli do
               spoznanj, ki bodo lahko tudi dosegle javnost.</p>
               <p>Kako bo ukrepala vlada? Mi bomo skupaj, predpostavljam, z drugimi odgovornimi
               institucijami za to področje pripravili v kratkem informacijo za vlado in presodili,
               kako je potrebno v tej zvezi ravnati.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Dr. Bernik, prosim.</p>
            </sp>
            <sp who="SDZ3:BernikJožef">

               <speaker>DR. JOŽEF BERNIK:</speaker>

               <p>Hvala. Človek, ki je bil preganjan ali kakorkoli že nadzorovan, lahko te podatke
               dobi. Ali mislijo, da bomo pri nas do te stopnje kdaj prišli in na kakšen način?</p>
               <p>In tudi na to niste čisto točno odgovorili: Kaj naj človek reče državljanu, ko pride
               in vas vpraša o tej stvari? Kaj? Če vi ne morete odgovoriti, bo morebiti gospod
               generalni sekretar vlade lahko to povedal. Prosim.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Še enkrat minister, prosim.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Za to vprašanje nisem pravi naslov. Kot veste, je pravni naslednik oziroma naslednik
               vseh obveščevalnih služb, tudi uprave službe državne varnosti, današnja Sova in
               verjetno bi bil to pravi naslov za tovrstna vprašanja.</p>
               <p>Dejstvo pa je, in to sem že zadnjič povedal in danes ponavljam, da je bil v 1997.
               ali 1999. letu sprejet na vladi sklep o prenosu vseh teh evidenc na arhiv Republike
               Slovenije in zakon o arhivu ureja postopek pridobitve informacij, po mojem
               prepričanju tudi tovrstnih informacij iz arhiva. Toliko lahko rečem iz mojega vedenja
               o tem.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Zdaj ima besedo kolega Anton Butolen, ki bo postavil vprašanja ministru za
               notranje zadeve in ministrici za regionalni razvoj. Prosim.</p>
            </sp>
            <sp who="SDZ3:ButolenAnton">

               <speaker>ANTON BUTOLEN:</speaker>

               <p>Hvala lepa, gospod predsedujoči. Gospa ministrica, gospod minister, kolegice in
               kolegi poslanci!</p>
               <p>Slovenska in hrvaška policija sta s 1. aprilom letošnjega leta pričela na naši južni
               meji izvajati režim v skladu z določili tako imenovanega SOPS-a. Kljub temu da je bil
               rok za začetek izvajanja določb tega sporazuma preložen in se je začel kasneje, kot
               je bilo sprva načrtovano, prihaja pri izvajanju na terenu do mnogih težav in
               nejasnosti. Čeravno vemo, da je bil sporazum namenjen temu, da bo olajšal razmere ob
               južni meji. Težave nastajajo predvsem v odnosih med mejno policijo in prebivalci
               obmejnih območij, deloma zaradi načina dela policije, kakor tudi zaradi
               neobveščenosti prebivalcev na obmejnih območjih. Po nekaterih informacijah pa naj bi
               težave izhajale tudi iz neurejene gospodarske infrastrukture ob južni meji.</p>
               <p>V zvezi z navedeno problematiko bi gospoda ministra dr. Rada Bohinca vprašal: Kakšne
               so bile priprave državne uprave in obmejne policije na izvajanje SOPS-a? Ali so bili
               policisti, ki so kadrovani v obmejni enoti, deležni posebnega usposabljanja glede na
               specifičnost svojega dela? Kakšne so dosedanje izkušnje, splošne izkušnje, glede
               izvajanja SOPS-a?</p>
               <p>Posebej bi izpostavil status mejnega prehoda Zgornji Leskovec, ki je bil od leta 1994
               vse do sedaj meddržavni mejni prehod, z uveljavitvijo SOPS-a pa bo postal mejni
               prehod za obmejni promet. Vprašal bi: Ali vlada v skladu s 17. členom zakona o
               nadzoru državne meje razmišlja o spremembi statusa omenjenega mejnega prehoda?</p>
               <p>Spoštovano gospo ministrico za regionalni razvoj mag. Zdenko Kovač pa bi glede na
               splošno znano dejstvo, da sodijo kraji ob naši meji s Hrvaško med manj razvite v
               državi, vprašal: Kako potekajo priprave za nadzor nad schengensko mejo v luči
               krepitve gospodarske moči in razvoja ob bodoči zunanji meji Evropske unije? Hvala
               lepa za odgovore.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala vam. Najprej dajem besedo ministru za notranje zadeve. Dr. Bohinc, prosim.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Hvala lepa tudi za to vprašanje, čeprav se le en del tega vprašanja nanaša na
               pristojnosti ministrstva za notranje zadeve in na ta del bom odgovoril, torej na del,
               ki se nanaša na policijo ter njeno vlogo in odgovornost v okviru SOPS-a.</p>
               <p>Sprašujete, kakšne so bile priprave policije v tej zvezi. Naj povem, da je bilo
               izvedeno zelo obsežno usposabljanje, in sicer za 320 vodij izmen policije, in sicer
               za vse inšpektorje za mejo, ki ga je organizirala policijska uprava uniformirane
               policije, sektor za državno mejo, in pa inšpektorji za mejo so organizirali
               posvetovanja, usposabljanja, obveščanja, z vsemi policisti, ki vršijo mejno kontrolo.
               Tako da kar zadeva obveščenost, usposobljenosti in znanja policistov o režimu SOPS-a,
               ne bi smelo biti težav. Po naših informacijah, ker sprašujete za izkušnje pri
               uvajanju SOPS-a, jih tudi v tej zvezi prav veliko ni. Pač pa se pojavljajo težave, ki
               izvirajo - in to je tudi vsebovano v vašem vprašanju - iz kasnitev v infrastrukturni
               opremljenosti oziroma v kasnitvah, kar zadeva izgradnje mejnih prehodov, pa tudi
               zaradi tega, ker se mejni prehodi oddajajo v uporabo, še preden so izpolnjeni vsi
               pogoji za njihovo obratovanje, tako da policija večkrat nima zadosti časa, da se temu
               prilagodi.</p>
               <p>Do zdaj je bilo - če morda postrežem še z nekaj podatki - izdanih 11.000 obmejnih
               prepustnic, kar je zelo malo in kar kaže pravzaprav na nizko povpraševanje in tudi
               skromen interes državljank in državljanov, kar pa je, ocenjujemo, povezano predvsem s
               tistim problemom, ki sem ga prej omenil, s kasnitvami pri odpiranju mejnih prehodov.
               Na te kasnitve in na skromen čas, ki nam je na voljo za prilagoditve pri odpiranju
               novih mejnih prehodov, smo servis skupnih služb vlade tudi opozorili, konkretno je to
               storila policija z dopisom od 10.4.2003.</p>
               <p>Poleg odpiranja mejnih prehodov je bilo - s kasnitvami, ki sem jih navedel - odprto
               tudi 63 tako imenovanih prehodnih mest oziroma prehodnih točk za dvolastnike in pa
               1.700 kmetijskih vložkov. Preostane še kar 21 mejnih prehodov, da se odprejo v
               kratkem času, ki je na voljo. Zato štejem to kot eno od pomembnih aktivnosti države.
               Vlada je pred kratkim sprejela tudi finančno podporo investicijam za izgradnjo mejnih
               prehodov.</p>
               <p>Pojavljajo se tudi vprašanja v zvezi z odpiralnim časom na nekaterih lokacijah
               oziroma tudi, kot ste omenili vprašanje mejnega prehoda Leskovec, kjer je zastavljeno
               vprašanje, kolikor mi je znano, v zvezi s prekategorizacijo. Kar zadeva ministrstvo
               za notranje zadeve ali policijo, nimamo načelnih zadržkov za podporo takšnemu
               predlogu, pa tudi ne z drugim predlogom za morebitno podaljšanje odpiralnega časa.
               Problem, ki ga vidimo in ki je realen, je zagotovitev sredstev za dodatne zaposlitve
               policistov oziroma, za dodatne obratovalne ure. Če bi takšna sredstva uspeli
               zagotoviti, pomeni to okrepitev proračunskih postavk v tej zvezi, potem načelnih
               zadržkov oziroma z vidika usposobljenosti in organiziranosti policije zadržkov ne bi
               bilo. Vsekakor pa, ko bo sprožen postopek te vrste, ki teče prek vlade in ministrstva
               za zunanje zadeve, bo v primeru Leskovec priložnost, da steče tudi s tega vidika
               beseda. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala vam. Še mag. Zdenka Kovač, ministrica za regionalni razvoj. Prosim.</p>
            </sp>
            <sp who="SDZ3:KovačZdenka">

               <speaker>MAG. ZDENKA KOVAČ:</speaker>

               <p>Hvala za besedo. Spoštovani gospod podpredsednik, spoštovani poslanci! Spoštovani
               gospod poslanec, hvala za to dodatno vprašanje in za možnost, da pojasnim, kaj
               pravzaprav naša služba počne v funkciji priprave oziroma lajšanja gospodarskega in
               socialnega življenja ob meji.</p>
               <p>Zavedamo se namreč, da je seveda po mnogih stoletjih to prvič, da bo v to področje
               zarezala resnična meja in na to nas seveda opozarjajo tudi različni odmevi s samih
               območij - Bele krajine pa do Pomurja, pa seveda tudi drugih območij ob meji. V okviru
               sredstev, ki so na razpolago in instrumentov, ki jih ima naša služba na razpolago
               oziroma jih nekako prevzema s strani ministrstva za gospodarstvo, ki je doslej vodilo
               to politiko skladnega regionalnega razvoja in s tem tudi pomoči regijam in skupnostim
               ob meji, bomo seveda v letošnjem letu nadaljevali z vsemi tistimi že začetimi
               aktivnostmi v preteklem obdobju. Zavedati se namreč moramo, in tu želim pojasniti, da
               so ta območja večinoma vsa, razen območja ob Obali, uvrščenav regije A in B in da za
               ta območja znotraj teh posebnih neposrednih regionalnih razvojnih spodbud, ki se
               lahko potem financirajo skozi izvedbene projekte regionalnih razvojnih programov,
               obstaja prva možnost, kako bomo seveda krepili in krepimo to gospodarsko moč oziroma,
               bom rekla, tudi socialni razvoj v teh regijah.</p>
               <p>Nadalje bi želela pojasniti tudi to, da naše vstopanje v Evropsko unijo, ob tem da
               se zavedamo vseh omejitev, ki jih bo ta meja vzpostavila, vendarle pomeni lahko tudi
               določene razvojne priložnosti. Ena od takih razvojnih priložnosti je, recimo,
               izgradnja gospodarskega terminala na Obrežju, ki bo seveda vsaj za to konkretno
               regijo - Posavje - lahko pomenila tudi gospodarski napredek in možnost za odpiranje
               novih delovnih mest. Tudi strukturni skladi in pa Interreg program, ki ga
               vzpostavljamo tudi za čezmejno sodelovanje s Hrvaško in bo nekakšen paralelni program
               tako imenovanemu CARDS programu, ki ga izvaja Hrvaška, odpira nove priložnosti za
               gospodarsko sodelovanje in pripravo projektov.</p>
               <p>Za ta namen bo v letu 2004, v obdobju 2004, 2006 namenjenih približno 2,6 milijarde
               tolarjev skupno evropskih in seveda, domačih sredstev. In pravkar teče priprava
               skupnega programskega dokumenta, ki bo opredelil razvojne prioritete in področja
               investiranja v okviru tega programa. Namenjena pa je prav območju trilaterale
               Hrvaška, Madžarska in Slovenija.</p>
               <p>Še eno zadevo bi želela še posebej poudariti. V okviru našega sodelovanja v SOPS-u,
               torej v tem posebnem sporazumu, pripravljamo tako imenovane turistične cone, v okviru
               katerih bo možno prosto prehajanje s posebnimi dovolilnicami. Seveda pa morajo biti
               te turistične cone vzpostavljene in označene še pred našim dokončnim vstopom v
               Evropsko unijo, tako da že v letošnjem letu nastaja vrsta projektov, ki bodoomogočili
               potem investicijo v samo cono, torej označbe in vse ustrezno za infrastrukturo, ki je
               tam potrebna. Kot vam je verjetno poznano, poteka ta projekt v sodelovanju z
               lokalnimi skupnostmi in nosilci turističnega razvoja v posameznem območju.</p>
               <p>Nadalje je seveda zelo pomembno, da se na splošno v okviru evropskega programskega
               dokumenta oziroma enotnega programskega dokumenta, ki je pripravljen za črpanje
               evropskih strukturnih skladov, daje velik poudarek tistim projektom, ki bodo dejansko
               krepili gospodarsko moč regije. Tukaj govorim predvsem o poslovni infrastrukturi, kot
               so industrijske cone, govorim o investiranju, o investicijah na področju turizma in
               tako naprej. <gap n="..."/><stage>/Opozorilni znak za konec./</stage><gap n="..."/> V okviru sklada za regionalni razvoj
               bo prav tako vletošnjem letu ponovno namenjenih 600 milijonov tolarjev posebne pomoči
               v obliki kombinacije povratnih in nepovratnih sredstev območjem ob meji. Tako je teh
               instrumentov veliko in upam, da bomo seveda, skupaj s temi območji tudi pripravili
               ustrezne projekte, ki bodo ta sredstva izkoristili.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Želite še dodatno zahtevo postaviti? Prosim. Gospa ministrica,
               mikrofon.</p>
            </sp>
            <sp who="SDZ3:ButolenAnton">

               <speaker>ANTON BUTOLEN:</speaker>

               <p>Hvala lepa. Težko se je strinjati s to oceno. V medijih smo prebrali povsem drugačne
               ocene. Sam pa sem se v zadnjem času udeležil kar nekaj zborov občanov. Pa bom na
               kratko povzel, kaj pa pravzaprav sprašujejo občani oziroma kako mislijo nekateri o
               teh zadevah.</p>
               <p>Skušal bom skoraj dobesedno povzeti nekatera stališča. Eno izmed takšnih stališč je,
               da policisti bolj kontrolirajo naše državljane kot mejo. Ljudje se sprašujejo, ali so
               policisti - na to ste sicer že odgovorili - dovolj usposobljeni, z ozirom da nimamo
               več kadrovske šole za policiste, in sicer v policijo sprejemajo ljudji, ki so sicer
               lahko strokovnjaki na svojem področju - električarji, strojni tehniki, kriminalisti
               itd. - nimajo pa dovolj izkušenj za delo z ljudmi, delo ob meji pa je vsekakor
               specifično. Sprašujemo se, ali še velja parola, ki je bila včasih pri nas prisotna,
               pa je, po mojem, vseeno učinkovita, da ljudje, ki živijo ob meji, mejo najbolje
               varujejo. In če je to res, potem bi vsekakor med policijo in državljani moral biti
               vzpostavljen pristni stik, drugače to varovanje ne bo uspešno.</p>
               <p>Druga zadeva leti na usposobljenost organov, ki izdajajo maloobmejne prepustnice,
               kmetijske vložke in drugo tovrstno dokumentacijo. Pogosto ti ne znajo odgovoriti na
               vsa vprašanja, ki so dejansko komplicirana in za katera tako - kot ste povedali,
               gospod minister - je dejansko za uveljavljenje bilo zelo malo časa.</p>
               <p>Tretje konkretna pripomba je seznanjenost prebivalstva s posledicami izvajanja
               SOPS-a. Kdo je pravzaprav odgovoren za slabo obveščenost? Ljudje se sprašujejo, ali
               res morajo vsi državljani brati Uradni list ali pa je vendarle nekdo zadolžen, da bi
               pravočasno te zadeve občane obvestiti? Zato je tudi, kot ste omenili, tako malo teh
               prepustnic bilo. <gap n="..."/><stage>/Opozorilni znak za konec./</stage><gap n="..."/> Imam še dve vprašanji.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Skrajšajte, kolikor se da. Prosim. Nadaljujte.</p>
            </sp>
            <sp who="SDZ3:ButolenAnton">

               <speaker>ANTON BUTOLEN:</speaker>

               <p>Hvala lepa. To glede tega. Še eno zadevo bi povedal.</p>
               <p>Vprašanje brezplačnih maloobmejnih prepustnic. Morda se zdi komu čudno, vendar ljudje
               ne rabijo prepustnic za prestopanje meje, ampak nekateri zgolj za pot do svojega doma
               in paralela z osebno izkaznico in potnim listom ne zdrži. Tistega si človek nabavi,
               zato da bi šel v drugo državo. V nekaterih primerih ne gre za željo prestopati
               državno mejo, ampak infrastruktura je zgrajena tako, da ljudje nekajkrat gredo po
               mejni črti in morajo imeti maloobmejno prepustnico in bi bilo pošteno, da bi jo mi
               dobili zastonj.</p>
               <p>Kar se pa tiče ekonomske moči obmejnega območja, bi dejal samo takole. Gremo v
               Evropsko skupnost, postali bomo zunanja meja Evropske skupnosti, 25 najbolj razvitih
               držav sveta, to je bilo v zadnjih nekaj dnevih nekajkrat povedano. Na določenih
               območjih, ko bodo prestopili hrvaško-slovensko mejo, bo mogoče res tako, na določenih
               območjih bo pa ravno obratno. Hrvatje namreč izredno vlagajo v obmejna območja in ko
               bodo prestopili državno mejo najbolj razvitih evropskih držav, bodo ljudje strašansko
               razočarani - seveda so pa še bolj razočarani tisti, ki tam živijo.</p>
               <p>Z ozirom, da se mi čas izteka, bi samo dejal glede prehoda Zgornji Leskovec. Samo v
               20 dneh v lanskem juliju je bilo na mejnem prehodu 24 tisoč 267 potnikov itd. Teh
               podatkov je polno, občina Videm je podatke posredovala, zato jih ne bi bral in bi
               prosil, da se jih upošteva. Verjetno, z ozirom da vlada to uredbo spreminja, tako kot
               ste povedali, gospod minister, če boste podatke dobro proučili, ne bi smelo biti
               nekih problemov, mogoče pa so bili takrat, ko so se te odločitev sprejemale pač
               takrat drugačni podatki, sedaj so pa taki. Samo toliko. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Dr. Bohinc, želite dopolniti odgovor? Prosim.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>K temu, kar je spoštovani poslanec Butolen navajal kot mnenje državljank in
               državljanov, pravzaprav lahko rečem samo to, da bomo ponovno proučili, ali je stopnja
               usposobljenosti policistov, tako kot sedaj sam menim in kot imam od policije
               zagotovila, zares takšna, da ne prihaja iz tega razloga do zapletov. Nisem sepa
               posebej ukvarjal - ker to ni bilo zastavljeno v vprašanju - z usposobljenostjo na
               ravni upravnih enot, ki imajo prav tako stik z ljudmi pri izdaji dovolilnic in
               podobno. In dopuščam možnost, da je kaj kratkega stika tu, in bom to vaše vprašanje
               vzel kot pobudo za aktivnosti, ki bodo prispevale k boljši obveščenosti ljudi, ki
               živijo ob meji. Očitno je tako, da je treba še kaj tega postoriti, da bomo premostili
               težave, ki se pojavljajo.</p>
               <p>Kar pa zadeva zamisel o brezplačni prepustnici, je upoštevanja vredna, vaši
               argumenti se mi zdijo smiselni in jih bomo proučili.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Še gospa ministrica, želite dopolniti odgovor? <stage>(Ne.)</stage> Hvala lepa.</p>
               <p>Naslednje vprašanje bo ministru za okolje, prostor in energijo postavil kolega Janez
               Cimperman. Prosim.</p>
            </sp>
            <sp who="SDZ3:CimpermanJanez">

               <speaker>JANEZ CIMPERMAN:</speaker>

               <p>Hvala za besedo. Spoštovani člani vlade, predstavniki vlade, kolegice in kolegi!
               Vprašanje postavljam ministru za okolje in prostor.</p>
               <p>Varovanje vodnih virov je ena pomembnejših nalog države in tudi vseh nas, ki živimo
               v tej državi. Sprejet je bil zakon o vodah, izgovorjenih in napisanih veliko besed,
               vodni viri pa ostajajo še naprej, vsaj tisti, ki jih poznam, ogroženi oziroma jih še
               naprej onesnažujemo. Eden takih vodnih virov je območje vodarne Brest v občini Ig, ki
               oskrbuje cca 100.000 prebivalcev, to je dobršen del tudi našega glavnega mesta
               Ljubljane. Občani na tem območju so pod strogim vodovarstvenim nadzorom, žal pa to ne
               velja za novonastajajoče divje romsko naselje v neposredni bližini vodarne. Občani so
               vznemirjeni in ogorčeni, lokalna skupnost pa brez moči, da bi Rome odstranila s tega
               občutljivega območja. Obrnil sem se na policijo, njihov odgovor pa je bil, da nimajo
               pooblastil za ukrepanje.</p>
               <p>Sprašujem vas, spoštovani minister: Ali boste kot najodgovornejši v tej državi za to
               področje divje naseljevanje na tem preobčutljivem območju preprečili? Hvala za
               odgovor.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Gospod minister Janez Kopač, prosim.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Hvala za besedo. Če gre za črne gradnje, seveda ministrstvo ukrepa. In moram reči, da
               v zadnjem času ukrepa zelo učinkovito. Inšpekcija dosti promptno izdaja odločbe o
               odstranitvi nedovoljeno zgrajenih objektov in če jih lastniki sami ne odstranijo -
               razumem, da bi v takem primeru šlo za kaj takega -, potem to pač naredimo na račun
               državnega proračuna.</p>
               <p>Sicer pa je problematika zaščite vodnih virov širša. Kot sem že prej poslanki
               Pozsončevi odgovarjal, pripravljamo zdaj v katastru natančno označbo, na parcelo
               natančno, vseh vodovarstvenih območij. Kot sem že takrat rekel poslanki Pozsončevi,
               je 880 takih območij, ki so bila sprejeta z občinskimi odloki po letu 1997, tam okrog
               1.300 ali 1.500 jih je pa še izpred leta 1997, zato moramo zdaj vse evidentirati.
               Poleg tega imamo sprejeto vladno uredbo o določitvi ogroženih območij podtalnice
               <stage>(Barja sicer ni v teh območjih oziroma konkretno območje občine Ig)</stage> in tam izvajamo
               nadzor nad uporabo prepovedanih aktivnih substanc v fitofarmacevtskih sredstvih.</p>
               <p>Za ta konkreten primer, ki ga tu navajate, nisem vedel, bom opozoril našo
               inšpekcijsko službo. Vsekakor pa neko zadrževanje v tistem območju ni prepovedano,
               določene dejavnosti, ki bi potencialno ogrožale čistost voda, pa seveda so
               prepovedane, in v primeru, da se tam kaj takega dogaja, bo inšpekcija seveda
               ukrepala. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Naslednje vprašanje ministrici za gospodarstvo bo postavila kolegica Majda
               Zupan. Prosim.</p>
            </sp>
            <sp who="SDZ3:ZupanMajda">

               <speaker>MAJDA ZUPAN:</speaker>

               <p>Hvala lepa. Spoštovani gospe ministrici in gospodje ministri, kolegice in kolegi! V
               koaliciji Slovenija si med drugim prizadevamo za čim večjo demokratizacijo naše
               družbe. S stanjem, kakršno je, nismo zadovoljni, zato tudi tistih znanih šest zahtev,
               ki smo jih naslovili na vlado</p>
               <p>V eni izmed točk je tudi zahteva po zagotovitvi minimalnega nadzora ter racionalni
               porabi denarja davkoplačevalcev v javnem sektorju, s predlogom, da bi v nadzorne
               sveta javnih podjetij oziroma podjetij in družb v državni lasti, ki jih oblikuje
               vlada, državni zbor ali ministrstva, imenovali vsaj tretjino članov na predlog
               parlamentarnih strank iz opozicije.</p>
               <p>V zvezi s tem postavljam kratko vprašanje vam, gospa ministrica za gospodarstvo: V
               koliko nadzornih svetov družb z lastniškim deležem države je Slovenska razvojna
               družba imenovala svoje predstavnike? Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala za vprašanje. Gospa ministrica, imate besedo.</p>
            </sp>
            <sp who="SDZ3:PetrinTea">

               <speaker>DR. TEA PETRIN:</speaker>

               <p>Hvala lepa, gospod podpredsednik. Spoštovani zbor, spoštovana poslanka! Danes smo
               prejeli tudi obvestilo o tem vprašanju na naše ministrstvo, vendar moram povedati, da
               ministrstvo za gospodarstvo s temi podatki ne razpolaga; to so podatki, s katerimi
               razpolaga Slovenska razvojna družba. Zaradi tega bo vlada vaše vprašanjeposredovala
               nadzornemu svetu Slovenske razvojne družbe in odgovor nadzornega sveta posredovala
               potem vam naprej.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Prosim, gospa Zupan.</p>
            </sp>
            <sp who="SDZ3:ZupanMajda">

               <speaker>MAJDA ZUPAN:</speaker>

               <p>Hvala. Malce sem razočarana, moram reči, nad odgovorom. V redu, potem bom dobila
               odgovor Slovenske razvojne družbe.</p>
               <p>Bi pa, če dovolite, zastavila še dodatno vprašanje: Po kakšnih kriterijih in
               postopkih izbirate te predstavnike? Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Lahko še na to odgovorite? Ne? Hvala lepa. Bo v pisni obliki. Kolega Franci
               Rokavec ima vprašanje za ministra za finance. Prosim.</p>
            </sp>
            <sp who="SDZ3:RokavecFranci">

               <speaker>FRANCI ROKAVEC:</speaker>

               <p>Hvala za besedo. Spoštovani predsedujoči, spoštovane članice in člani vlade,
               poslanke in poslanci. Pred dobrim tednom smo bili seznanjeni, javnost, z ugotovitvami
               računskega sodišča pri poslovanju davčne uprave Republike SLovenije.</p>
               <p>Zato na podlagi teh ugotovitev sprašujem ministrstvo za finance - nekaj je bilo danes
               že o tem govora: Kakšni bodo dejansko konkretni ukrepi tako na kadrovskem,
               organizacijskem kakor tudi ostalih sistemskih področjih, ki urejajo davčno
               poslovanje, oziroma delovanje davčne uprave Republike Slovenije?</p>
               <p>Namreč dejstvo, da je računsko sodišče ugotovilo, da so dokumentacije in poslovanje
               davčne uprave neažurne in nepopolne, je ta novica dejansko šokantna za
               davkoplačevalce. Namreč, mnogi davčni svetovalci so v teh dneh dejansko povedali
               naslednje, da si naj podjetja priskrbijo od davčne uprave izpis iz svojih obveznosti
               in naj jih sproti primerjajo s svojimi podatki. Sedaj seveda vsi tega ne počnejo,
               pogosto to storijo samo takrat, ko potrebujejo potrdila o plačanih davkih in
               prispevkih. Namreč problem je predvsem v tem, da institucija kot je davčna uprava, bi
               morala imeti striktno ažurno in pregledno dokumentacijo in poslovanje. Pri tem pa se
               zastavlja vprašanje: Kakšna je v resnici dolžniška obveznost tudi DURS-a do davčnih
               zavezancev? Oziroma vprašanje: Kakšni bodo sprejeti ukrepi ministrstva, da bo tudi
               izterjava davčne uprave bolj učinkovita? Še zlasti, ko vemo, da je ta učinkovita pri
               manjših upnikih, oziroma pri manjših upnikih države, neučinkovita pa pri mnogo večjih
               upnikih države. V tem kontekstu bi ministrstvo za finance vprašal, glede na zadnji
               članek v časniku Finance, v petek 18. aprila, pod naslovom: Elan od milijarde
               dobička, 400 milijonov tolarjev nagrade. V tem članku jasno piše: <q>"Uprava, ki ji
               mandat, če ne bo podaljšan, poteče marca prihodnje leto, je lastnikom že predlagala,
               da se odpove premiji, pri tem pa bi fundacija, ki so jo menedžerji uprave že
               ustanovili, postala solastnica Elana."</q> Verjetno v tem znesku. In nenazadnje, vemo, da
               ima država posredno, prek KAD-a, 30-odstotni delež v družbi Elan. Zato sprašujem, ker
               ima v tem konkretnem primeru država dvakrat možnost, da ukrepa kot solastnik, kakor
               tudi v tem konkretnem primeru: Ali ji bo uspelo v tem konkretnem primeru tudi pobrati
               davek na dobiček? Vemo, kakšne vse možnosti v tem poslovanju, so se že poslužile
               nekatere gospodarske službe. Prosim za konkreten odgovor.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Gospod minister, imate besedo.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Hvala za vprašanje. V zvezi z davčno upravo in v zvezi z njeno učinkovitostjo moram
               reči, da sem dal osebno narediti dve različni raziskavi, ker bi želel imeti celovito
               sliko učinkovitosti, in to ne samo na slovenski ravni, ampak tudi primerjalno,
               mednarodno. Potem pa v bistvu znotraj slovenske strukture, kakšna je ta struktura,
               kje so ti problemi, če problemi so in potem na osnovi tega tudi sprejeti
               odločitev.</p>
               <p>Ne glede na to, da se v bistvu ti dve analizi sedaj izvajata, bi pa želel reči, da v
               okviru te celovite reforme davčnega sistema že vgrajujemo določene elemente, za
               katere vemo, da bodo izboljšali sistem. Tako recimo na področju davčnega dolga, da se
               izboljša to poslovanje, se v ministrstvu pri pripravi novega zakona o davčnem
               postopku proučujejo čimbolj smotrne rešitve v zvezi s postopki prisilne izterjave
               prav tako pa se iščejo nove rešitve v zvezi z odpisom in neizterljivostjo davčnega
               dolga, kar veste, da je eden večjih problemov.</p>
               <p>Prav tako menimo, da je potrebno znotraj davčne službe zagotoviti enotno
               knjigovodsko evidenco za vse davčne zavezance in za vse vrste davkov, davčnega dolga,
               ki bo na določen datum izkazovala enoznačno med drugim stanje davčnega dolga,
               razdeljenega na glavnice in zamudne obresti, strukturo davčnega dolga, glede na leto,
               v katerem je neplačana davčna obveznost nastala in podobno, skratka, evidenco, ki jo
               je v sedanjem sistemu relativno težko takoj dobiti.</p>
               <p>Ministrstvo za finance hkrati pričakuje, da bo davčna uprava v svojem odzivnem
               poročilu, za katerega je 60-dnevni rok, pospešila nadaljevanje pričete reorganizacije
               funkcij davčnih izpostav, o katerih smo že govorili tukaj v poslanskih vprašanjih, in
               davčnih uradov, z določitvijo datuma zaključka reorganizacije, razvoj elektronskega
               davčnega poslovanja in rešitev vprašanja poenotenja knjigovodskih sistemov za vse
               zavezance in za vse davke, kot sem že prej omenil. V zvezi s tem veste, da je bil ta
               razpis e-davke uspešen.</p>
               <p>Ministrstvo za finance v okviru delovnega programa, o katerem sem že govoril, vlade,
               je že pripravilo novo zakonodajo s področja davčnega postopka in davčne službe. V
               njih bodo predlagane rešitve, ki so se izkazale za uspešne v postopkih pobiranja
               davkov, hkrati pa se bo tudi uvedla ureditev, ki bo potrebna zaradi vključevanja
               Slovenije v Evropsko unijo, zaradi vzajemne pomoči med davčnimi organi držav članic,
               kjer bi lahko prišlo do dodatnih problemov davčnega dolga zaradi relativno slabega
               sistema informiranja med državami članicami in bi lahko davčni dolg še dodatno
               narasel. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Kolega Rokavec.</p>
            </sp>
            <sp who="SDZ3:RokavecFranci">

               <speaker>FRANCI ROKAVEC:</speaker>

               <p>Hvala za delen odgovor, čeprav menim, da je zelo nepopoln. Gospod minister, dejansko
               bi želel, da bi dobil odgovor na vprašanje, v kolikem času bo izdelana analiza o
               poslovanju davčne uprave Republike Slovenije in kakšni ukrepi bodo temu potem
               sledili, po kakšni časovni dinamiki, tako na organizacijski ali sistemski ravni.</p>
               <p>Prav tako pa je vprašanje, vemo, kolikšen je neizterjan davčni dolg, državljani pa
               ne vedo, kolikšne so dolžniške obveznosti DURS-a do davčnih zavezancev. Tega odgovora
               državljani niso dobili oziroma, zaenkrat niso znani.</p>
               <p>V primeru Elana bi prosil, če ni možno danes, pa za konkreten pismeni odgovor. Hvala
               lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala vam. Gospod minister, še enkrat, prosim.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Hvala lepa. Kdaj bodo analize narejene? Prva analiza, ta je primerjalna, z drugimi
               državami, bo narejena v manj kot desetih dneh. To je bil dogovor.</p>
               <p>Druga analiza, ki je bolj celovita, je v okviru CRPOV raziskovalnih projektov, ki jo
               izvaja. VUŠ; to je še zaenkrat, ampak se spreminja v fakulteto. Ta bo v šestih
               mesecih. Zakonodaja bi pa morala biti končana, vseh devet zakonov, po tem, kako vlada
               planira, do konca leta. O Elanu pa vam bomo odgovor posredovali pisno.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa, minister za finance. Ministru za šolstvo, znanost in šport, dr. Slavko
               Gabru bo postavil vprašanje mag. Janez Drobnič. Imate besedo, gospod Drobnič.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Spoštovani ministrski zbor, drage kolegice in kolegi! Vprašanje naslavljam na
               ministra za šolstvo in šport, dr. Gabra.</p>
               <p>Osnovna obvezna šola v Sloveniji je brezplačna, to vemo. Glede na to, da morajo
               starši plačevati učbenike, šolske potrebščine, knjige, pa še celo vrsto položnic, ki
               jim jih dostavlja šola, pa še zdaleč ni brezplačna. Poleg tega plačila potrebščin se
               znajdejo tudi stroški, kot so prispevki staršev, recimo, v višini 2.500 tolarjev, jaz
               sem si nekaj izbral, šolske potrebščine 1.500 SIT, šola v naravi, tretji obrok 6.000
               tolarjev, prehrana 14.490 tolarjev.</p>
               <p>Poleg navedenega šola vključuje učence tudi v različne oblike dejavnosti ali pa
               obiske šol oziroma gledališč, potem kina in podobnega. To vse pomeni bistven,
               pomemben strošek za družinski proračun. To je lahko tudi razlog za to, da se starši
               ne odločajo za več otrok v družinah. Tako imamo potem tudi sliko iz popisa
               prebivalstva, ki je bil opravljen pred dvema letoma oziroma lansko leto, da se je
               generacija do 20 let v Sloveniji zmanjšala za več kot 100.000 ljudi. Starši zagotovo
               ne razumejo tega kot zgodbe o uspehu. Morda to razume gospod Korže, ki se izogiba
               plačevanju davkov.</p>
               <p>Pred nekaj dnevi sem imel priložnost obiskati eno izmed eksotičnih držav. Tam je
               obvezno šolanje 12 let, vse brezplačno, prevozi, šolske potrebščine in poleg tega še
               lične šolske obleke za šolarje. V tej eksotični državi je čutiti življenje, ker je
               večina mladih, kerso ulice polne mladih; pri nas pač postajamo <q>"stara"</q> družba.</p>
               <p>Zanima me, gospod minister, kako boste uvedli res brezplačno šolo, da bodo vsi ti
               stroški, ki sem jih navedel, postali sestavni del stroškov šole, ne pa stroškov
               družinskega proračuna, kajti to vpliva na neenakost možnosti in tudi dodatno
               siromašenje najnižjega sloja. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala vam. Besedo dajem ministru za šolstvo, znanost in šport.</p>
            </sp>
            <sp who="SDZ3:GaberSlavko">

               <speaker>DR. SLAVKO GABER:</speaker>

               <p>Hvala, gospod podpredsednik. Spoštovani gospod poslanec! Bolj ali manj splošno znano
               je, da v jedru pod pojmom brezplačna šola v svetu, pa tudi v deklaracijah, razumejo
               predvsem to, da v šolstvu ni plačil šolnin. To velja še toliko bolj v vertikali
               navzgor. Spodaj, v začetku, v osnovni šoli pa si v Sloveniji že dolgo prizadevamo za
               to, da bi bila šola, ob tem, ko je na ravni šolnin brezplačna šola, čim cenejša, da
               ne bi nalagali otrokom in staršem tistega, kar spada v osnovno kurikularno strukturo,
               v osnovni program, kot nekaj, kar zahteva dodatno plačilo. Vemo pa tudi iz izkušenj
               različnih vlad v zadnjem desetletju, da je pri tem Slovenija - namreč pri tem, da bi
               popolnoma odpravila stroške, ki so povezani s šolanjem - daleč od tega, da bi to
               lahko dosegla. Tisto, kar lahko doseže in tudi dosega - o tem se da govoriti tudi na
               ravni statistike - je zmanjševanje obremenitev, kar zadeva prehrano, zmanjševanje
               obremenitev, kar zadeva šolo v naravi, zmanjševanje obremenitev, kar zadeva učbenike,
               najprej za tiste, ki so socialno tega najbolj potrebni. Okrog 23% otrok v državi je
               trenutno deležnih subvencije pri osnovnem šolskem obroku, torej pri malici. Okrog
               45.000, 46.000 mladih se udeležuje šole v naravi v Sloveniji v centrih šolskih in
               obšolskih dejavnosti pod bistveno ugodnejšimi pogoji in več kot 70% vseh uporablja
               učbenike iz učbeniških skladov, za katere je treba plačati okrog tretjine ali manj
               cene, ki bi jo sicer plačali, če bi si te učbenike morali kupiti. To trenutno
               zmoremo. Moje osebno prepričanje je, da prvi naslednji korak ki bi si ga ta država
               morala privoščiti, če bi našli dodatna sredstva, bi bil topel obrok za tiste, ki so
               tega najbolj potrebni. Ob tem, ko za najbolj potrebne učbenike že danes dajemo
               zastonj, vsakdo pa jih lahko dobi po enotretjinski obrabnini, potem verjetno
               učbeniki, potem šola v naravi itd. Toliko javne finance zmorejo. Za sedaj se nam
               bistveni premiki v to smer, v smer odpravljanja kakršnegakoli financiranja s strani
               staršev ne obetajo.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Drobnič, želi še dodatno vprašanje.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa, za ta odgovor. Vseeno bi pa na vaš odgovor interviniral.</p>
               <p>Sam imam izkušnje iz šole v naravi, da se učenci ne udeležijo tega zaradi socialnih
               razlogov, ker tega ne morejo plačati. Izkušnja je, da se približno 40% v nekem
               razredu ni udeležilo šole v naravi, ker so organizirali to šolo v naravi zaradi
               potreb in interesa, šolskega osebja v Kranjski Gori, torej tam, kjer so cene
               najvišje. To zagotovo ni pravi način, da se dela diskriminacija in potem je polovica
               otrok ostala v razredu, polovica je šla v šolo v naravi.</p>
               <p>Cene učbenikov so v primerjavi z ostalimi državami zelo visoke. Res, da je ta
               subvencija, kot vi pravite, za tiste, ki so na dnu lestvice socialnoekonomskega
               stanja, vendar pa je potrebno povedati in vas tudi v zvezi s tem sprašujem:</p>
               <p>Kako je z izdajanjem učbenikov, da se pojavljajo tako pogosto, v bistvu pa se ne
               izboljšujejo in je cena zelo visoka, kar starše napeljuje k razmišljanju, da so cene
               in vsi ti učbeniki naravnani na potrebe založnikov? Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Gospod minister, če še želite dodatni odgovor?</p>
            </sp>
            <sp who="SDZ3:GaberSlavko">

               <speaker>DR. SLAVKO GABER:</speaker>

               <p>Hvala, gospod podpredsednik. Spoštovani gospod poslanec.</p>
               <p>Lahko napovem, da na ministrstvu pripravljamo dodaten program urejanja posebej šole v
               naravi, s katerim želimo po eni strani povečati ponudbo šolam, otrokom in staršem na
               tem področju in po drugi strani omejiti zgornje cene, ki ponekod tudi po naših ocenah
               seveda zunaj centrov šolskih in obšolskih dejavnosti dosegajo vrtoglave višine.
               Kakšen bo natančen sistem vas bomo verjetno v naslednjih mesecih obvestili,
               predpostavljam, da v zadevnem odboru državnega zbora.</p>
               <p>Tisto, kar zadeva učbenike in je uvedeno kot sistem v državi, so že prej omenjeni
               učbeniški skladi, ki so v zadnjem desetletju vnesli precej reda in tudi povečali
               socialno pravičnost na tem področju, je en del urejanja tega segmenta. Sicer pa velja
               v državi, da je večji del cen učbenikov sproščen, da država v njih administrativno ne
               posega. To velja za tisto področje, kjer je več konkurenčnih učbenikov. Mi pa smo se
               že dogovorili, da bomo podaljševali čas trajanja veljavnosti učbenikov in stem
               poskušali zniževati cene pri posamičnem učbeniku. Pri drugem segmentu učbenikov z
               nižjo naklado, z nizko naklado, pa država posega v oblikovanje cen. In bo prav v
               četrtek ponovno posegla v to področje. To je ureditev, ki jo trenutno poznamo. Seveda
               paučbeniki niso poceni. Res pa je, da bodo, tudi če bodo cenejši, in danes so
               relativno gledano cenejši, kot so bili pred petimi leti, še vedno predragi. Kvaliteta
               pa, moram reči, se po naših ocenah dviguje.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa obema. Kolega Jože Tanko ima dve poslanski vprašanji. Prvo generalnemu
               sekretarju vlade in drugo ministru za kmetijstvo , gozdarstvo in prehrano. Imate
               besedo.</p>
            </sp>
            <sp who="SDZ3:TankoJože">

               <speaker>JOŽE TANKO:</speaker>

               <p>Hvala za besedo, in vse prav lepo pozdravljam. Prvo vprašanje namenjam gospodu Mirku
               Bandlju, generalnemu sekretarju, drugega pa, kot ste že rekli, magistru Francu Butu.</p>
               <p>Vlada je že nekajkrat poskušala razrešiti zgodbo vladnega večnamenskega letala, ki bo
               vsako leto poleg velikih investicijskih stroškov obremenil slovenski proračun še z
               izredno visokimi obratovalnimi in vzdrževalnimi stroški. Že prejšnji, Drnovškovi
               vladi je postalo jasno, da je vladni avion projekt, ki zdaleč presega zmožnosti
               slovenskega proračuna in tudi naše ekonomije. Očitno gre za projekt, ki je nastal kot
               posledica oziroma kot dediščina in nadaljevanje miselnosti nekdanjega avtokratskega
               režima, ko je bilo potrebno poskrbeti za luksuz domače elite, ne glede na stanje,
               ekonomske zmožnosti, žrtve in odrekanje državljanov. Domači eliti je bilo potrebno
               zagotoviti vse, tudi več kot predsednikom in elitam drugih, bolj razvitih držav.</p>
               <p>Letos je vlada kmalu po uveljavitvi proračuna napovedala ostre varčevalne ukrepe, in
               sta letalo kot nepotreben in predrag projekt omenjala tako predsednik vlade kot tudi
               finančni minister. Omenjene so bile različen možnosti aranžmajev za uporabo ali celo
               za oddajo letala. Državljani smo pričakovali resen ukrep. Vendar samo dan ali dva
               pred sprejetjem sklepov o zamrznitvi črpanja sredsteviz državnega proračuna oziroma
               pred objavo varčevalnih ukrepov je bila na tiho podpisana pogodba za izgradnjo
               hangarja za prav ta avion.</p>
               <p>Sprašujem: Kaj se pravzaprav dogaja s tem avionom in njegovo garažo in zakaj vlada
               sklepa pogodbo za garažiranje največjega proračunskega luksuza prav v času
               najslabšega stanja javnih financ in ukrepih strogega varčevanja.</p>
               <p>Na koliko so ocenjeni obratovalni in vzdrževalni stroški te nepotrebne naložbe?</p>
               <p>Zakaj se ta vlada poslužuje takega manipuliranja z javnostjo in tudi s poslanci
               državnega zbora?</p>
               <p>Drugo vprašanje pa imam za ministra za kmetijstvo. Že nekaj časa nas več ali manj
               intenzivno spremljajo razne peripetije s kloramfenikolom. Lani poleti so se nekaj
               časa skrivali podatki o tem, da je tuji kupec opozoril eno od mlekarn, da mleko,
               pripravljeno za izvoz, vsebuje preveč kloramfenikola. Javnost je bila o tem obveščena
               z veliko zamudo. Vse nevšečnosti so se potisnile pod preprogo, kot da je vse v
               najlepšem redu. Nihče ni pojasnil, kje je končalo oporečno mleko. Po nekaj mesecih
               zatišja je lani jeseni zadeva ponovno eksplodirala in sledili so, po mnenju mnogih,
               preostri, neprimerni in predragi ukrepi, ki jih bo pokril državni proračun. Krivci
               niso bili ugotovljeni. Edini, ki je bil žrtvovan, pa še ta zaradi čisto drugih
               stvari, je bil direktor veterinarske uprave.</p>
               <p>Pred dnevi nas je obiskala inšpekcija Evropske unije in že po nekaj urah ugotovila,
               da vlada na tem področju precejšen kaos. Veterinarska uprava in ministrstvo sta bila
               šele po ugotovitvah evropskih inšpektorjev sposobna ugotoviti, da se še vedno
               uporablja preparat, ki vsebuje oporečni kloramfenikol. Sledila je sicer takojšnja
               reakcija, vendar kljub temu ni nobenega zagotovila, da slovenski potrošniki ne
               uživamo več mleka s preveliko vsebnostjo te prepovedanesubstance. To potrjuje tudi
               skrb in strah vzbujajoča izjava direktorice ali pa v.d. direktorice veterinarske
               uprave, ki je javnosti prek medijev sporočila, da veterinarska uprava ni vedela, da
               zdravila in preparati, ki se uporabljajo, vsebujejo kloramfenikol. Torej, tudi tisti,
               ki imajo javno pooblastilo za nadzor, verjetno niso do konca prebrali niti navodil,
               da bi vedeli, kakšna je sestava sredstev, ki jih uporabljajo oziroma ki se
               uporabljajo. Ne vedo, kaj nadzirajo in s čim to počnejo. To potrjuje, da je nadzor
               namenjen bolj dvigovanju prahu in zganjanju pompa kot pa zagotavljanju resnične
               varnosti.</p>
               <p>Sprašujem: Ali menite, da so vaše službe in organi v sestavi vašega ministrstva ter
               vi osebno pravočasno in kvalitetno izvajali vse ukrepe za zaščito varstva
               potrošnikov.</p>
               <p>Kakšne bodo posledice teh izredno obremenjujočih ugotovitev evropskih inšpektorjev
               oziroma po domače, konkretno, kdo bo odgovarjal za te, več kot očitne malomarnosti?
           </p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala za vprašanje. Najprej dam besedo generalnemu sekretarju vlade, gospodu Mirku
               Bandlju.</p>
            </sp>
            <sp who="SDZ3:BandeljMirko">

               <speaker>MIRKO BANDELJ:</speaker>

               <p>Hvala lepa, gospod podpredsednik! Gospod poslanec! Vprašanje je tako široko, da
               dvomim, da bom lahko v petih minutah odgovoril na celotno problematiko. Računam pa,
               da boste izkoristili možnost dodatnega vprašanja in s tem tudi meni omogočili, da še
               kaj povem.</p>
               <p>Najprej bi rekel, da se ne bom spuščal v presojo, zakaj je bilo letalo nabavljeno.
               Mislim, da je bilo na to temo veliko povedanega. Vsi, tudi javnost in parlament, vedo
               tako rekoč vse. Omejil se bom predvsem na vprašanje hangarja, kot je bilo tudi
               ključno zastavljeno vprašanje.</p>
               <p>Najprej bi odgovoril na vprašanje, zakaj sploh hangar. Zakaj je bila ta odločitev o
               graditvi hangarja sploh sprejeta? Več razlogov je govorilo in tudi danes še govori v
               prid temu, da je to investicijo bilo treba izvesti.</p>
               <p>Najprej seveda je bila to velika vrednost letala, za katerega je bilo in je potrebno
               poskrbeti, tako kot ravna vsak dober gospodar. V letalo, ki je nabavljeno oziroma ki
               se gradi, so vgrajene tudi ustrezne sodobne in drage elektronske in podobne naprave,
               ki so izrazito občutljive. Hangar omogoča tudi servisiranje letala, priprave posadk
               na svoje delo in tudi za skladiščenje rezervnih delov, ki je namenjeno servisiranju.
               In konec koncev, če hangarja ne bi bilo, bi bili stroški vzdrževanja letala bistveno
               višji, po sami certifikaciji, ki jo zagotavlja proizvajalec, večkrat bi bilo treba
               barvati letalo in precej več bi bilo potrebno vlagati v servisiranje oziroma v
               zamenjavo raznih občutljivih delov. In konec koncev, samo kot omemba, tudi vsi ostali
               imetniki zračnih plovil razpolagajo s hangarji in jih s tem tako pravilno tudi
               skladiščijo in varujejo. Tudi obrambno ministrstvo, policija,Adria in ostali, ki
               imajo na letališču svoje površine in svoje prostore.</p>
               <p>Pred dobrim letom sem v odgovoru na poslansko vprašanje gospoda Pečeta zatrdil, da
               vlada takrat ni izvajala nobene investicije, pri čemer sem v zaključku tega odgovora
               zelo jasno povedal, da je res, da se pristojne vladne službe ob projektu letala
               dogovarjajo tudi z letališčem, na kakšen način bi znotraj razvojnega projekta
               letališča zagotovile tudi ustrezno hangariranje vladnih letal. Pri tem je bilo v prvi
               fazi mišljeno, da bi delpotrebnih stroškov za to hangariranje zagotovili z zamenjavo
               sedanjega državnega hangarja. Moram povedati, da na letališču obstaja vladni državni
               hangar, da je zastarel in tudi močno bremeni razvojne možnosti samega letališča,
               kajti izgleda tako kot koliba med nebotičniki. Nekaj let v bistvu trajajo
               prizadevanja, zlasti letališča, pa tudi Adrie, da bi to lokacijo dobila za
               pomembnejše razvojne načrte. Konec koncev tudi prostorski ureditveni plan, ki je
               približno deset let v veljavi, na tem območju predvideva hangar generalne aviacije,
               ki pa seveda mora biti po standardih mednarodne organizacije, mislim, da se imenuje
               ICAO, ločen od siceršnjih hangerskih površin na letališču.</p>
               <p>Na osnovi te informacije in tega dela, s katerim so se pač pristojne službe
               ukvarjale, so kasnejši izračuni pokazali, zlasti pa seveda detajlno tudi
               investicijski elaborat, da so vse variante reševanja tega vprašanja v bistvu dražje.
               V tem trenutku lahko povem, da bi recimo samostojna investicija države v ta projekt
               bila 30 milijonov tolarjev dražja. Če bi najemali takšen hangar, bi v desetih letih
               znašala najemnina 690 milijonov, s tem da hangar ne bi bil last države. Če bi ga
               najemali, po domače povedano, na leasing, bi ta investicijski strošek znašal
               približno 1 milijardo 100 milijonov. Tudi druge variante so še možne, ampak dejansko
               vsaka od variant je bila ocenjena na osnovi študij kot dražja, zato je bil seveda
               tudi sklenjen ustrezen aranžma z letališčem, da se gre tukaj v skupno investicijo in
               kot takšen predlog je bil tudi dan parlamentu. Državni zbor je bil obveščen, da se je
               vlada v bistvu tukaj odločila za najracionalnejšo varianto, to je za lastno
               investicijo. Takšen proračun in razvojne programe, kamor je bila ta investicija
               vključena oziroma je še vključena, je državni zbor potrdil. <stage>(Opozorilni ton za
               konec.)</stage> V drugem delu nadaljevanje.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN PAHOREC:</speaker>

               <p>Čas je potekel. Gospod minister za kmetijstvo, mag. But.</p>
            </sp>
            <sp who="SDZ3:ButFranc">

               <speaker>MAG. FRANC BUT:</speaker>

               <p>Hvala lepa za vprašanje gospodu poslancu Tanku. Gospod Tanko se je dotaknil zagotovo
               enega najtežjih področij, ki jih moramo v tej državi izvajati in se mu prilagajati in
               mu slediti. Samo podatek, da v zadnjih 10 letih so v Sloveniji v povprečju za
               tridesetkrat poostrene dovoljene višine večine substanc, na primer pri mleku,
               mikroorganizmov in tako naprej, kot je bilo pred desetimi leti. To govori o tem, kako
               strahotno in kako strahovito se poostrujejo pogoji za pridelovalce in posebej
               predelovalce torej živilsko industrijo.</p>
               <p>Ko smo se pogovarjali pred nekaj dnevi s francoskim ministrom, je dejal, da se
               Evropska unija, ki ima daleč najvišje standarde, preprosto počasi mora ustaviti in
               povedati, kako bo še nadaljnjo zaostritev teh pogojev, ki jih ne zmorejo več niti
               proizvajalci,niti živilska industrija, preprosto plačala iz spremembe in reforme
               skupne kmetijske politike v naslednjih letih. To je bistveno vprašanje.</p>
               <p>Kar se tiče konkretnega in dotičnega. V Sloveniji se s področjem varne hrane v
               okviru našega ministrstva ukvarja približno 700 ljudi. Teh 700 ljudi je postavilo v
               zadnjih letih dober sistem. To priznava tudi Evropska unija. Če bi Evropska unija
               menila drugače, bi Sloveniji prepovedala, glede na to, da ima vsak mesec in pol
               naslednjo inšpekcijo, trgovino z Evropsko unijo. Slovenija eventualne napake in
               odstopanja odpravlja sproti. Tudi misije Evropske unije so praviloma smatrane kot
               mesto, na osnovi katerega, in oblika, na osnovi katere se lahko sproti ugotavlja kje
               in na katerem področju je potrebno stvari še dodatno urediti.</p>
               <p>V Sloveniji smo v tem kontekstu ob zadnji misiji inšpektorjev, ki so bili tukaj pred
               štirinajstimi dnevi - naslednji pridejo v drugem tednu meseca maja - bili obveščeni o
               treh ključnih sklepih. Ključni sklepi so bili, da je na veterinarski upravi še
               premalo zaposlenih ljudi za nadzor nad pretokom veterinarskih zdravil.</p>
               <p>Drugič. Ugotovili so, da imamo zaradi tega premalo sledljivosti med humano medicino
               in veterinarsko medico na področju pretoka kloramfenikola, zato zahtevajo dodatne
               zaposlene, ki bodo na tem delali.</p>
               <p>Inšpekcija v Sloveniji, v tem primeru veterinarska, mora imeti na licu mesta možnost
               ukrepanja. To pomeni, da morajo imeti na licu mesta, ne sodnik za prekrške, ampak
               veterinarska uprava mora zapreti kmetijo, ji prepovedati oddajo mleka za določen čas
               in ji izdati mandatno kazen.</p>
               <p>Tretja skupina pripomb je bila vezana tudi še na tako imenovan način obveščanja ter
               na način, ki v bistvu govori o tem, da je veterinarska uprava v lanskem letu
               nenatančno in premalo natančno obvestila Evropsko komisijo. Sam kot minister sem bil
               obveščen točno 7., ali 6., ne spomnim se točno, novembra, veterinarska uprava je bila
               prvič o tem obveščena lansko leto meseca junija. Tudi zaradi tega in zaradi drugih
               zadev sem sam kasneje predlagal zamenjavo generalnega direktorja veterinarska uprave.
               Veterinarska inšpekcija je imela edino to pripombo glede tega dela. V ostalem pa, kot
               sem že povedal, so bile stvari povedane.</p>
               <p>Kar se tiče ugotovljenega vzroka za kloramfenikol še vedno je jasno, da je edini
               dejansko potrjeni vzrok kloramfenikola uporaba dermo spreja. V Sloveniji se je pač
               vse tisto, kar je bilo strogo prepovedano že leta, kljub vsemu uporabljalo, čeprav se
               jasno ve, da se je smelo uporabljati samo za živali, ki niso uporabljene v prehrano
               ljudi. Ampak toje tisti ostanek slovenskega načina razmišljanja, kar ni ugotovljeno
               in kar se ne ugotovi, se lahko dela.</p>
               <p>Ta preparat, v tem delu pa gre za kriminalistično preiskavo, stvari so popolnoma
               jasne. Zakaj, čemu in na kakšen način se je šele sedaj ugotovilo, zaradi tega, ker so
               tisti, ki so to uporabljali, to skrivali. Če se bo ugotovilo, da gre za kaznivo
               dejanje, se bo ustrezno tudi ukrepalo.</p>
               <p>Zelo jasno pa je, da v Sloveniji uživamo varno hrano in da imamo sistem, ki vendarle
               deluje. Ta sistem je bil kljub vsem pripombam ocenjen med vsemi državami kandidatkami
               za najbolj učinkovit in najbolj delujoč in tudi za tiste, ki ima nadstandarde.</p>
               <p>Edini nadziramo živali nad 24 mesecev, zapoved je 30 mesecev, prepovedujemo klanje iz
               rizičnih držav pred 24 meseci, druge države tega nimajo. Trenutno je v veljavi tudi
               popolna prepoved uporabe kloramfenikola, česar drugega države ne poznajo. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala obema za odgovore. Zahtevate dopolnitev odgovora, kolega Tanko? Prosim.</p>
            </sp>
            <sp who="SDZ3:TankoJože">

               <speaker>JOŽE TANKO:</speaker>

               <p>Hvala. Na oba odgovora bi imel nekaj pripomb. Najprej na odgovor gospoda Bandlja.
               Dejstvo je, da se govori eno, dela se drugo. To je pač karakteristika dela in pa
               razmišljanja v tej državi. Govorimo o varčevalnih ukrepih in si privoščimo ukrep
               oziroma investicijo mimo tega, po drugi plati si v trenutkih ali pa v časih, ko
               država nima na razpolago prav velikih finančnih kapacitet, privoščimo nadstandardne
               rešitve. Verjetno smo po aviostandardu, vladnem aviostandardu, med prvimi tremi v
               Evropi. Vse ostale karakteristike pa nam verjetno tega stanja ne potrjujejo.</p>
               <p>Po drugi plati pa nekako mi ni pravzaprav jasno, ali je ta hangar v proračunu. Nisem
               čisto prepričan. Sedaj mislim, da investiranje v hangar iz temeljnih razvojnih
               programov verjetno ni možno oziroma mislim, da to ne bi šlo. Je pa problem v tem, da
               vedno, ko obravnavamo kakršnekoli oblike pomoči državljanom ali pa študentom, bodisi
               razne subvencije, vedno pridemo do odgovora, da sredstev ni. Na tem konkretnem
               primeru pa se je to nekako tudi realiziralo, in to prav brez problema.</p>
               <p>Kar zadeva pa odgovor ministra Buta, pa konkretno ni odgovoril na nobeno od obeh
               postavljenih vprašanj. Jaz sem konkretno vprašal, ali so službe in organi v sestavi
               ministrstva in vi osebno, pravočasno in kvalitetno izvajali ukrepe za zagotovitev
               varne hrane. Vprašal sem o posledicah ugotovitev inšpektorja. Na to ste pa delno
               odgovorili.</p>
               <p>Me pa zanima oziroma bi rad tudi odgovor, da se določene pomembne stvari v kmetijskem
               resorju zgodijo ravno ob obisku evro inšpektorjev.</p>
               <p>Ali gre tu za malomarnost ali za nesposobnost ali pa za izjemno močan pritisk
               lobijev, ki stojijo za vsemi temi ukrepi, ki se ne izvedejo? Tudi na ta del bi prosil
               za odgovor</p>
               <p>Zanima me tudi, v kaj se je predelalo mleko v tistem prvem delu lani, tisto mleko, ki
               ni bilo sposobno za izvoz? Bilo je jasno pojasnjeno, je pa tudi po svoje nekako
               alarmanten odgovor oziroma zadnjič je bilo na TV, ko je eden izmed mlekarjev izjavil,
               da ne bodo več odkupovali s kloramfenikolom obremenjenega mleka. To pomeni, da se je
               v tem času v bistvu tako mleko še vedno odkupovalo.</p>
               <p>Tako me tudi v tem primeru zanima, za kakšne produkte se je namenjalo. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Minister But, bom dal vam prednost, da se tema nadaljuje. Prosim.</p>
            </sp>
            <sp who="SDZ3:ButFranc">

               <speaker>MAG. FRANC BUT:</speaker>

               <p>Hvala lepa. Kot prvo, nobeno mleko, ki vsebuje kloramfenikol, se ne sme odkupovati.
               Za kakovost in neoporečno surovino odgovarjajo prodajalci. Nihče drug. Oni morajo
               obvezno mesečno enkrat testirati svoje mleko najmanj, dnevno se pa testirajo vse
               proge. Takšen način je, za razliko od tistega, kar je bilo prej in kar imajo vse
               države Evropske unije, ki vršijo monitoring. To pomeni, da približno pol odstotka
               vseh vzorcev le redno testirajo na sistem nekaterih redko pojavljivih se,
               nedovoljenih substanc v mleku. V Sloveniji se to ne more pojaviti v repro verigi.</p>
               <p>Drugič. Tisto mleko, ki je bilo takrat vendarle in kljub vsemu pred tem odkupljeno,
               in proizvodi, ki so se iz njega izdelali, so se nesporno uničili in se niso prodali
               nikamor, ker niso za to dobili nobenih dovoljenj, in to lahko tudi nesporno in
               absolutno dokažemo.</p>
               <p>Druga zadeva. Ministrstvo in organi v sestavi niso v tem letu ravnali popolnoma nič
               malomarno. Kvečjemu se je lahko malomarno ravnalo v lanskem letu, če se je prepozno
               obvestilo Evropsko komisijo in tudi napačno obvestilo. Sam sem za to tudi predlagal
               vladi ustrezne rešitve.</p>
               <p>Na drugi strani, kot minister sem tistega dne, ko sem bil obveščen o pojavu
               kloramfenikola, tudi odreagiral. In sem šel tri dni pred volitvami lansko leto v
               javnost in javnosti to tudi sporočil in predlagal in sprejel določene rešitve, tudi
               če je bilo na drugi strani jasno, da to ni ne vem kako priljubljeno in popularno. Tri
               dni pred volitvami, nekdo, ki je hkrati tudi politik, se gre take zgodbe. Jaz sem
               vedno čutil odgovornost do potrošnikov, na drugi strani pa tudi zaupanje do
               sodelavcev. Tisti trenutek, ko zaupanje do sodelavcev izgubim, pa sem seveda tudi
               dolžan kot minister potegniti ustrezne ukrepe.</p>
               <p>In nenazadnje, še enkrat pravim, da veterinarska inšpekcija zadnjega obiska je
               ugotovila to, kar sem prej povedal. Predvsem pa je ugotovila pomanjkljivost, to je
               premalo kadrov. Na to opozarjam ves čas, zato je vlada sprejela odobritev dodatno
               desetih zaposlenih za nazdor nad veterinarskimi zdravili.</p>
               <p>Drugič, ugotovila je - to sem prej pozabil povedati - da je potrebno v slovenski
               pravni red vnesti element, ki bo v podzakonskih aktih povezoval evropski pravni red
               in slovenski. Na to opozarjam že dolgo časa, ampak take prakse v Sloveniji niso bile
               dovoljene in sedaj bo vlada s službo za zakonodajo predlagala rešitev, kako in na
               kakšen način.</p>
               <p>To so tiste stvari, ki so bile povedane. Prepričan pa sem, da imamo v Sloveniji
               izpostavljen sistem, ki zagotovo, ne samo v primerjavi z državami, ki vstopajo v
               Evropsko unijo, ampak tudi z nekaterimi članicami Evropske unije, mirne duše rečeno,
               zagotavlja varno hrano slovenskim in tudi tujim potrošnikom, ki jo kupujejo.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, minister. Še besedo generalnemu sekretarju vlade.</p>
            </sp>
            <sp who="SDZ3:BandeljMirko">

               <speaker>MIRKO BANDELJ:</speaker>

               <p>Hvala lepa. Seveda, gospod poslanec, proračunska postavka, ki omogoča gradnjo
               hangarja, je v proračunu za letošnje leto. Ravno zaradi tega je proračunski uporabnik
               lahko izvajal vse postopke v skladu z zakonom o izvrševanju proračuna in pa zakonom o
               javnem naročanju. Tako je bil 24. januarja objavljen javni razpis v Uradnem listu za
               najboljšega ponudnika, 24. februarja pa opravljeno javno odpiranje ponudb. Na osnovi
               tega je bil 13. marca izbran najboljši ponudnik in po preteku roka za pritožbe
               oziroma po pravnomočnosti tega sklepa je bila 2. aprila sklenjena pogodba.</p>
               <p>Pri tem moram seveda povedati, da nihče, jaz osebno lahko zase trdim, meni podrejne
               službe pa ravno tako, ni vedel o ukrepih, ki jih pripravlja finančno ministrstvo in
               jih je predložilo na seji vlade 3. aprila.</p>
               <p>V zvezi s tem moram, ne samo zanikati insiderstvo, ampak ga tudi označiti kot
               popolnoma nesmiselno v tej zadevi. Vlada 3. aprila ni zamrznila investicije in tudi
               ta investicija bi se lahko še danes podpisala pogodba ali pa jutri. Kajti iz sklepa
               vlade izhaja, da se nanaša na tiste zadeve, kjer najugodnejši ponudnik še ni bil
               izbran. Tudi iz navodila finančnega ministra z dne 7. aprila je jasno povedano, v
               točki 2.3., da se šteje, da je ponudnik že izbran, če je dobil obvestilo o izboru do
               vključno 3.4. V tem primeru je torej dobil 13.3., zato bi bilo možno pogodbo tudi
               danes podpisati. Razlika je seveda v tem, da bi bilo potrebno soglasje finančnega
               ministrstva, ki ga pa najbrž bi dal, glede na to, da bi sicer nastala odškodninska
               odgovornost po zakonu o obligacijskih razmerjih do države.</p>
               <p>Če samo še povem, kako naprej. Seveda sem vajen okrog letala stalnega spreminjanja
               odločitev ter takšnih in drugačnih rešitev, vendar sam ne znam ravnati - in tudi od
               svojih služb zahtevam, da ravnajo v skladu s predpisi, v skladu z zakoni in
               odločitvami, ki so sprejete. Ne glede na to pa mislim, da ravno to stalno
               spreminjanje odločitev kaže na to, da je treba imeti pripravljenih več hipotez,
               kakšna bo rešitev. Tako moramo imeti tudi pripravljeno hipotezo oziroma rešitev za
               morebitno hipotezo, da letalo v začetku oktobra v Slovenijo pride, in zaenkrat ne
               poznam nobene druge odločitve, kot da se bo to zgodilo, kajti k temu izvajalca del
               oziroma dobavitelja zavezuje pogodba. Ravno zaradi tega, ko iščemo rešitev za hangar,
               sem svojim službam v iskanju teh hipotetičnih možnih variant naložil, da iščejo
               rešitve, ki bodo upoštevale nekaj zahtev. Prvo, da je pogodba z izvajalcem sklenjena,
               je zakonita in iz tega naslova za državo ne sme nastopiti odškodninska odgovornost.
               Drugič, letalo bo treba verjetno hangerirati skoraj gotovo tudi v bodoče, ali eno ali
               dve ali pa nobenega, če nobenega, bodo kapacitete pač drugačne. Tretjič, da letališča
               v svojem razvojnem konceptu država ne sme blokirati, še enkrat poudarjam, gre za
               razvojni koncept letališča. Četrtič, da morebitni prenos investitorstva državnega
               hangarja na letališče in morebitno najemanje prostorov za letala ali celo eventualno
               kasneje, če bi obveljala odločitev v državi, da ostane letalo, ne sme pomeniti za
               državni proračun dražje variante od te, ki je bila zdaj izbrana, kot sem prej omenil,
               kot najcenejša varianta. Kakšna bo dejanska rešitev, je pa seveda odvisno od
               nadaljnjih dogovorov in odločitev. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Branko Kelemina ima vprašanje za ministra za finance. Imate besedo.
           </p>
            </sp>
            <sp who="SDZ3:KeleminaBranko">

               <speaker>BRANKO KELEMINA:</speaker>

               <p>Hvala. Spoštovani! Zaradi velike finančne krize v obstoječi vladi je pričela vlada
               ukrepati, vendar po moji oceni tam, kjer bi najmanj smela, in sicer varčuje predvsem
               na investicijskih postavkah, kar samo še bolj zavira gospodarski in družbeni razvoj.</p>
               <p>Sam sem več kot šest let, kolikor sem dejansko že tudi poslanec, opozarjal in
               govoril, da je naš visok standard na račun kupovanja glasov in zadolževanja. Danes,
               ko imate predvsem seveda na račun delovanja vlade že verjetno prek 2.000 milijard
               zunanjih dolgov, tudi v vladi več ne morete živeti, po moji oceni, v iluzijah.
               Domačega denarja očitno ni več, kreditov pa tudi ne. Sprašujem tudi, kdo bo vse to
               vrnil in kako.</p>
               <p>Vendar me v tem trenutku bolj zanima - ker domačega denarja ni - ali je Slovenija
               oziroma vlada dovolj pripravljena na črpanje sredstev iz skladov Evropske skupnosti
               in drugih virov iz Evropske skupnosti. Poročilo evropske komisije o napredku iz leta
               1991 je lepo povedalo, da dejansko nismo izčrpali vseh možnih sredstev iz evropskih
               virov in da so določena sredstva, kar precejšen delež, ostala neizčrpana.</p>
               <p>Sprašujem: Ali je vlada dovolj pripravljena za črpanje sredstev?</p>
               <p>Eden izmed problemov, ki se pojavljajo, je tudi na agenciji za kmetijske trge, kjer
               je večkrat bilo v medijih opozorjeno, da ta agencija tudi kadrovsko trenutno ni
               sposobna izvesti vseh ukrepov, s katerimi bi počrpala ta sredstva. Zaradi ukrepov, ki
               ste jih uvedli tudi vi, kot minister za finance, očitno sledi - ker ne dovolite, da
               bi se ta služba oziroma agencija usposobila za izvajanje teh ukrepov oziroma
               pridobivanje sredstev iz Evropske skupnosti, vas sprašujem: Ali boste zagotovili in
               na kakšen način, da bo agencija usposobljena in da bo lahko vsa ta sredstva izčrpala?</p>
               <p>Namreč, če na tem področju in tudi na drugih področjih sredstev evropskih skladov ne
               bomo izčrpali, potem si ne predstavljam, kdo bo prevzel odgovornost za to, če bo še
               iz tega naslova neizčrpanost sredstev takšna, kot je bila v prejšnjem poročilu.
               Prosim, če lahko odgovorite na to vprašanje.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Kelemina. Besedo ima minister za finance. Prosim.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Hvala lepa za vprašanje, brez dvoma zelo pomembno vprašanje. Gre namreč za izjemno
               zbirokratiziran postopek, kako se črpajo ta sredstva iz Evrope, in izjemno drag
               postopek. Samo za razdelitev sredstev, recimo, za kmetijstvo potrebujemo 2 milijardi
               samo za to, da vzdržujemo birokracijo, ki potem to razdeli. In seveda je tu osnovno
               vprašanje, ali smo pripravljeni, da bomo lahko ta sredstva črpali.</p>
               <p>Rekel bi takole. V letu 2003 in 2004 bo Slovenija koristila sredstva, ki jih EU
               namenja v obliki predpristopne pomoči, to je, preden vstopimo v Evropsko unijo, od
               dneva vstopa dalje pa bo upravičena tudi do koriščenja sredstev strukturnih skladov
               in kohezijskega sklada. Verjetno se je tudi na to vprašanje nanašalo.</p>
               <p>Z vidika porabe sredstev predpristopnih pomoči Evropske unije v letu 2003 je sistem
               teh sredstev postavljen in učinkovito deluje, saj je poraba sredstev iz naslova Phare
               programov, recimo, več kot 90%. Glede črpanja sredstev EU v letu 2004 so sistemski
               okviri postavljeni v enotnem programskem dokumentu - to je pač dokument, ki
               opredeljuje ta način črpanja - glede organizacijske zasnove in informacijskihpodlag
               pa se na operativni ravni vzpostavlja vse potrebno za delovanje plačilnega organa, ki
               bo na ministrstvu za finance. Prilagojeni bodo tudi postopki priprave in izvrševanja
               proračuna, ki bodo omogočili večjo mero gibljivosti med različnimi programi in
               proračunskimi uporabniki. Spremembe proračuna za leto 2004 bodo vključevale vse
               tokove iz in v Evropsko unijo, v proračun Evropske unije. Zakon o izvrševanju
               proračuna bo zagotovil gibljivost sredstev med programi in projekti. V ministrstvu za
               finance bovzpostavljen plačilni organ, služba za notranji nadzor proračuna pa že
               sodeluje pri vzpostavljanju procedur, vključno z notranjimi kontrolami in notranjim
               nadzorom pri vseh uporabnikih evropskih skladov.</p>
               <p>To je, globalni pogled. Zdaj pa mogoče malo bolj podrobno, kolikor mi bo čas
               dopuščal.</p>
               <p>Evropska komisija je zaradi priprav držav kandidatk na upravljanje s sredstvi
               bodočih strukturnih skladov in kohezijskega sklada predvidela, da se dosedanji
               decentraliziran implementacijski sistem preoblikuje v razširjen decentraliziran
               izvajalski sistem. To je sistem, ki se imenuje EDIS. Intenzivne priprave v zvezi z
               akreditacijo, ker to je potrebno akreditirati, da se ga lahko koristi, sistema EDIS v
               Republiki Sloveniji že potekajo. S pravočasno in uspešno pridobitvijo akreditacije za
               izvajanje sistema EDIS, ki naj bi bilo opravljeno konec leta, bo nacionalni
               odredbodajalec za ta program zagotovil možnost koriščenja razpoložljivih sredstev
               predpristopne pomoči po dnevu vstopa in izpolnil enega od pogojev za pričetek
               izvajanja in koriščenja sredstev strukturnih skladov in kohezijskega sklada.
               Strukturni kohezijski sklad je tisto, kar je novo.</p>
               <p>V zvezi s koriščanjem sredstev strukturnih skladov bo z dnevom vstopa ministrstvo za
               finance prevzelo vlogo plačilnega organa, kar sem že omenil, z nalogami, kot jih
               EU-zakonodaja predpisuje vsem državam članicam. V Republiki Sloveniji bo za vse
               programe strukturne pomoči deloval en sam plačilni organ pri ministrstvu za finance.
               V okviru ministrstva za finance bo vlogo plačilnega organa prevzel sektor donacij EU,
               upoštevajoč vlogo, izkušnje in usposobljenost ekipe, ki že več let zelo uspešno
               opravlja s sredstvi predpristopne pomoči.</p>
               <p>V mesecu aprilu sektor donacij pričenja z izvedbo <q>"twinning projekta"</q> s partnersko
               institucijo iz Republike Avstrije, ki v Avstriji opravlja vlogo plačilnega organa, da
               bi pač prevzel ta znanja. V kontekstu priprav na koriščenje sredstev strukturnih
               skladov ministrstvo za finance aktivno sodeluje pri pripravi enotnega programskega
               dokumenta s službo vlade za strukturno politiko in regionalni razvoj.</p>
               <p>Služba za nadzor proračuna je odgovorna za izvajanje neodvisnega finančnega nadzora
               za EU-strukturne sklade, kohezijski sklad in prepristopne instrumente.</p>
               <p>Mogoče samo še to, kar bi bilo pomembno. Koriščenje sredstev strukturnih skladov po
               vstopu je vezano med drugim tudi na popolno uskladitev predpisov o javnih naročilih s
               pravnim redom EU. Ministrstvo za finance je pripravilo predlog zakona o spremembah in
               dopolnitvah zakona o javnih naročilih in ga uskladilo s predstavniki Evropske
               komisije. Opravljen je bil že celotni pregled predloga zakona, ki je trenutno v
               vladni proceduri in naj bi bil v kratkem predložen državnemu zboru. S tega vidika
               priprave tečejo, končane še niso, do konca leto bodo končane, je pa stvar zapletena,
               se strinjam z vami.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Kolega Kelemina, izvolite, še dopolnitev.</p>
            </sp>
            <sp who="SDZ3:KeleminaBranko">

               <speaker>BRANKO KELEMINA:</speaker>

               <p>Hvala lepa. Zahvaljujem se za izčrpen odgovor. Prav gotovo bo vsem poslancem zelo
               prav prišlo pri nadaljnjih razpravah in pri nadaljnjih odločitvah.</p>
               <p>Vprašal pa bi oziroma iz vašega odgovora sem nekako ugotovil, da mogoče celo vi
               nekoliko dvomite v to, ali se zaradi zapletenosti samih postopkov in procesa sistema
               prijav na te pomoči splača sploh te pomoči črpati.</p>
               <p>Sprašujem: Ali menite, ali se jih sploh splača črpati ali ne. Očitno sem v vašemu
               odgovoru zasledil kanček dvoma.</p>
               <p>Naslednje vprašanje, kar seveda večkrat trdim in zagovarjam: Ali imamo mi dovolj
               velikih državnih projektov in kateri so to, ki bi omogočili črpanje teh
               predpristopnih pomoči in pa tudi potem strukturnih skladov ter kohezijskega sklada,
               ko bomo v nadaljevanju imeli to možnost? Ali imamo dovolj velikih državnih projektov
               Vemo namreč, da vseh teh malih projektov, ki jih izvajajo regionalne razvojne
               agencije ali pa posamezne občine in tako naprej in se ne splača prijavljati. Za 30,
               100 milijonov se ne splača, ker stroški postopkov, projektov, prijav in vsega včasih
               presegajo vrednost tudi samega projekta. Poleg tega pa je največji problem v tem, da
               ni nekih razporeditev teh sredstev, če bo katera regija imela pravico izčrpati in se
               bo na podlagi nekega splošnega razpisa pripravilo projektov na lokalnih nivojih za
               več milijard tolarjev po moji oceni, kar bo povzročalo izredno velike stroške, učinka
               pa dejansko ne bo.</p>
               <p>Zanima me, ali imamo dovolj velikih državnih projektov, ki bi bili sposobni črpati
               ta sredstva EU. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala vam. Gospod minister.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Iz mojega odgovora ste zaznali, da kot ekonomist mislim, da je seveda sistem
               bistveno bolj zapleten in drag. Vendar nam ne preostane drugega, kot da črpamo ta
               sredstva, zato moramo narediti vse, seveda pa čimbolj racionalno, da se ta sredstva
               tudi počrpajo.</p>
               <p>Mislim, da je rešitev, ki je bolj dolgoročna, v tem, da se v novi finančni
               perspektivi, ki se zdaj pripravlja in bo do konca leta v bistvu ta okvir narejen,
               poskuša pomagati tistim državam v Evropski uniji, ki vztrajajo na poenostavitvi
               sistema in v bistvu na ekonomičnosti tega sistema.</p>
               <p>V zvezi z agencijo za kmetijske trge, bi še odgovoril. Mi imamo zelo dolge razgovore
               v zvezi s to agencijo, kaj je racionalno in kaj ni racionalno. Zahtevamo, da v okviru
               teh kadrovskih potencialov in denarja, ki je na razpolago za agencijo, poskušajo
               povečati storilnost za toliko, da bo mogoče črpati vsa sredstva. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Kolega Franc Pukšič bo postavil vprašanje ministrici za
               regionalni razvoj. Imate besedo.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Hvala lepa. Gospod podpredsednik, poslanke in poslanci, gospoda ministra, gospa
               ministrica!</p>
               <p>Slovenija spada med države z nizko stopnjo decentralizacije, torej smo zelo
               centralizirana država, saj obseg lokalnih financ v skupnih javnih financah
               predstavlja le skromnih 12%. To velja v svetu za tiste države, ki so manj razvite. Za
               razvite države pa je ta odstotek okoli 30%. O Sloveniji radi rečete, da smo razvita
               država, vendar po tem kriteriju vsekakor ne.</p>
               <p>Financiranje lokalnih skupnosti je eno od temeljnih vprašanj decentralizacije. Smisel
               decentralizacije je povečanje narodnogospodarskih koristi, predvsem pa seveda koristi
               lokalnega prebivalstva. Od tega pa je odvisna tudi avtonomnost lokalnih skupnosti. S
               sistemom financiranja občin se temu cilju ni sledilo. S sprejetim zakonom o
               regionalnem razvoju in ustanovitvi množice regionalnih razvojnih agencij tudi ne. S
               pravkar sprejetim zakonom o prometu s kmetijskimi zemljišči se bodo uničile še tiste
               male dopolnilne dejavnosti, ki so bile, in veliko slovenskih kmetov bomo spravili na
               viničarski odnos. To je tudi vprašanje za ministra Buta.</p>
               <p>Zato vas, gospa ministrica, ki ste odgovorna, sprašujem: Kaj boste naredili, da se bo
               trend zaostajanja na demografsko ogroženih območjih vsaj začel zaustavljati?</p>
               <p>Kdaj boste predložili zakon v državni zbor, ki bo anomalije pri financiranju občin v
               zvezi s 35%-dohodnino - nekaterim prinese 20% primerne porabe, nekaterim pa skoraj
               200% tako imenovane primerne porabe - razdelil med ostale finančno nesamostojne
               občine? Samo primer za Ljubljano za leto 2001. 13 milijard je imela čez tako
               imenovano primerno porabooziroma v primerjavi s celotno državo 65%.</p>
               <p>Kaj boste naredili, da boste dosegli cilje regionalne politike predvsem na področju
               ohranjanja poseljenosti? To je zelo pereč problem na celotnem ozemlju Republike
               Slovenije. Tu še posebej izpostavljam seveda Slovenske Gorice in Haloze.</p>
               <p>Kaj boste naredili za možnost povečanja gospodarske razvitosti? Davčna politika, da
               bi bilo razmerje, kot je v strategiji zapisano, od 1,7 do 1. Danes je bistveno
               slabše.</p>
               <p>Kaj boste naredili, da ne bo prišlo do teritorialne razdelitve Slovenije na kvazi
               politične pokrajine, z ukinjanjem institucij, sodišč, upravnih enot in tako dalje,
               brez ustreznih predstavitev in preprečitve negativnih posledic na področju, kot so
               zaposlovanje, kadrovske posledice in seveda povečanje obremenjevanja
               davkoplačevalcev? Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Gospa ministrica, imate besedo za odgovor.</p>
            </sp>
            <sp who="SDZ3:KovačZdenka">

               <speaker>MAG. ZDENKA KOVAČ:</speaker>

               <p>Hvala lepa, gospod podpredsednik, in hvala lepa za to vprašanje, gospod poslanec.
               Moram reči, da se je sedaj izteklo malce drugače, kot je bilo prej najavljeno, pa
               vendarle.</p>
               <p>Moram na začetku reči, da bom odgovorila na tisti del, ki je dejansko vloga službe,
               ki jo sama vodim. Ne morem pa seveda odgovoriti na vsa tista vprašanja, ki bi jih
               pravzaprav morali nasloviti tudi na ministra za finance. Ker pa koordinacija vendarle
               poteka v okviru naše službe, naj bo to tako.</p>
               <p>Najprej odgovor na tisto, kar smo prejeli tudi kot pisno vprašanje. Koliko bo
               slovenska vlada oziroma koliko bo Slovenija namenila proračunskih sredstev za
               financiranje tako imenovanih demografsko ogroženih območij v letu 2003 in 2004?</p>
               <p>Najprej naj znova spomnim, spoštovani zbor, da pravzaprav od leta 1999, ko je bil
               sprejet zakon o spodbujanju skladnega regionalnega razvoja, govorimo o 12
               statističnih regijah, znotraj tega o regijah A in B, kamor sodi tudi večina
               demografsko ogroženih območij. Za te regije, A in B, kamor spadajo pomurska, koroška,
               podravska, savinjska, posavska, dolenjska, zasavska in notranjsko-kraška regija, se
               namenjajo tako neposredne razvojne spodbude kot tudi seveda posredne razvojne
               spodbude. Mi smo v letošnjem letu, ko so pravzaprav regionalni razvojni programi
               prvič prišli v fazo, da so prišli tudi do faze izvedbenih projektov, začeli
               intenzivno usklajevanje ne le tako imenovanih neposrednih spodbud, ki bodo v
               letošnjem letu namenjena tem regijam v višini 3,5 milijarde tolarjev, ampak tudi
               tistih posrednih spodbud, ki seveda že niso bile alocirane z lanskimi razpisi oziroma
               z razpisi v začetku leta po posameznih resorjih. Računamo, da bomo že v letošnjem
               letu naredili prvi korak naprej, da začnemo bolj sistematično usmerjati sredstva
               različnih resorjev. Predvsem mislim tukaj na sredstva ministrstva za okolje in
               prostor, ministrstva za kmetijstvo in pa seveda ministrstva za delo, družino in
               socialne zadeve ter ministrstva za gospodarstvo. V letu 2004 bo iz tega namenjeno za
               neposredne razvojne spodbude 3,9 milijarde tolarjev, v skladu s sedanjim proračunom.
               Glede na to, da vse regije, predvsem A in B, pripravljajo sedaj intenzivno izvedbene
               projekte, bomo v skladu z izvedbenimi projekti poskušali še povečati ta delež
               sredstev, ki se bodo financirala po programskem principu, tako da bomo združevali
               sredstva različnih resorjev.</p>
               <p>No, ob tem bi rada opozorila, da v letu 2004, kar je že prej minister za finance
               dejal, Slovenija vstopa tudi v tako imenovano evropsko strukturno in kohezijsko
               politiko. In znotraj te strukturne politike bo namenjenih za Slovenijo 55 milijard
               evropskih sredstev, k temu pa bo dodanih še 14 milijard domačih sredstev, ki bodo
               alocirana, tako ena in druga, na posebnih postavkah ministrstva za finance in bodo
               dodeljevana posameznim regijam za projekte in znotraj ukrepov, ki so predvideni v
               enotnem programskem dokumentu. Tu želim opozoriti na dve zadevi. Ena je ta, da seveda
               ne glede na to, da se mi smatramo za razvito državo, kot je bilo tukaj rečeno, nas
               evropska statistika uvršča, Slovenijo kot celoto, v državo tako imenovanega cilja 1;
               kar pomeni, da z vidika priprave enotnega programskega dokumenta ne moremo alucirati
               sredstev posebej za demografsko ogrožena območja in posebej za bolj razvita območja.
               Kajti, pravila za vse države, ki so v cilju 1 preprosto to prepovedujejo. Kar pa bomo
               naredili, naredili pa bomo to, da bomo skozi tako imenovano pripravo programskega
               dopolnila k temu programskemu dokumentu, ki ga usklajujemo z evropsko komisijo, da
               bomo s kriteriji na eni strani, za katere namene bodo dodeljevana sredstva, seveda
               poskušali večino sredstev usmeriti v tako imenovane regije A in B. Po drugi strani pa
               se zavedamo tudi tega, da prav te regije najbolj šepajo pravzaprav na strokovni
               usposobljenosti za pripravo projektov, kar je bilo tu že tudi danes rečeno, zato bomo
               ob sodelovanju z agencijo <gap n="..."/><stage>/Opozorilni znak za konec./</stage><gap n="..."/> za regionalni razvoj in
               skladom za regionalni razvoj tem območjem tekom letošnjega leta nudili posebno
               tehnično pomoč za pripravo projektov, ki bodo imeli dva glavna cilja: povečanje
               gospodarske moči in odpiranje novih delovnih mest na teh območjih. Na to bo vezana
               tudi vsa ostala lokalna infrastruktura.</p>
               <p>Kar se tiče - da odgovorim samo še glede izravnave - finančne izravnave občin. Sedaj
               se pripravlja poročilo o regionalnem razvoju, ki ga boste poslanci prejeli v roku
               meseca dni in skozi katerega bomo poskušali jasno ugotoviti, kje so pravzaprav
               ključne slabosti dosedanjega načina financiranja skladnejšega regionalnega razvoja.
               In posledično temu bodo tudi pripravljeni predlogi, kako se naj vsi instrumenti, ki
               zdaj na to področje posegajo, vključno s finančno izravnavo občin, prilagodijo, da bi
               to stanje izboljšali. Po drugi strani pa<gap n="..."/></p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Prosim, če končate.</p>
            </sp>
            <sp who="SDZ3:KovačZdenka">

               <speaker>MAG. ZDENKA KOVAČ:</speaker>

               <p><gap n="..."/> ministrstvo za finance načrtuje tudi davčno reformo in tudi znotraj nje bomo
               iskali rešitve za to področje. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Kolega Pukšič.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Namreč, da bom izkoristil vse, kar se da. Ker tudi, če maksimalno izkoristiš ta
               regionalizem, pravzaprav ničesar ne dobiš. Na to opozarjam že sedem let, odkar sem v
               tem parlamentu, pa se stanje žal samo poslabšuje. Poslabšuje se pa zato, ker se
               nikoli ni poslušalo tistih, ki smo s teh terenov, s teh območij prihajali.</p>
               <p>Ko slišim, da govorite o finančni izravnavi kot nekem regionalnem razvoju, to ni res!
               Na teh demografsko ogroženih območjih je treba zagotoviti: prvič, da bodo na teh
               območjih prišli do približno enakega standarda, kot je v drugih razvitejših območjih.
               To pomeni, do sem je treba stvari pripeljati. Možno je tudi s predlogom zakona, ki
               sva ga s kolegom Lucijem že v prejšnjem mandatu predlagala. Če bi gospa ministrica
               pogledala ta zakon, ga dala v obravnavo državnemu zboru, bi zagotovo doprinesel prav
               v tej smeri, o kateri ste govorili. Drugo, seveda šele od tu naprej se lahko pride do
               začetka razvoja demografsko ogroženih območij in do tega, da bo prebivalstvo na teh
               območjih ostajalo. Danes pa z ukinjanjem institucij, z govorjenjem o nekih
               statističnih regijah, ki jih ni sprejela niti vlada z odredbo, kaj šele državni zbor
               s kakšnim zakonom ali čemerkoli, je vsiljevanje nečesa, kar gre po levi strani
               pravzaprav noter in še bolj centralizira Slovenijo. Na začetku sem povedal, kaj
               pomeni centralizacija v zvezi z financiranjem lokalne skupnosti v procentih vseh
               javnih financ. Seveda o nekih milijardah, o katerih ste govorili, tri pa pol pa tri
               pa devet itd. za neposredne razvojne spodbude, to so seveda kaplja v morje, ki bi pa
               morale biti popolnoma drugače narejene. Lep primer je, recimo, za taka področja, kot
               se je za Zasavje - poseben zakon, ki bi seveda tem območjem na ta način pomagal, da
               se bi lahko sploh začela razvijati. V tej smeri bi bilo potrebno nekaj narediti,
               ampak žal, do sedaj še ni bilo nič narejenega.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Če želite?</p>
            </sp>
            <sp who="SDZ3:KovačZdenka">

               <speaker>MAG. ZDENKA KOVAČ:</speaker>

               <p>Če mi dovolite, da še enkrat se oglasim. Vsekakor sem sama vedno osebno sprejemljiva
               za kakršnokoli dobro pobudo in v tem smislu si bom ogledala tudi predlog zakona, ki
               ste ga pripravili, in ko bomo prihajala s predlogi za rešitve, bomo vse tisto, kar
               bom smatrali, da je seveda uporabno, z veseljem uporabili.</p>
               <p>Ne morem pa se seveda strinjati z vami, da statistične regije in pa regionalne
               agencije in regionalni razvojni programi nimajo zakonske osnove. Namreč, leta 1999
               sprejeti zakon o spodbujanju skladnega razvoja je zelo natančno določil, za katere,
               na katerem nivoju se pripravljajo regionalni razvojni programi, kdo jih pripravlja in
               kako se financira to področje. Trenutno smo znotraj zakona, ki velja od leta 1999.</p>
               <p>Mi bomo seveda na podlagi priprave tega poročila o zagotavljanju skladnega
               regionalnega razvoja, ki sem ga najavila za konec meseca maja, pripravili predloge za
               dopolnitev oziroma izboljšave tega zakona, in to tako, da bo še bolj primerljiv s
               tem, kar počnejo tudi v nam primerljivih drugih državah, zato da zagotavljajo skladen
               regionalni razvoj znotraj Evropske unije, in v predpogoju, da seveda upoštevamo
               evropske usmeritve in evropske strukturne politike na tem področju.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Kolega Janez Podobnik, mislim, da ima dve vprašanji.</p>
            </sp>
            <sp who="SDZ3:PodobnikJanez">

               <speaker>JANEZ PODOBNIK:</speaker>

               <p>Hvala, podpredsednik. Spoštovani kolegice in kolegi. Danes se je že kar nekaj
               poslanskih kolegov in kolegic obrnilo na ministrstvo za notranje zadeve, dr. Bohinca,
               tudi jaz bom to storil.</p>
               <p>Prvo vprašanje, gospod minister, je naslednje. Sprašujem vas: Na kakšen način
               nameravate uveljaviti osmo točko odločbe ustavnega sodišča, izdane na pobudo Društva
               izbrisanih prebivalcev Sloveniji, ki vam oziroma vašemu ministrstvu nalaga, da morate
               po uradni dolžnosti izdati dopolnilne odločbe o ugotovitvi stalnega prebivanja v
               Republiki Sloveniji od 26. februarja 1992. dalje, državljanom drugih republik
               nekdanje SFRJ v Republiki Sloveniji od 26.2.1992 dalje? Torej, na kakšen način? Ali
               boste uporabili zakon o vladi in poslovnik vlade? In: Ali boste istočasno, ko boste
               pripravljali te dopolnilne odločbe, v proceduro na vladni ravni že uvrstili tudi
               spremembe zakona, kot nam je, zakonodajalcem in tudi vladi, naložilo ustavno sodišče?</p>
               <p>Druga tema, drugo vprašanje - reorganizacija upravnih enot. To vprašanje je v
               javnosti naletelo na veliko zanimanje, še posebej zaradi namena vlade, da se
               združujejo sedanje upravne enote v upravno enoto na regionalni ravni. V zadnjih dneh
               sem kot poslanec dobil vedno več negativnih odzivov s strani nekaterih okolij oziroma
               prebivalcev, v katerih jih predvsem skrbi njihova negativna izkušnja glede
               reorganizacij davčnih uprav. Vem, to ni vaša pristojnost, ampak prav izkušnja z
               reorganizacijo davčnih uprav je taka, da razmišljajo o tem, da bo tudi reorganizacija
               upravnih enot pomenila siromašenje manjših urbanih središč, tako z vidika slabših
               oziroma težje dosegljivih uslug za prebivalce kot tudi z vidika izgube upravnih
               funkcij takšnih središč.</p>
               <p>Gospod minister. Kateri so torej razlogi za tako odločitev? Ali ne pomeni ta
               odločitev dodatno regionalno centralizacijo, ki bi lahko bila z vidika stroškov celo
               upravičena, ni pa upravičena z vidika enakomernega razvoja vseh predelov Slovenije?
               Ali je v argumentaciji, kot bi jo lahko zasledili, da gre za ugotovitev slabega
               sedanjega stanja v delovanju upravnih enot - vendarle ta argumentacija napisana
               preveč na hitro? V dosedanjih osmih letih delovanja upravnih enot mi ni poznana neka
               analiza delovanja upravnih enot. Nenazadnje, pristojni ministri ste ob različnih
               priložnostih hvalili dobro delo upravnih enot, ko ste podeljevali ISO standarde ali
               pa ko je predsednik države in drugi podeljeval priznanje za najbolj uspešne delavce v
               državni upravi. Hvala za odgovor.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala za vprašanja. Minister za notranje zadeve, imate besedo.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Hvala lepa za to vprašanje. Na prvo vprašanje sem danes že odgovarjal. Gre za
               vprašanje tako imenovanih izbrisancev, kjer nam je ustavno sodišče naložilo dvoje,
               kot ste pravilno ugotovili, da pripravimo zakon in da izdamo tako imenovane
               dopolnilne odločbe.</p>
               <p>Zakon mora odpraviti ugotovljene ustavne pomanjkljivosti oziroma neskladnosti z
               ustavo. Posebej to velja za stališče ustavnega sodišča, da je rok bil prekratek, zato
               mora ta rok biti daljši od treh mesecev v novem zakonu; nadalje je potrebno urediti
               vprašanje statusa tistih oseb, ki so bile prisilno izgnane iz države; urediti mora
               tako imenovani institut prekinitve, skratka dovoljeno prekinitev bivanja, ki še
               upravičuje - k tujskemu statusu. In še nekaj je teh ustavnih neskladnosti.</p>
               <p>Ta zakon bo uredil položaj le tistih oseb, ki doslej v Sloveniji niso prijavile
               nobenega postopka za pridobitev niti tujskega niti državljanskega statusa. Ta zakon
               se nanaša na statistično kategorijo približno 4 000 oseb. Ko rečem statistično
               kategorijo, imam v mislih naslednjo računico od približno 28 tisoč izbrisanih oseb
               ali oseb, ki so bile prenesene iz evidence stalnega prebivalstva v evidenco tujcev,
               naj bi jih približno 14 000 pridobilo različne statuse od tujca do državljanstva,
               približno 10 000 pa naj bi jih prijavilo svoj odhod iz države. Statistično je torej 4
               000 potencialnih prijaviteljev za ta status po novem zakonu.</p>
               <p>Ta zakon nima veliko opraviti z drugim opravilom - drugo opravilo se pa nanaša na že
               pridobljene statuse na podlagi tako imenovanega zakona o zatečenih tujcih in na
               podlagi zakona o tujcih iz leta 1991 in kasnejšega zakona ter njegovih dopolnitev.
               Teh je po dosedanjih ugotovitvah, ki pa še niso dokončne, približno 7.300. Za te nam
               ustavno sodišče veleva, da jim izdamo dopolnilne odločbe z veljavnostjo za nazaj.
               Seveda bomo pred tem skrbno proučili materialne posledice, torej finančne posledice,
               te odločitve, ki je pravzaprav odločitev pomembnih razsežnosti, tudi pravni prejudic.
               Pripravili bomo oziroma že izvajamo pregled približno 22.000 spisov, se pravi, spisov
               vseh tistih, ki so na kakršenkoli način od leta 1992 do danes urejali tujski status.
               In tako kot sedaj ocenjujemo, je znotraj teh 22.000 približno 7.300 takih, ki naj bi
               bili iz kategorije izbrisanih. Vendar te stvari še niso zadostna podlaga za izračun
               finančnih posledic. Predvsem moramo ugotoviti, kaj pomeni glede na posameznikov
               status podelitev tega statusa za nekaj let nazaj; pri različnih ljudeh je to zelo
               različno, nekateri so ta status dobili šele leta 2002, drugi leta 1992, in je treba
               zares individualno obdelati vsa ta vprašanja in ugotoviti, za koliko let, mesecev naj
               bi pomenilo pridobivanje tega statusa.</p>
               <p>Ko bodo te stvari izračunane, ko bo pripravljeno besedilo zakona, bomo stvari imeli
               pred seboj povsem jasne in tedaj bomo začeli izvajati odločbo na način, kot bo potem
               sprejela stališče vlada, hkrati pa bo predložen tudi zakon.</p>
               <p><stage>/Oglašanje iz klopi./</stage> Imam odgovor na še eno vprašanje, v okviru tega časa. Glede
               tega vprašanja pa naj rečem tole, na to vprašanje sem odgovarjal že zadnjič. Tri
               poslanska vprašanja so se nanašala na reorganizacijo upravnih enot. Že zadnjič sem
               povedal, da se mi zdi ta reakcija nekoliko prenagljena, predvsem zaradi tega -
               povprašujete po analizi Zares, sedaj je v fazi analize to vprašanje. Izdelali smo
               analizo možnih prihrankov. Če postorimo nekaj, namreč če postorimo to, da
               koncentriramo skupne strokovne službe na ravni osmih ali dvanajstih upravnih enot,
               pri čemer pa posebej poudarjam, v ničemer ne zmanjšujemo obsega upravnih storitev na
               vseh 58 upravnih enotah. Tu bi prosil, da me razumete, da nikakor ne gre za
               zmanjševanje mreže upravnih storitev, nikakor ne gre za podaljševanje poti med državo
               in njenimi državljani, kar zadeva upravne storitve. In seveda tudi ne gre za
               vprašanje, ki je vsebovano v vašem vprašanju, namreč ne gre za vprašanje poseganja v
               instrumentarij enakomernejšega razvoja. Gre za upravne storitve, ki niso razvojne
               narave, ki v ničemer ne vplivajo na razvoj tistega območja, ampak se vodijo upravni
               postopki glede vprašanj, ki zadevajo ljudi kot posameznike. Vendar kljub temu ne
               zmanjšujemo obsega upravnih storitev v ničemer, pač pa smo izračunali na pilotskem
               projektu, ki tudi še ni nikakršen predlog, niti ministrstva niti vlade - izračunali
               smo na pilotskem projektu, da bi koncentracija strokovnih služb prinesla nekaj
               kadrovskih prihrankov, ne tako malo, da se ne bi splačalo potruditi. Seveda, ob
               politični podpori racionalizacije v državi prihrankom in odpravljanju nepotrebnega
               podvajanja strokovnih služb na 58 koncih, če imam v mislih upravne enote. Razprava
               doslej o tem pilotskem projektu, ki je bila zelo bogata med župani in tudi poslanci,
               je pokazala na politično razsežnost tega vprašanja, čeprav menim, da ne gre za to.
               Grezgolj za reorganizacijski prijem, ki ne bo zmanjšal obsega upravnih storitev,
               utegne pa prispevati, če bo imel seveda politično podporo - to pa zaenkrat dosedanja
               razprava ne kaže - vendarle k racionalizaciji in k prihrankom k državni
               administraciji. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Podobnik.</p>
            </sp>
            <sp who="SDZ3:PodobnikJanez">

               <speaker>JANEZ PODOBNIK:</speaker>

               <p>Hvala, gospod minister, za vaše odgovore. Imam dopolnilno vprašanje predvsem na temo
               uveljavitve odločbe na podlagi zahteve Društva izbrisanih prebivalcev Slovenije. Vaš
               odgovor, gospod minister, je bil jasen in pogumen in na tem mestu bi rad izpostavil
               vaše stališče, da ste kot pristojni minister in kot pravnik po profesiji izpostavili,
               da je bila vendarle ta odločba ustavnega sodišča v 8. točki izreka pravni prejudic.
               To ne pomeni, da je vlada ne bo uveljavljala, ampak to vaše mnenje zelo cenim, kajti
               se mu pridružujem.</p>
               <p>Podpiram vaše mnenje, da bo vlada, preden boste te dopolnilne odločbe izdali, da bo
               skušala proučiti materialne posledice te odločitve, v okviru seveda gradiv, ki jih
               boste pripravili vi, da boste pripravili izračun finančnih posledic in da boste
               uporabili individualni pristop. Bili ste v svojem odgovoru zelo jasni in menim, da je
               vaš odgovor tak da bi lahko izzval tudi vlado in državni zbor, da bi istočasno
               poskušali tudi pripraviti spremembo zakona in da bi istočasno torej z izdajo
               dopolnilnih odločb v parlament tudi prišla dopolnitev zakona, kot to zahteva ustavno
               sodišče. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala vam. Želite še pojasniti?</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Pravzaprav samo to, da je možno z zakonom pohiteti. Mi smo pravzaprav zakon
               pripravljali že nekaj časa. Sedaj imamo povsem jasne napotke ustavnega sodišča. Res
               pa je, da zakon ne bo reševal vprašanja tistih, glede katerih je potrebno po navodilu
               ustavnega sodišča izdati dopolnilne odločbe, ampak bo reševal kategorijo neke druge
               populacije.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega France Cukjati bo postavil vprašanje ministru za zdravje. Kolega
               Cukjati, imate besedo.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Spoštovani! Moje vprašanje je naslovljeno na gospoda ministra za
               zdravje. Nanaša pa se na posledice lani sprejete novele zakona o zdravniški službi.
               To je tiste novele, ki je nekako razburila slovensko zdravstveno javnost in tudi v
               tem državnem zboru naletela na različna stališča, ampak nazadnje je bila vendarle
               sprejeta. Gre namreč za nekatere sporne določbe, med katerimi je zelo znana v 41.b
               členu, kjer se določa, da delo prek polnega delovnega časa ne sme presegati v
               povprečju 8 ur tedensko. V prehodnem obdobju naslednjega leta bo to možno ne 8, ampak
               15 ur tedensko, kar je več, pa le ob pismenem soglasju zdravnika.</p>
               <p>Glede na to, da je v pol leta le 10% zdravnikov dalo pismeno soglasje za takšno
               nadurno delo, se pojavlja vprašanje, kako uresničiti našo obvezo, da pravzaprav
               nudimo slovenskim pacientom neprekinjeno zdravstveno varstvo, se pravi, ob petkih in
               svetkih, podnevi in ponoči, 24 ur na dan. Naj navedem samo en primer: anesteziologov
               v celjski bolnišnici je 18, od tega 4 specializanti, polovica je starejših od 50 let,
               kar pomeni, da lahko odklonijo zaradi bolezni, zaradi slabše kondicije, dežurstva.
               Dežura jih torej obvezno le 9 in vedno trije hkrati, kajti prometna nesreča lahko
               zahteva tri operacije hkrati, tri anesteziologe in podobno. Vseh ur na mesec ob
               petkih in svetkih je 720. Delovni čas traja 176 ur in ni težko izračunati, da je
               treba 544 ur na mesec pokriti z dežurno službo. Ker dežurajo vedno po trije
               anesteziologi, bi moral vsak od njih poleg rednega dela opraviti še 181 dežurnih ur
               na mesec, kar je neprimerno več, kot pa zakon določa. Zato je zdravniška zbornica
               prosila oziroma predlagala, da <stage>/opozorilni znak za konec/</stage> - da dokončam, če dovolite
               - da zdravniki dva meseca še delajo po starem, ne po zakonu, in da v teh dveh mesecih
               pričakujejo spremembo tega zakona.</p>
               <p>Kako mislite odreagirati, če bodo po dveh mesecih zdravniki začeli uveljavljati
               zakon, ki ste ga lani predlagali?</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Gospod minister, imate besedo za odgovor.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Spoštovani gospod poslanec! Tudi v tem vprašanju vidim razdvojenost tega, kaj
               pravzaprav vi tudi v imenu zdravnikov v parlamentu sprašujete ministra - ali da bi
               zdravniki radi delali več ur ali manj ur na teden. V tem letu ali dveh smo namreč
               doživeli oboje, željo po razbremenitvi in v zadnjem času željo po večji obremenitvi,
               kot smo jo pa omejili z zakonom. Naj omenim, da se teh omejitev - ker danes se očitno
               pogovarjamo, ne da so zdravniki preobremenjeni, temveč da jih je zakon premalo
               obremenil. Naj torej odgovorim, da so te omejitve direktno pod vplivom evropske
               direktive, da je zelo verjetno res, da bomo v prihodnjih letih naleteli na kakšne
               stiske, zlasti ker so prehodni pogoji določeni samo do konca prihodnjega leta, in da
               se potem še vedno strožje omejitve tja do leta 2007 oziroma do leta 2011.</p>
               <p>Naj pa dodam naslednje. Najprej, vsaj do konca leta 2004 lahko delodajalec izjemoma,
               če ni dobil novega delavca, obremeni zdravnika tudi s 25 urami na teden, kar bi v tem
               primeru pomenilo 100 ur, ne želim in tudi mislim, da to ne bo potrebno. Vedno se
               naštevajo individualni oddelki in primeri majhne skupine zdravnikov. Dovolite, da vam
               povem globalno statistiko. V letu 2001 je samo 16 procentov slovenskih zdravnikov
               dežuralo v povprečju več kot 15 ur na teden. 16 procentov. Pri tem pa 23 procentov
               zdravnikov sploh ne dežura. In druga stvar, že večkrat sem v tem parlamentu povedal,
               pri nas je dežurstev za eno tretjino več kot v sleherni drugi evropski državi, vsaj s
               tistimi, s katerimi se hočemo primerjati. Izjava strokovnega direktorja
               kliničnegacentra v zadnjih tednih, večkrat ponovljena, je, da bi klinični center
               moral imeti eno tretjino manj dežurnih mest. Trije anesteziologi na nekem oddelku ne
               odgovorijo na vprašanje, zakaj bi morala imeti skoraj vsaka slovenska bolnišnica
               travmatološki oddelek, ko je jasno, da bi majhna Slovenija mnogo lažje delovala, ko
               bi imela travmatološke centre na štirih, petih lokacijah in bi se združile sile
               zdravnikov. Ker tisti transporti pri kratkih razdaljah bi seveda ne pomenili
               problema; nasprotno, strokovno bibilo bolj utemeljeno, če bi se delo koncentriralo na
               nekih lokacijah. To vam je torej poznano. Skratka, povečevanje števila zaposlenih
               zdravnikov do leta 2010, ki smo ga objavili, in pomeni 700 zdravnikov več do leta
               2010; nujno zmanjšanje števila dežurnih mest, ki ga bomo pač morali doseči, čeprav se
               mu prav zdravniki upirajo in ne pomagajo celo primerjave s svetom, in pa smiselna
               porazdelitev dela prek noči na nekaj centrov, ne pa na sleherno bolnico. Vsaka
               stroka, ki dežura, sem prepričan, da bo v znatni meri, skoraj sem prepričan v celoti,
               odpravila problem, ki ga vi omenjate. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Kolega Cukjati še želi<gap n="..."/></p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Ves problem vidim v tem, da pravzaprav v enem letu niste uspeli rešiti problema
               dežurne službe v dogovoru z zdravniki. In ta konflikt z njimi se ne zmanjšuje, saj
               zadnji obiski, ki ste jih po slovenskih regijah opravili, dokazujejo, da se je teh
               vaših obiskovin razgovorov udeležilo največ 5 procentov slovenskih zdravnikov.</p>
               <p>Zaradi tega se sprašujem: Kako boste v tej zadnji tretjini svojega mandata izvedli
               veliko reformo slovenskega zdravstva brez podpore javne zdravstvene službe, brez
               podpore nosilcev zdravstvene dejavnosti? Nekako se mi vsiljuje vprašanje oziroma
               primerjava z neko reformo, ki jo je pred petdesetimi leti uvedel naš Edvard Kardelj,
               in sicer, ko je na nek način reformiral slovensko kmetijstvo tako, da ni vprašal
               slovenskih kmetov, kako vstopati v zadruge, ampak jih je združil s prisilo in seveda
               z vestnim sodelovanjem lokalnih aparačikov. Vendar takšna reforma - vemo, kako se
               konča. Končala se je z hudimi posledicami, ki jih naše kmetijstvo čuti še sedaj.
               Bojim se, da je tudi to vaš pristop k reformi slovenskega zdravstva - namreč, brez
               iskanja širokega konsenza javnosti in tistih, ki bodo vso reformo nosili na svojih
               plečih. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. In še minister.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Mislim, da kar se tiče javnosti - javnosti v stopnji, kolikor je doslej seznanjena z
               reformo, <stage>(ta hip dobivam pozitivne odmeve)</stage> - seveda, čas bo v letošnjem letu, da bo
               javnost natančno seznanjena in da bo ocenila, kako interpretiramo sedanje stanje in
               kakšne izboljšave želimo narediti.</p>
               <p>Naj omenim, da reforma tudi za zdravstvene delavce in za zdravnike zmanjšuje količino
               dela oziroma povečuje njihovo učinkovitost in jih na nek način tudi razbremunjuje.</p>
               <p>Tretja stvar. Ne sprejemam trditve, da ne sodeluje ministrstvo z zdravniki. Tudi na
               reformi ministrstvo dela z roko v roki z zdravniki. Element delitve denarja, klinične
               smernice, klinične poti, potekajo s pomočjo stotin zdravnikov. Če neprestano v
               parlament iz kdo ve kakršnih motivov, verjetno političnih, vračate sindikalno borbo
               zdravnikov, ki je legitimna. V tej točki, dovolite naj povem, nastopam, kot eden od
               členov v državi, ki pač brani sredstva pred pretiranim porastom plač.</p>
               <p>In če vi dajete zgodovinsko primerjavo, naj odgovorim z drugo zgodovinsko primerjavo,
               ki je iz zdravstva. Prva stavka zdravnikov na svetu je bilo v Kanadi. Takrat so v
               Kanadi reformirali zdravstvo, uvedli so univerzalno zavarovanje, ki ga poprej ni
               bilo. Platforma zdravnikov za stavko je bila, da Kanada uvaja komunizem, morda celo
               podobno razmišljanje, kot ste ga vi očitali meni. Rezultat je znan: Kanada je uvedla
               univerzalni sistem in danes ima enega od najboljših zdravstvenih sistemov na svetu.
               Dovolite, da povem: za reformo nujno potrebujemo zdravnikein jih tudi imamo na svoji
               strani, pa če boste vi v parlamentu velikokrat ponovili, da jih nimamo.</p>
               <p>Druga stvar. Za reformo ne potrebujemo samo zdravnike. Ne delamo jo zaradi
               zdravnikov, ampak zaradi državljanov, in tisti zdravniki, ki to prepoznavajo, reformo
               podpirajo. Tako da sem prepričan, ker poznam svoje kolege, ko bodo videli, kaj z
               reformo planiramo in kakšne stvari se bodo izboljšale tudi za njih, nimam bojazni, da
               ne bodo še bolj tega podprli.</p>
               <p>Sedanje seznanje z reformo je seveda odraz tega, da se zdravniki od nekdaj ne
               zanimajo za organizacijo. Mislim, da bolj ko se bo reforma približevala in bolj ko se
               bodo približevale zakonske spremembe, večjo količino zdravnikov bomo dobili, ki bo
               sodelovala v razpravah. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Kolega Aurelio Juri ima dve vprašanji za ministra za promet,
               ki ga sicer ni tu, ampak vprašanje bo postavil. Prosim.</p>
            </sp>
            <sp who="SDZ3:JuriAurelio">

               <speaker>AURELIO JURI:</speaker>

               <p>Podpredsednik, hvala. Ker svojega ministra nimam, seveda ne bom tukaj vprašanje
               podal, samo povedal sem, o čem bi ga rad povprašal, na kar pa mi je že odgovoril, da
               mi bo pisno odgovoril. Vprašanje je bilo seveda vezano na usodo dveh pomembnih
               projektov. Torej, izgradnja drugega tira in tudi realizacija projekta obalne straže,
               za katere lahko povem, da sta nekako zastala. Pričakujem informacije in upam, da bo
               pisni odgovor tudi spodbuden. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala vam. Še mag. Majda Potrata. Poslansko vprašanje ministru za notranje
               zadeve.</p>
            </sp>
            <sp who="SDZ3:PotrataMajda">

               <speaker>MAG. MAJDA POTRATA:</speaker>

               <p>Hvala za besedo, gospod podpredsednik. Spoštovani gospod minister, spoštovani kolegi
               poslanci!</p>
               <p>Družbena občutljivost za kršenje človekovih pravic in kritičnost do vseh oblik
               nasilja sta se v zadnjem času povečali tudi v Sloveniji. V zvezi s tem se
               pripravljajo spremembe v zakonodaji, spremljane s potrebami po boljši usposobljenosti
               slovenske policije in tudi njenih večjih pristojnostih. Velik pomen za ozaveščanje
               javnosti in njeno večjo zainteresiranost za preprečevanje nasilja imajo lahko tudi
               množična občila in nevladne organizacije, ki s svojo dejavnostjo počasi odstirajo
               kopreno molka, s katero je bilo dolgo časa prikrivano zlasti nasilje med štirimi
               stenami, vendar tudi trgovina z ljudmi.</p>
               <p>V Evropski uniji je znana akcija, usmerjena v odpravljanje kakršnekoli tolerance do
               nasilja v družini. Njeni učinki so segli prav tako v naše lokalne skupnosti. V
               sklepnem delu gradiva za sejo mestnega sveta z naslovom Trendi varnostnih pojavov na
               območju mestne občine Maribor v letu 2002 med drugim piše, kako bo usmerjeno
               policijsko delo v prihodnje. Navajam: <q>"Veliko več aktivnosti se bo namenilo
               preprečevanju družinskega nasilja..."</q>, in še <q>"...pri tembomo v ospredje postavili
               vrednote, kot so: pravičnost, vljudnost, znanje, spretnost ter dosledno spoštovanje
               človekovih pravic in temeljnih svoboščin"</q> in pri tem dodali <q>"dosledno upoštevanje
               mednarodnih standardov človekovih pravic"</q>, konec navedka.</p>
               <p>Spoštovani gospod minister! Sprašujem: Kako se na probleme nasilja v družini in
               trgovine z ljudmi, ki predstavlja vsesplošni mednarodni problem, odzivate na
               ministrstvu za notranje zadeve? In tudi: Ali so v proračunu zagotovljena sredstva
               dovoljšna za izpeljavo načrtov? Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala za vprašanje. Prosim ministra za odgovor.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Hvala lepa, spoštovana gospa poslanka, za tole vprašanje. Cenjeni zbor!
               Preprečevanje nasilja v družini je ena od štirih prioritet ministrstva za notranje
               zadeve v letu 2003. Poleg te prioritete naj omenim še boj zoper gospodarski kriminal,
               uresničevanje nacionalnega programa varnosti cestnega prometa in pa zoperstavljanje
               balkanski kriminalni poti.</p>
               <p>Ob bok torej tem trem največjim, najbolj prednostnim projektom ministrstva dajemo
               nasilje v družini. Zakaj? Zato, ker podatki zgovorno pričajo o tem, da to postaja v
               Sloveniji eno od področij skokovito naraščajoče kriminalitete.</p>
               <p>Naj to podkrepim z nekaj statističnimi podatki, primerjam leta 2002 in 2001. Pri
               najtežjih, pri umorih v letu 2002 - 9, v preteklem - 6 <stage>(dokončanih)</stage> in 14 <stage>(nasproti
               11 v prejšnjem letu)</stage> poskusov. 67 hudih telesnih poškodb, le 26 v preteklem letu; 6
               posebno hudih telesnih poškodb, le 3 v preteklem letu, kar je vendarle 100%
               povečanje. 536 primerov kaznivega dejanja ogrožanja varnosti, vsega 243 v preteklem
               letu; 86 primerov kaznivega dejanja grdega ravnanja, 39 v preteklem letu in 218
               nasilništva, 141 v prejšnjem letu. Torej pri vseh kaznivih dejanjih te vrste se je
               obseg kaznivih dejanj močno povečal, seveda, ne zgolj zaradi naraščujoče
               kriminalitete, ampak tudi zaradi večje pozornosti policije glede tega vprašanja.</p>
               <p>Omenili ste policijska pooblastila. Res je, kar zadeva družinsko nasilje, je teh
               pooblastil, vsaj kar zadeva preprečevanje nasilništva, premalo. Zato smo v novelo
               zakona o policiji predlagali nov institut, to je prepoved približevanja. Ta institut
               pomeni pooblastilo policistu, da odstrani nasilneža z mesta, kjer se to nasilje
               izvaja, pa naj bo to stanovanje, delovno mesto ali kakršnokoli drugo okolje, kjer se
               kažejo znaki nasilja, kjer je neposredno ogroženo življenje, zdravje ljudi. Po
               statistikah so med ogroženci visoko na lestvici predvsem ženske, na drugem mestu
               otroci, tudi starejši, in tudi ostale kategorije.</p>
               <p>Štejemo, da bomo po tej poti primaknili en kamenček k temu, da se borba z nasiljem v
               družini napravi bolj uspešno. Je pa seveda to le eden od ukrepov države na tem
               področju, če mu ne bodo sledili ukrepi na drugih področjih: socialnem,
               izobraževalnem, vzgojnem in podobno, potem bo težko dosegati rezultate, ki si jih
               želimo.</p>
               <p>In še kar zadeva drugi del vprašanja - trgovina z ljudmi je sodobni fenomen, s
               katerim se spopadajo vse razvite družbe. Tudi Slovenija dokaj uspešno, če imam v
               mislih tako imenovane ilegalne migracije. Naj vam postrežem smo z enim podatkom. V
               letošnjem obdobju prvih treh mesecev imamo deset odstotkov ilegalnih prehodov od
               tistega števila, ki je bilo pred tremi leti, sepravi leta 2000. Skratka, močno smo
               uspeli zmanjšati število ilegalnih prehodov čez državno mejo. Sedaj pa se ta problem
               povezuje z trgovino z ljudmi v ožjem smislu, kjer gre v bistvu za izkoriščanje žensk
               in otrok za spolne zlorabe, za prisilno delo, suženjstvo in podobno. Slovenija je
               glede teh kaznivih dejanj tako ciljna država, predvsem pa tranzitna in deloma tudi
               država izvora. Evidentiranih je v Sloveniji med 70 in 80 različnih nočnih lokalov,
               kjer se izvaja nedovoljena dejavnost oziroma se nekako zagotavljajo zatočišča ženskam
               iz vzhodne Evrope <gap n="..."/><stage>/Opozorilni znak za konec./</stage><gap n="..."/> Zastavljen je obširen program -
               če mi dovolite samo še<gap n="..."/></p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Prosim, da samo dokončate.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p><gap n="..."/>program v okviru posebne medresorske skupine, ki je bila oblikovana. Ta program
               obsega na eni strani razvejano preventivno dejavnost, na drugi strani dejavnost
               ozaveščanja strokovne in tudi laične dejavnosti, pa tudi program pomoči žrtvam
               trgovine z ljudmi. Rekel bi le to, da se v ta program vključuje zelo močno civilna
               družba in drugi resorji in da tudi tu velja, da zgolj z represijo ne bo mogoče doseči
               ciljev. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Gospa Majda Potrata, želite zahtevati še kakšen odgovor na vaše vprašanje?</p>
            </sp>
            <sp who="SDZ3:PotrataMajda">

               <speaker>MAG. MAJDA POTRATA:</speaker>

               <p>Gospod minister, za odgovore se vam zahvaljujem. Bi vas pa ob koncu vseeno prosila,
               če bi nam hoteli ali če bi mi hoteli komentirati aprila objavljeno sporočilo State
               Departmenta za Slovenijo o položaju človekovih pravic v Sloveniji v letu 2002, kjer
               je v javnosti, ker je bilo to pač posebej poudarjeno, kot poseben problem bilo
               omenjeno ravno to, o čemer ste govorili na koncu, to je trgovina z ljudmi.</p>
               <p>Ob tem, kar ste že povedali, da je Slovenija ciljna država pa tudi prehodna država,
               preseneča podatek, da ni toliko govora o trgovini z ljudmi ali o takem suženjskem
               razmerju, v kakršnega so spravljene ženske, če gre za domačo žensko populacijo. Me pa
               vseeno zanima: Ali so kakšna resna znamenja za to, kar poročilo tudi navaja, da
               nekateri tolerirajo na lokalnih ravneh trgovino z ljudmi? Pri tem posebej poudarjajo,
               da oblasti na državni ravni, se pravi, vladnih uradnikov ni mogoče povezovati s tem
               pojavom, naj bi pa bile lokalne oblasti do tega pojava tolerantne. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala vam. In še prosim za ta del odgovora.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Rad bi posebej poudaril, da se nam zdijo ocene State Departmenta, kar zadeva to
               vprašanje, pretirane. Slovenije, kar zadeva področje trgovine z ljudmi, ni med
               državami, kjer bi bila tovrstna kriminaliteta široko razvejana in razsežna. Lahko
               povem podatek, da je policija v letu 2002 obravnavala vsega 21 kaznivih dejanj
               spodročja prostitucije in 10 kaznivih dejanj spravljanja v suženjsko razmerje, skupno
               pa je bilo ovadenih vsega 55 oseb za kazniva dejanja s področja trgovine z ljudmi.</p>
               <p>Poleg tega naj povem, da je široko razvejana civilnodružbena pa tudi državna
               dejavnost, kar zadeva preventivo oziroma odpravljanje tega pojava prek osveščanja,
               izobraževanje in podobno. To, kar velja in česar se Slovenija zaveda in tudi že vodi
               postopke, je, da še nimamo posebnega kaznivega dejanja trgovine z ljudmi, k čemur nas
               zavezuje konvencija Združenih narodov, ki smo jo tudi podpisali in se te obveznosti
               zavedamo in je tudi že v strokovni pripravi, kmalu pa bo v proceduri sprememba
               kazenskega zakonika.</p>
               <p>Težko pa komentiram opombe glede tega, koliko uradniki na državni ali lokalni ravni
               spregledujejo ta problem. Rekel bi, da je naša ocena, da je trgovina z ljudmi in
               fenomen ilegalnih migracij vprašanje, ki ga v Sloveniji docela obvladujemo.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister, za odgovore na številna vprašanja. Kolega Feri Horvat se je
               odpovedal vprašanju, kolega Bojana Kontiča pa ni navzočega, zato so s tem izčrpana
               vprašanja. Predsedniku vlade in ministrom ter ministricam se zahvaljujem za podane
               odgovore. Zaključujem točko dnevnega reda, prekinjam sejo državnega zbora, ki jo bomo
               nadaljevali jutri ob 10.00 uri.</p>
               <p>Hvala za sodelovanje in lahko noč. <stage type="time">(SEJA JE BILA PREKINJENA 22. APRILA 2003 OB
                  20.52 URI.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ3-Redna-01-2000-11-10">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|4A56DB6CA7F89368C125699700247E04</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=4A56DB6CA7F89368C125699700247E04</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-01-2000-11-10.DZ" n="01">
               <name>Redna</name>
               <date when="2000-11-10"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-01-2000-11-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 1. seje</stage>
            <stage type="date">(10. november 2000)</stage>
            <stage type="chairman">Sejo je vodil dr. Jože Bernik.</stage>
            <stage type="time">Seja se je pričela ob 11.07 uri.</stage>


            <sp xml:id="SDZ3-Redna-01-2000-11-10.sp1">

               <speaker>PREDSEDUJOČI DR. JOŽE BERNIK:</speaker>

               <p>Spoštovane kolegice poslanke in kolegi poslanci, gospe in gospodje! Najprej vsem
               želim dober dan in pa uspešno delo.</p>
               <p>Pričenjam nadaljevanje 1. seje državnega zbora Republike Slovenije. Nihče ni
               zadržan, saj nismo dobili nobene informacije o tem. Prosim, da ugotovimo navzočnost v
               dvorani! Ugotavljam navzočnost! (79 plus 1.) To se pravi, en gospod poslanec je
               pozabil glasovalno karto doma, tako da če boste to sprejeli, je 80 poslancev in
               poslank navzočih.</p>
               <p>Zbor bo na današnjem nadaljevanju 1. seje državnega zbora obravnaval preostali dve
               točki dnevnega reda, in sicer najprej 4. točko, to je volitve predsednika in
               podpredsednikov državnega zbora, in nato še 5. točko, to je izvolitev delovnih teles
               državnega zbora oziroma gradivo, ki ga je predložila komisija Kviaz.</p>
               <p>Prečiščeni dnevni red ste prejeli z obvestilom o nadaljevanju te seje.</p>
               <p>Prehajamo na <title>4. TOČKO DNEVNEGA REDA, </title>to pa je <title>VOLITVE PREDSEDNIKA IN PODPREDSEDNIKOV DRŽAVNEGA ZBORA.</title>
               </p>
               <p>Najprej bomo opravili izvolitev predsednika državnega zbora, ki bo nato nadaljeval z
               vodenjem te seje. Prosim predsednika komisije za volitve, imenovanja in
               administrativne zadeve, da predstavi predlog kandidata za predsednika državnega
               zbora. Gospod Pucko, prosim.</p>
            </sp>
            <sp xml:id="SDZ3-Redna-01-2000-11-10.sp2">

               <speaker>CIRIL PUCKO:</speaker>

               <p>Hvala lepa gospod predsedujoči. Spoštovane kolegice in kolegi.</p>
               <p>Komisija državnega zbora za volitve, imenovanja in administrativne zadeve je na
               podlagi 132. člena in prvega odstavka 244. člena poslovnika državnega zbora na drugem
               nadaljevanju prve seje danes, to je 10. novembra leta 2000, ugotovila, da smo prejeli
               predlog poslanske skupine združene liste socialnih demokratov, ki za kandidata za
               predsednika državnega zbora Republike Slovenije predlaga poslanca državnega zbora in
               člana njihove poslanske skupine, gospoda Boruta Pahorja.</p>
               <p>V razpravi je bilo ugotovljeno, da predlog podpira večina poslanskih skupin. Z
               večino opredeljenih glasov je nato komisija državnega zbora za volitve, imenovanja in
               administrativne zadeve sklenila predlagati državnemu zboru Republike Slovenije za
               kandidata za predsednika državnega zbora Slovenije gospoda Boruta Pahorja.</p>
               <p>Glede na povedano komisija državnega zbora Republike Slovenije za volitve,
               imenovanja in administrativne zadeve na podlagi tretje alinee prvega odstavka 132.
               člena in prvega odstavka 244. člena poslovnika državnega zbora predlaga državnemu
               zboru Republike Slovenije za kandidata za predsednika državnega zbora Republike
               Slovenije poslanca državnega zbora Republike Slovenije gospoda Boruta Pahorja. Hvala
               lepa.</p>
            </sp>
            <sp xml:id="SDZ3-Redna-01-2000-11-10.sp3">

               <speaker>PREDSEDUJOČI DR. JOŽE BERNIK:</speaker>

               <p>Hvala lepa, gospod Pucko. Glede na to, da lahko v skladu z 244. členom poslovnika
               državnega zbora kandidata za predsednika predlaga tudi skupina najmanj deset
               poslancev, ugotavljam, da ti predlogi pri predsedniški mizi niso bili vloženi.</p>
               <p>Odpiram razpravo. Želijo predstavniki poslanskih skupin besedo? Gospod Sašo Peče,
               poslanska skupina SNS, prosim.</p>
            </sp>
            <sp xml:id="SDZ3-Redna-01-2000-11-10.sp4">

               <speaker>SAŠO PEČE:</speaker>

               <p>Hvala, za besedo. V poslanski skupini Slovenske nacionalne stranke predlog za
               predsednika državnega zbora gospoda Boruta Pahorja podpiramo predvsem iz dveh
               razlogov, ki so nastali na podlagi dolgoletnega sodelovanja v poslanskih klopeh med
               združeno listo in slovensko nacionalno stranko. Ocenjujemo, da je kandidat primeren
               in da je kandidat sposoben za opravljanje te izjemno težke in pa odgovorne funkcije.
               Razgovor z gospodom Pahorjem smo opravili predstavniki poslanske skupine slovenske
               nacionalne stranke včeraj, kjer smo si samo še utrdili naše prepričanje o
               primernosti.</p>
               <p>Poleg tega pa bi rad izpostavil dva temelja, dva osnovna temelja, ki sta nas dodatno
               spodbudila, in sicer gre za predvsem zelo razvito socialno noto pri predlogu
               kandidata in ker smo prepričani, da je Slovenija danes oziroma da je v Sloveniji
               nastopil tisti trenutek, kjer je ta nota še kako potrebna, smo toliko bolj veseli
               predloga, ki v sebi vključuje to pot.</p>
               <p>In pa drugo, gre predvsem za lažje delo parlamenta in pa nas članov državnega zbora,
               za poznavanje parlamentarne procedure. Zato napovedujem, da bomo poslanci Slovenske
               nacionalne stranke podprli predlog za predsednika državnega zbora. Hvala.</p>
            </sp>
            <sp xml:id="SDZ3-Redna-01-2000-11-10.sp5">

               <speaker>PREDSEDUJOČI DR. JOŽE BERNIK:</speaker>

               <p>Hvala. Še kdo prosim? (Ne.) Zaključujem razpravo. V skladu z 244. členom poslovnika
               je glasovanje za predsednika državnega zbora tajno, tako da moramo izvoliti komisijo,
               ki bo vodila glasovanje.</p>
               <p>V skladu s 97. členom poslovnika vodi tajno glasovanje predsedujoči, s pomočjo
               generalne sekretarke državnega zbora in štirih poslancev, ki jih izvoli državni zbor
               na predlog predsedujočega. Predsedujoči ni imel predlogov, zato so predstavniki
               poslanskih skupin posredovali predloge za člane komisije, to so: LDS - Rudolf Moge,
               SDS - Branko Kelemina, ZLSD - Aurelio Juri, SLS in SKD - Franci Rokavec. Član te
               komisije sem tudi jaz kot predsedujoči. Ali kdo želi na to dati kakšne komentarje ali
               kdo temu nasprotuje? (Ne.) Če ne, bom dal na glasovanje predlog za tako sestavo
               komisije. Prosim poslanke in poslance, da prijavijo svojo navzočnost! (83 plus dva
               brez karte, to je skupaj 85.)</p>
               <p>Sedaj glasujemo o predlogu, ki sem ga prej navedel in prosim, da glasujemo o sestavi
               te komisije!</p>
               <p>Ugotavljam, da je glasovalo "za" 77 poslancev, "proti" sta glasovala 2.</p>
               <p>Glede na izid glasovanja ugotavljam, da je komisija v predlagani sestavi izvoljena.
               V skladu z drugim odstavkom 97. člena poslovnika državnega zbora bodo poslancem
               vročene glasovnice tako, da pride vsak k mizi predsedujočega, pove svoje ime in
               priimek. Poslanec, ki pomaga predsedniku pri izvedbi glasovanja, izroči poslancu
               glasovnico, generalna sekretarka državnega zbora pa označi pri imenu in priimku
               poslanca v seznamu, da mu je bila glasovnica vročena.</p>
               <p>Glasuje se tako, da se na glasovnici obkroži beseda "za" ali "proti". Izvoljen bo
               kandidat, ki bo dobil večino glasov vseh poslancev, to je 46 ali več. V skladu z
               drugim odstavkom 98. člena poslovnika državnega zbora je neizpolnjena glasovnica ali
               glasovnica, ki ni izpolnjena v skladu s prej omenjenim navodilom, neveljavna.
               Glasovali bomo v tej dvorani. Prosim poslanke in poslance, da izpolnjeno glasovnico
               oddajo v glasovalno skrinjico, ki bo na mizi predsedujočega. Glasovanje bomo pričeli
               čez 15 minut, to je ob 11.35 uri, in bo trajalo do 12.00 ure.</p>
               <p>Po končanem glasovanju prosim poslance, ki mi bodo pomagali pri glasovanju, da se
               zberejo v sobi 117. Sejo bomo nadaljevali ob 12.20 uri.</p>
               <p>Prehajamo na izvedbo tajnega glasovanja. Prosim poslance, ki mi bodo pomagali pri
               glasovanju, da se takoj zglasijo v sobi 117, kjer bomo prevzeli volilni material. Za
               ta čas prekinjam sejo.</p>
               <p>(Seja je bila prekinjena ob 11.21 uri in se je nadaljevala ob 12.25 uri.)</p>
            </sp>
            <sp xml:id="SDZ3-Redna-01-2000-11-10.sp6">

               <speaker>PREDSEDUJOČI DR. JOŽEF BERNIK:</speaker>

               <p>Če so gospe poslanke in gospodje poslanci zainteresirani za izid volitev, bom
               nadaljeval sejo.</p>
               <p>Prosim da prijavite svojo navzočnost! (Navzočih je 77 plus 1 poslanec.) Ugotavljam,
               da je zbor sklepčen in objavljam izid glasovanja. Prebral bom zapisnik, ki ga je
               naredila komisija, ki je vodila glasovanje.</p>
               <p>Zapisnik o ugotovitvi izida glasovanja za predsednika državnega zbora: Glasovanje je
               potekalo v petek 10.11.2000 v prostorih državnega zbora Republike Slovenije.
               Razdeljenih je bilo 89 glasovnic, oddanih je bilo 89 glasovnic, neveljavna je bila 1
               glasovnica, veljavnih je torej bilo 88 glasovnic. "za" je glasovalo 63 poslancev,
               "proti" pa 25 poslancev.</p>
               <p>Na podlagi izida glasovanja ugotavljam, da je bil za predsednika državnega zbora
               Republike Slovenije izvoljen gospod poslanec Borut Pahor. /Aplavz./</p>
               <p>Predsedniku državnega zbora gospodu Pahorju čestitam k izvolitvi in ga prosim da
               nadaljuje sejo. Predsednik, upam, da jo boste dobro vodili. Hvala lepa.</p>
            </sp>
            <sp xml:id="SDZ3-Redna-01-2000-11-10.sp7">

               <speaker>BORUT PAHOR:</speaker>

               <p>Spoštovane gospe in gospodje, drage kolegice in kolegi!</p>
               <p>Najprej mi dovolite, da se iskreno zahvalim za zaupanje za izvolitev na ta pomemben
               položaj. Potrudil se bom po svojih najboljših močeh.</p>
               <p>To izvolitev štejem seveda za izjemno čast, vendar in predvsem tudi kot veliko
               odgovornost. Te odgovornosti se v celoti zavedam. Moja naloga je, kot prvega med
               enakimi, da skupaj z vami, skupaj z vami omogočimo pogoje za demokratično, kvalitetno
               in uspešno delo slovenskega parlamenta. V tem želim posebej izpostaviti pomen
               politične kulture. Tukaj smo bili izvoljeni od ljudi na različnih strankarskih listah
               poslanke in poslanci, ki imamo o mnogih stvareh različna stališča. Ta se bodo seveda
               kresala v zelo zahtevnih parlamentarnih diskusijah. Prav je, da se te razlike
               pokažejo. Naša skupna dolžnost in odgovornost do države pa je, da poskušamo vsaj pri
               najpomembnejših strateških odločitvahdržave po svojih najboljših močeh omogočati tudi
               nacionalno soglasje. Naš interes je, da delamo za skupno dobro. Od tega vtisa,
               prepričanja pri ljudeh, od katerih smo bili izvoljeni, da delamo za skupno dobro, ne
               glede na razlike med nami, je odvisen v največji meri ugled tega visokega doma.</p>
               <p>Državni zbor se bo seveda ukvarjal predvsem in najbolj z zakonodajnim delom, toda,
               in to ni nepomembno, je bil in bo prostor najpomembnejših političnih debat v
               Sloveniji.</p>
               <p>Na koncu, mislim da nihče od nas ni brez napak, posebno pri takem delu se rade
               zgodijo. Če so to običajne zmote, in te bodo tudi pri mojem delu, vas že vnaprej
               prosim za opravičilo. Kakšno zavestno kršenje poslovnika zaradi političnih motivov pa
               bi bilo seveda na mojem položaju skrajno nedopustno in zanj seveda ne smem terjati
               nobenega opravičila. Začenjamo, spoštovane kolegice in kolegi, z zahtevnim, toda
               upajmo za prihodnost naše države in ljudi, uspešnim delom. Hvala lepa. /Aplavz./</p>
            </sp>
            <sp xml:id="SDZ3-Redna-01-2000-11-10.sp8">

               <speaker>PREDSEDNIK BORUT PAHOR:</speaker>

               <p>Nadaljujemo sejo zbora in prehajamo na razpravo in glasovanje o predlogih za
               izvolitev podpredsednikov oziroma podpredsednice državnega zbora. Predloge lahko poda
               komisija za administrativne zadeve ter skupina najmanj 10-ih poslank ali poslancev.</p>
               <p>Prosim predsednika komisije za volitve, imenovanja in administrativne zadeve, da
               predstavi predlog kandidatov za podpredsednika državnega zbora. Prosim, besedo ima
               gospod Ciril Pucko.</p>
            </sp>
            <sp xml:id="SDZ3-Redna-01-2000-11-10.sp9">

               <speaker>CIRIL PUCKO:</speaker>

               <p>Gospod predsednik, čestitam.</p>
            </sp>
            <sp xml:id="SDZ3-Redna-01-2000-11-10.sp10">

               <speaker>PREDSEDNIK BORUT PAHOR:</speaker>

               <p>Hvala lepa.</p>
            </sp>
            <sp xml:id="SDZ3-Redna-01-2000-11-10.sp11">

               <speaker>CIRIL PUCKO:</speaker>

               <p>Spoštovani gospod predsednik, kolegice in kolegi.</p>
               <p>Komisija za volitve, imenovanja in administrativne zadeve je na današnjem
               nadaljevanju 1. seje ugotovila, da je bilo za tri podpredsednike državnega zbora s
               strani poslanskih skupin posredovanih šest predlogov. V nadaljevanju seje so po
               razpravi predstavniki predlagateljev umaknili tri predloge, tako da je ob izraženi
               večinski podpori vsem trem ostalim kandidatom komisija za volitve, imenovanja in
               administrativne zadeve sklenila, da jih predlaga za tri podpredsedniška mesta
               državnega zbora, in sicer: gospoda dr. Mihaela Brejca, gospoda Antona Delaka in gospo
               Irmo Pavlinič-Krebs.</p>
               <p>V zvezi s tem predlagam v imenu komisije za volitve, imenovanja in administrativne
               zadeve, na podlagi tretje alinee prvega odstavka 132. člena ter prvega odstavka 112.
               člena ter prvega odstavka 244. člena poslovnika državnega zbora, državnemu zboru za
               kandidate za tri podpredsednike državnega zbora Republike Slovenije naslednjo
               poslanko in poslanca državnega zbora Republike Slovenije: gospoda dr.Mihaela Brejca,
               gospoda Antona Delaka in gospo Irmo Pavlinič-Krebs, navedeno po abecednem vrstnem
               redu. Hvala lepa.</p>
            </sp>
            <sp xml:id="SDZ3-Redna-01-2000-11-10.sp12">

               <speaker>PREDSEDNIK BORUT PAHOR:</speaker>

               <p>Hvala lepa, kolega gospod Pucko. Glede na to, da lahko v skladu z 244. členom
               poslovnika državnega zbora kandidata za podpredsednika predlaga tudi skupina najmanj
               desetih poslancev, želim ugotoviti, ali je vložen kakšen dodaten predlog? (Ne.)</p>
               <p>Odpiram razpravo o poročilu. Želi kdo besedo? Ugotavljam, da ne. V tem smislu
               zaključujem razpravo.</p>
               <p>V skladu z 244. členom poslovnika je glasovanje za podpredsednika državnega zbora
               tajno, zato moramo izvoliti komisijo, ki bo vodila glasovanje. V skladu s 97. členom
               poslovnika vodi tajno glasovanje predsedujoči s pomočjo generalne sekretarke
               državnega zbora in štirih poslancev ki jih izvoli državni zbor na predlog
               predsedujočega.</p>
               <p>Predlagam naslednje člane volilne komisije: to so kolega Rudolf Moge, Branko
               Kelemina, Aurelio Juri in Franci Rokavec; član te komisije sem tudi sam kot
               predsedujoči.</p>
               <p>Ali kdo temu nasprotuje? Prosim!</p>
            </sp>
            <sp xml:id="SDZ3-Redna-01-2000-11-10.sp13">

               <speaker>SAŠO PEČE:</speaker>

               <p>Če dovolite, glede na to, da sem zamudil razpravo v okviru vodij poslanskih skupin,
               bi prosil, če se lahko oglasim...</p>
            </sp>
            <sp xml:id="SDZ3-Redna-01-2000-11-10.sp14">

               <speaker>PREDSEDNIK BORUT PAHOR:</speaker>

               <p>Razprava je zaključena.</p>
            </sp>
            <sp xml:id="SDZ3-Redna-01-2000-11-10.sp15">

               <speaker>SAŠO PEČE:</speaker>

               <p>... kot obrazložitev glasu.</p>
            </sp>
            <sp xml:id="SDZ3-Redna-01-2000-11-10.sp16">

               <speaker>PREDSEDNIK BORUT PAHOR:</speaker>

               <p>Nemogoče, to je tajno glasovanje in obrazložitev glasu ni možna.</p>
            </sp>
            <sp xml:id="SDZ3-Redna-01-2000-11-10.sp17">

               <speaker>SAŠO PEČE:</speaker>

               <p>Se zahvaljujem za razlago.</p>
            </sp>
            <sp xml:id="SDZ3-Redna-01-2000-11-10.sp18">

               <speaker>PREDSEDNIK BORUT PAHOR:</speaker>

               <p>Hvala lepa.</p>
               <p>Predlog za tako sestavo volilne komisije dajem na glasovanje. Prosim poslanke in
               poslance, da prijavijo svojo navzočnost. Navzočih je 85 poslank in poslancev.</p>
               <p>Glasujemo o predlogu.</p>
               <p>(Za je glasovalo 77.) (Proti 2.)</p>
               <p>Glede na izid glasovanja ugotavljam, da je komisija v predlagani sestavi
               izvoljena.</p>
               <p>V skladu z drugim odstavkom 97. člena poslovnika državnega zbora bodo poslankam in
               poslancem vročene tri glasovnice tako, da pride vsak k mizi predsedujočega in pove
               svoje ime in priimek. Poslanec, ki pomaga predsedniku pri izvedbi glasovanja, izroči
               poslancu glasovnice, generalna sekretarka državnega zbora pa označi pri imenu in
               priimku poslanca v seznamu, da so mu bile glasovnice vročene.</p>
               <p>Glasuje se tako, da se na glasovnici obkroži beseda "za" ali "proti". Izvoljen bo
               tisti kandidat, ki bo dobil večino glasov vseh poslancev, to je 46 ali več.</p>
               <p>V skladu z drugim odstavkom 98. člena poslovnika državnega zbora je neizpolnjena
               glasovnica ali glasovnica, ki ni izpolnjena v skladu s prej omenjenim navodilom,
               neveljavna. Glasovali bomo v tej dvorani.</p>
               <p>Prosim poslanke in poslance, da izpolnjene glasovnice oddajo v glasovalno skrinjico,
               ki bo na mizi predsedujočega. Glasovanje se bo pričelo čez 15 minut, to je deset do
               ene ure in bo trajalo do ene ure in 10 minut. Po končanem glasovanju prosim poslance,
               ki mi bodo pomagali pri glasovanju, da se zberejo v sobi 117.</p>
               <p>Sejo bomo nadaljevali ob poldrugi uri. Prehajamo na izvedbo tajnega glasovanja.
               Prosim poslance, ki mi bodo pomagali pri glasovanju, da se čez 15 minut zglasijo v
               sobi 117, kjer bomo prevzeli volilni material. Lahko tudi kar takoj. Hvala lepa.</p>
               <p>(Seja je bila prekinjena ob 12.38 uri in se je nadaljevala ob 13.36 uri.)</p>
            </sp>
            <sp xml:id="SDZ3-Redna-01-2000-11-10.sp19">

               <speaker>PREDSEDNIK BORUT PAHOR:</speaker>

               <p>Spoštovane kolegice in kolegi, nadaljujemo sejo. Prosim poslance, da prijavijo svojo
               navzočnost v dvorani. Ugotavljam, da je navzočih 77 poslank in poslancev, da je zbor
               sklepčen in da lahko objavim izid glasovanja.</p>
               <p>Zapisnik o ugotovitvi izida glasovanj za podpredsednika državnega zbora: Glasovanje
               je potekalo v petek, 10. novembra 2000, v prostorih državnega zbora Republike
               Slovenije.</p>
               <p>Glasovanje o kandidatu dr. Mihaelu Brejcu. Razdeljenih je bilo 87 glasovnic, oddano
               je bilo 87 glasovnic, neveljavne so bile 3 glasovnice, veljavnih je bilo 84
               glasovnic. "Za" je glasovalo 58 poslancev, "proti" pa 26 poslancev. Na podlagi izida
               glasovanja ugotavljam, da je bil za podpredsednika Državnega zbora Republike
               Slovenije izvoljen dr. Mihael Brejc. /Aplavz./</p>
               <p>Glasovanje o kandidatu gospodu Antonu Delaku. Razdeljenih je bilo 87 glasovnic,
               oddanih je bilo 87 glasovnic, neveljavna je bila 1 glasovnica, veljavnih 86
               glasovnic. "Za" je glasovalo 61 poslancev, "proti" pa 25 poslancev. Na podlagi izida
               glasovanja ugotavljam, da je bil za podpredsednika Državnega zbora Republike
               Slovenije izvoljen Anton Delak. /Aplavz./</p>
               <p>Glasovanje o kandidatki Irmi Pavlinič Krebs. Razdeljenih je bilo 87 glasovnic,
               oddanih je bilo 87 glasovnic, neveljavni sta bili 2 glasovnici, veljavnih je bilo 85
               glasovnic. "Za" je glasovalo 68 poslancev, proti pa 17 poslancev. /Aplavz./ Na
               podlagi izida glasovanja ugotavljam, da je bila za podpredsednico Državnega zbora
               Republike Slovenije izvoljena Irma Pavlinič Krebs.</p>
               <p>Čestitam spoštovani kolegici, podpredsednici državnega zbora, in obema
               podpredsednikoma. Vabim ju, če tako želita in če gospa podpredsednica to želi, kratko
               nagovoriti državni zbor Republike Slovenije. Prosim, gospod Anton Delak,
               podpredsednik državnega zbora.</p>
            </sp>
            <sp xml:id="SDZ3-Redna-01-2000-11-10.sp20">

               <speaker>ANTON DELAK:</speaker>

               <p>Spoštovane kolegice, spoštovani kolegi! Hvala lepa za zaupanje. Ponovil bom tisto,
               kar je že gospod predsednik državnega zbora povedal, ker trenutno kaj drugega
               pravzaprav nimam še za povedati. Čutim veliko čast, da sem bil izvoljen, istočasno pa
               se zavedam tudi odgovorne naloge. Glede na to, da že imam iz prejšnjega mandata nekaj
               izkušenj, upam, da jih bom lahko uspešno opravljal. Hvala lepa. /Aplavz./</p>
            </sp>
            <sp xml:id="SDZ3-Redna-01-2000-11-10.sp21">

               <speaker>PREDSEDNIK BORUT PAHOR:</speaker>

               <p>Gospa podpredsednica, prosim.</p>
            </sp>
            <sp xml:id="SDZ3-Redna-01-2000-11-10.sp22">

               <speaker>IRMA PAVLINIČ-KREBS:</speaker>

               <p>Spoštovane poslanke in spoštovani poslanci! V kratkem upam, da se bomo lahko
               nagovarjali s "spoštovane kolegice in spoštovani kolegi", ko se bomo bolje spoznali.
               Iskrena hvala za zaupanje, ki ste mi ga danes izkazali. Predvsem bi želela poudariti,
               da kakor kaže, bom v kolegiju predsednika državnega zbora edina predstavnica ženskega
               spola in, spoštovane kolegice, z vašim sodelovanjem, mislim, da bom naše vrste dobro
               predstavljala. Hvala lepa še enkrat. /Aplavz./</p>
            </sp>
            <sp xml:id="SDZ3-Redna-01-2000-11-10.sp23">

               <speaker>PREDSEDNIK BORUT PAHOR:</speaker>

               <p>V to smo prepričani. Hvala lepa. Dr. Miha Brejc, podpredsednik državnega zbora
               Republike Slovenije.</p>
            </sp>
            <sp xml:id="SDZ3-Redna-01-2000-11-10.sp24">

               <speaker>DR. MIHAEL BREJC:</speaker>

               <p>Spoštovane gospe in gospodje! Hvala lepa za vaš glas, hvala lepa za izvolitev. No,
               jaz bom v kolegiju predsednika državnega zbora predstavljal manjšino in se trudil za
               to, da bi se ta manjšina tudi slišala. Hvala lepa. /Aplavz./</p>
            </sp>
            <sp xml:id="SDZ3-Redna-01-2000-11-10.sp25">

               <speaker>PREDSEDNIK BORUT PAHOR:</speaker>

               <p>Hvala.</p>
               <p>Prehajamo na <title>5. TOČKO DNEVNEGA REDA - </title>to je <title>IZVOLITEV DELOVNIH TELES DRŽAVNEGA ZBORA.</title>
               </p>
               <p>Zbor bo pod to točko dnevnega reda obravnaval predlog odloka o ustanovitvi odbora
               državnega zbora Republike Slovenije za notranjo politiko, ki ga je zboru predložila
               komisija za volitve, imenovanja in administrativne zadeve. Želi poročevalec komisije
               besedo? Prosim, kolega gospod Pucko.</p>
            </sp>
            <sp xml:id="SDZ3-Redna-01-2000-11-10.sp26">

               <speaker>CIRIL PUCKO:</speaker>

               <p>Hvala lepa, gospod predsednik. Kolegice in kolegi! Dovolite, da na kratko predstavim
               tisto, kar je v minulem tednu dni komisija za volitve, imenovanja in administrativne
               zadeve v zvezi z oblikovanjem delovnih teles državnega zbora uspela pripraviti in vam
               predložiti na klopi, da bi danes poskušali to tudi sprejeti.</p>
               <p>Bilo je opravljenih vrsto aktivnosti, da bi do današnje seje pripravili predlog
               ustanovitve in oblikovanja predloga sestave delovnih teles državnega zbora. Tako smo
               na seji komisije opredelili število delovnih teles državnega zbora ter način njihove
               sestave. Pri tem smo izhajali iz izkušenj pri delu državnega zbora v preteklih
               mandatnih obdobjih ter prakse drugih parlamentov, da bi se tako odločili za nekatere
               vsebinske povezave pri določitvi števila delovnih teles ter takšno številčno sestavo,
               ki ob upoštevanju poslovniških načel v zvezi z njihovo sestavo vendarle zagotavlja
               njihovo večjo operativnost.</p>
               <p>V teku minulega tedna dni je potekalo usklajevanje na nivoju vodij poslanskih
               skupin, z željo, da bi v najkrajšem času zaokrožili v celoti ustanovitev in sestavo
               delovnih teles. Do danes so vodje poslanskih skupin opravili obsežno delo. Zaradi
               objektivnih razlogov usklajevanj v celoti niso mogli zaključiti in se bodo ta
               nadaljevala v prihodnjem tednu.</p>
               <p>Na podlagi že opravljenega dela smo za današnjo sejo pripravili predlog za
               ustanovitev enega delovnega telesa, in sicer odloka o ustanovitvi odbora za notranjo
               politiko.</p>
               <p>Ta je sestavljen v skladu z poslovniškimi določili in je sestavljen po naslednji
               pariteti: ima predsednika, tri podpredsednike ter 17 članov, in sicer predsednik
               pripada po dogovoru vodij poslanskih skupin Liberalni demokraciji Slovenije, trije
               podpredsedniki pripadajo poslanski skupini Socialdemokratske stranke Slovenije,
               poslanski skupini Združene liste socialnih demokratov ter poslanski skupini SLS+SKD
               Slovenske ljudske stranke, ostalih 17 članov pa po naslednjem ključu: Liberalni
               demokraciji Slovenije 8 članov, Socialdemokratski stranki Slovenije 2 člana, Združeni
               listi socialnih demokratov 1 član, SLS+SKD Slovenski ljudski stranki 1 član ter vsem
               ostalim poslanskim skupinam, to je Novi Sloveniji, Demokratični stranki upokojencev
               Slovenije, Slovenski nacionalni stranki, Stranki mladih Slovenijeter poslancema
               italijanske in madžarske narodne skupnosti po 1 član.</p>
               <p>Komisija za volitve, imenovanja in administrativne zadeve predlaga državnemu zboru,
               da ta odlok o ustanovitvi odbora državnega zbora Republike Slovenije za notranjo
               politiko na današnji seji sprejme in hkrati zaključi to točko dnevnega reda, da bi
               komisija do naslednje seje državnega zbora poskušala pripraviti odloke o ustanovitvi
               ostalih delovnih teles ter jih predložiti državnemu zboru v sprejem. Hvala lepa.</p>
            </sp>
            <sp xml:id="SDZ3-Redna-01-2000-11-10.sp27">

               <speaker>PREDSEDNIK BORUT PAHOR:</speaker>

               <p>Hvala lepa. Želi predstavnik sekretariata za zakonodajo in pravne zadeve besedo? (Ne
               želi.) Želijo besedo predstavniki poslanskih skupin? Ugotavljam da ne. Besedo dajem
               poslankam in poslancem. K besedi se ni prijavil nihče. Ker ne želi več nihče
               razpravljati, zaključujem razpravo in prehajamo na glasovanje. Ugotavljam sklepčnost!
               (Navzočih je 81 poslank in poslancev.)</p>
               <p>Glasujemo!</p>
               <p>"Za" je glasovalo 78 poslank in poslancev, 2 sta bila "proti".</p>
               <p>Ugotavljam, da je predlagani odlok v celoti sprejet.</p>
               <p>Tako smo sprejeli odločitev o enem od odborov, o ostalih delovnih telesih bo državni
               zbor odločal na eni izmed naslednjih sej. Zato predlagam državnemu zboru, da glasuje
               o tem predlogu na podlagi 73. člena poslovnika. Ugotavljam sklepčnost! (78
               prisotnih.) Glasujemo.</p>
               <p>(Za je glasovalo 75.) (Proti 1.)</p>
               <p>Ugotavljam, da smo tudi ta sklep sprejeli.</p>
               <p>Preden se za danes razidemo, ob koncu prve seje državnega zbora Republike Slovenije
               mi dovolite, da še enkrat tudi javno izrečem zahvalo dr. Jožetu Berniku, ki je vodil
               seje oziroma sejo državnega zbora do izvolitve novega vodstva. Še enkrat čestitam
               izvoljenim. Vsem skupaj pa seveda želim, da bi delali v tem mandatu dobro in uspešno.
               Želim prijeten vikend in na svidenje.</p>
               <p>(Seja je bila zaključena 10. novembra 2000 ob 13.48 uri.)</p>
            </sp>
         </div>
      </body>
   </text>
</TEI>

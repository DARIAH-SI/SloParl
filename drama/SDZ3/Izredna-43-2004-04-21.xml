<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ3-Izredna-43-2004-04-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|A5ED78C764BDC7EBC1256EBB003DAB73</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=A5ED78C764BDC7EBC1256EBB003DAB73</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Izredna-43-2004-04-21.DZ" n="43">
               <name>Izredna</name>
               <date when="2004-04-21"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Izredna-43-2004-04-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 43. izredne seje</stage>
            <stage type="date">(21. april 2004)</stage>
            <stage type="chairman">Sejo je vodil dr. Miha Brejc, podpredsednik državnega zbora.</stage>
            <stage type="time">Seja se je pričela ob 10.02 uri. </stage>


            <sp xml:id="SDZ3-Izredna-43-2004-04-21.sp1">

               <speaker>PODPREDSEDNIK DR. MIHA BREJC:</speaker>

               <p>Gospe in gospodje, dobro jutro! Pričenjam nadaljevanje 43. izredne seje državnega
               zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Ivan Božič, Stanislav Brenčič, Franc Čebulj, Ljubo Germič,
               Zmago Jelinčič, Franc Kangler, Jurij Malovrh do 12.00 ure, Rudi Moge od 17.00 ure
               dalje, Alojz Peterle, Franci Rokavec do 12.00 ure, Majda Širca, Janko Veber do 13.30
               ure, Dušan Vučko, Alojz Sok od 16.30 ure dalje, Ivan Mamić od 16.30 ure dalje in mag.
               Janez Drobnič od 16.30 ure dalje.</p>
               <p>Najprej bi vas obvestil, da ne bomo začeli z 8. točko, ker še ni pripravljena. Imamo
               pa od včeraj na dnevnem redu tri glasovanja. Začeli bomo s 1. točko.</p>
               <p>Prehajamo na prekinjeno <title>1. točko dnevnega reda - vprašanja poslank in
                  poslancev.</title>
               </p>
               <p>V skladu s predlogom dr. Andreja Bajuka bo zbor odločal o naslednjem predlogu sklepa:
               "Državni zbor bo na naslednji redni seji opravil razpravo o odgovoru predsednika
               vlade mag. Antona Ropa na poslansko vprašanje dr. Andreja Bajuka glede odločbe
               ustavnega sodišča v zvezi z javnim podjetjem Holding."</p>
               <p>Glasujemo. Proceduralno? Prosim, proceduralno.</p>
            </sp>
            <sp xml:id="SDZ3-Izredna-43-2004-04-21.sp2">

               <speaker>ALOJZ SOK:</speaker>

               <p>Če dovolite, spoštovani predsedujoči, bi postavil vprašanje, ali je odbor za finance
               do tega trenutka končal svoje delo oziroma ali so člani odbora še vedno na zasedanju
               tega odbora. To je pomembno, kajti dr. Bajuk je član odbora in mislim, da bi moral
               biti tukaj, če je seveda prost. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp3">

               <speaker>PODPREDSEDNIK DR. MIHA BREJC:</speaker>

               <p>Če prihaja do navzkrižja med delom delovnih teles in plenarnim delom državnega zbora,
               je jasno, da je plenarno zasedanje primarno, ker danes glasujemo sproti, ni večernega
               glasovanja, zato bi morala biti ta seja zaključena do desete ure. Ali lahko
               ugotovimo, ali je ta seja bila zaključena do desete ure? Je končana. Če je seja
               končana, potem ni nobenih zadržkov, da ne bi šli na glasovanje in opravili tega, kar
               smo včeraj rekli, da bomo danes zjutraj storili.</p>
               <p>Prosim, da preverite svoje glasovalne naprave, če so kartice vložene, da ne bo potem
               zadreg.</p>
               <p>Torej ponavljam, glasujemo o predlogu sklepa, kakor ga je predlagal gospod dr. Andrej
               Bajuk. Obrazložitev glasu. Prosim, gospod Drobnič.</p>
            </sp>
            <sp xml:id="SDZ3-Izredna-43-2004-04-21.sp4">

               <speaker>MAG. JANEZ DROBNIČ:</speaker>

               <p>Moj poslanski koleg dr. Bajuk je postavil vprašanje v zvezi s Holdingom, v zvezi z
               državnimi organi, ki so bili kakorkoli vpleteni v razreševanje spornega delovanje
               Holdinga, njegovih podjetij, povezano s SIB banko in še marsikaj drugega. Poslanski
               kolega dr. Bajuk ni bil zadovoljen z odgovorom, kajti mandatar vlade je trdil, da ni
               to predmet razreševanja vlade niti državnih organov. Kar sevedani res. Vse tiste
               stvari, nepravilnosti, ki so se odvijale in se še vedno odvijajo, kajti Holding še
               vedno deluje, so tudi seveda v domeni državnih institucij. Posredno tudi Banke
               Slovenije, zagotovo pa računskega sodišča, revizijskih komisij in Vlade Republike
               Slovenije.</p>
               <p>Ravno zaradi takšnega odgovora, ki ni bil popoln, ki ni bil jasen in ki ni bi obetal
               ničesar, je potrebno opraviti razpravo, da se razjasnijo okoliščine. Zato bom ta
               predlog za razpravo v zvezi z odgovorom premiera na poslansko vprašanje, podprl.
               Hvala lepa.</p>
            </sp>
            <sp xml:id="SDZ3-Izredna-43-2004-04-21.sp5">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Ali še kdo želi obrazložiti glas? Gospod Sok. Izvolite.</p>
            </sp>
            <sp xml:id="SDZ3-Izredna-43-2004-04-21.sp6">

               <speaker>ALOJZ SOK:</speaker>

               <p>Hvala lepa. Saj boste, gospod Kremžar, tudi vi dobili besedo, če boste želeli in
               tudi večkrat jo dobite za različne obrazložitve, tako da bi vas prosil, da pustite,
               dobil sem besedo in lahko potem obrazložim svoj glas. Jaz bom glasoval za ta predlog,
               nikakor ne morem biti zadovoljen z odgovorom predsednika vlade.</p>
               <p>Bil sem tukaj navzoč, poslušal sem njegov odgovor in odgovor predsednika vlade se je
               glasil, da vlada ni odgovorna, če nekdo v tej državi, v tem primeru Mestna občina
               Ljubljana ne izpolnjuje in ne izvršuje zakonov oziroma ne sledi odločbam ustavnega
               sodišča. S tem se seveda nikakor ne morem strinjati, kajti ministrstva, kot sta
               ministrstvo za pravosodje, potem ministrstvo za notranje zadeve sta vsekakor del
               izvršilne oblasti, del vlade. Izvršilna oblast kot takšna pa mora že po svoji
               funkciji, po svoji ustavno zagotovljenih nalogah slediti in gledati, ali se
               zakonodaja v Republiki Sloveniji izvršuje in na kakšen način se izvršuje.</p>
               <p>Jaz mislim, da zaradi takšnega odgovora in zaradi takšnega gledanja vlade na
               probleme, ki se pojavljajo, imamo v tej državi številne probleme, ki jih ne
               razrešujemo. Zato bi bilo smiselno in pravilno, da o odgovoru predsednika vlade
               opravimo razpravo v tem državnem zboru. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp7">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo? (Ne.) Zaključujemo zdaj te obrazložitve glasu in prehajamo na
               glasovanje.</p>
               <p>Glasujemo o sklepu gospoda dr. Andreja Bajuka. Glasujemo prosim. Od 46 prisotnih je
               za glasovalo 15, proti pa 31 poslank in poslancev.</p>
               <p>(Za je glasovalo 15.) (Proti 31.)</p>
               <p>Ugotavljam, da zbor predlaganega sklepa ni sprejel.</p>
               <p>Drugi predlog sklepa. V skladu s predlogom gospoda Saša Pečeta bo zbor odločal o
               naslednjem predlogu sklepa: Državni zbor bo na naslednji redni seji opravil razpravo
               o odgovoru generalnega sekretarja vlade gospoda Mirka Bandelja na poslansko vprašanje
               gospoda Saše Pečeta v povezavi oziroma konkretnih posledicah nedeljskega referenduma.
               Lahko glasujemo? (Da.) Glasujmo. Od 47 prisotnih je za glasovalo 12, proti pa 34
               poslank in poslancev.</p>
               <p>(Za je glasovalo 12.) (Proti 34.)</p>
               <p>Ugotavljam, da zbor predlaganega sklepa ni sprejel.</p>
               <p>Tretji predlagani sklep. V skladu s predlogom gospoda Jožeta Tanka bo zbor odločal o
               naslednjem predlogu sklepa: Državni zbor bo na naslednji redni seji opravil razpravo
               o odgovoru ministra za okolje, prostor in energijo mag. Janeza Kopača na poslansko
               vprašanje gospoda Jožeta Tanka o izvrševanju meddržavne pogodbe v zvezi z nuklearno
               elektrarno Krško. Lahko preidemo na glasovanje? Obrazložitev glasu. Prosim.</p>
            </sp>
            <sp xml:id="SDZ3-Izredna-43-2004-04-21.sp8">

               <speaker>JOŽE TANKO:</speaker>

               <p>Hvala za besedo. Včeraj sem postavil vprašanje na temo izvrševanja meddržavne
               pogodbe. Dejstvo je, da gre v tem primeru za največji skupni projekt med Hrvaško in
               Slovenijo in dejstvo je, da se obveznosti predvsem hrvaške strani iz te pogodbe ne
               uresničujejo v skladu z načrtom in predvidevanji. Hrvaška ne vplačuje v sklad za
               razgradnjo, prav tako se ni naredilo posebno veliko na področju določitve lokacije za
               skladišče nizko in srednje radioaktivnih odpadkov. Odgovor ministra na moje vprašanje
               je bil v tem delu nezadosten in nepopoln. Prav tako se pojavlja vprašanje
               prejudiciranja slovenskega dolga do Hrvaške. V tem primeru, kote relacije niso še
               določene in definirane, se je zgodilo, da je minister že kar priznal del slovenskih
               obveznosti do Hrvaške. In mislim, da bi morali v skladu z postavljeno vsebino o tem
               tudi razpravljati na tem državnem zboru. Mislim, da je prav, da se državni zbor in pa
               tudi slovenska javnost seznani z vsemi dogajanji, ki so se zgodila v zadnjem času na
               relaciji urejanja razmer med Slovenijo in Hrvaško. Gre za pomembno vprašanje, ki
               zadeva tudi slovensko nacionalno ekonomijo, ki zadeva tudi stroške te države na
               področju energetike in zato apeliram na kolege, da podprejo predlog, da se opravi o
               tej temi splošna razprava.</p>
            </sp>
            <sp xml:id="SDZ3-Izredna-43-2004-04-21.sp9">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Obrazložite glasu gospod Jerovšek.</p>
            </sp>
            <sp xml:id="SDZ3-Izredna-43-2004-04-21.sp10">

               <speaker>JOŽEF JEROVŠEK:</speaker>

               <p>Tudi sam podpiram predlog, da se o tej pomembni temi opravi splošna razprava, ker je
               bil odgovor ministra dejansko izredno piškav.</p>
               <p>Uresničevanje te meddržavne pogodbe o jedrski elektrarni Krško je izredno pomembno
               vprašanje za Slovenijo. Že v času priprave te pogodbe smo nekateri predvideli točno
               to, kar se sedaj dogaja - da je izredno slaba rešitev, da sta sklada za razgradnjo
               dva ločena, eden v Zagrebu, drugi pri nas. Sam sem napovedoval, da od takšne rešitve
               ni možno pričakovati, da bi se v tem skladu, ki je teritorialno ločen od kraja
               nuklearne elektrarne, karkoli nabralo. Gospod minister Kopač je že teden pred
               podpisom te pogodbe na tiskovni konferenci izjavil, da ne vidi slabe točke v tej
               pogodbi. Po tistem se je pogodba še poslabšala v škodo Slovenije, in sedaj smo
               soočeni s tem, da vlada nima pravih odgovorov oziroma sploh nima odgovorov na to,
               kako bo zagotovila uresničevanje te pogodbe, ki je po mojem mnenju slaba, kaj šele,
               da bi zaščitila slovenske interese. Poleg tega pa vemo, da o tej temi moramo
               razpravljati, ker je tudi preiskovalna komisija ugotovila 15 milijard povzročene
               škode pri odklopu električne energije. Mislim, da je to tako kompleksno področje,
               katerega obravnavi se državni zbor enostavno ne more izogniti. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp11">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Želi še kdo besedo za obrazložitev glasu? Gospod Kelemina, prosim.</p>
            </sp>
            <sp xml:id="SDZ3-Izredna-43-2004-04-21.sp12">

               <speaker>BRANKO KELEMINA:</speaker>

               <p>Hvala lepa za besedo, spoštovani podpredsednik. Spoštovani! Moja ocena je, da je
               razprava o tem vprašanju zelo smiselna. Najmanj, kar bi morali storiti, je, da bi
               predsednik odbora za zunanjo politiko sklical sejo odbora ali pa uvrstil to
               problematiko na dnevni red seje odbora, kajti ta problematika, kolikor vem, se tiče
               tega odbora. In najmanj, kar je, bi moral odbor strogo slediti vsem izvajanjem te
               pogodbe. Polemik o tem je bilo ne samo na odboru, ampak tudi v državnem zboru, pa
               tudi širše, v javnosti izredno veliko interesa za reševanje tega aktualnega
               vprašanja. Mislim, da je državni zbor, najmanj pa seveda odbor za zunanjo politiko
               dolžan spremljati te dogodke in tudi ustrezno ukrepati, če je izvajanje pogodbe v
               neki krizi ali zastoju. Vemo, da to je v tem trenutku tako, in mislim, da je državni
               zbor upravičen, predvsem pa odbor za zunanjo politiko, biti natančno informiran, kaj
               se na tem področju dogaja, in da lahko sprejmemo tudi ustrezne ukrepe. Vemo pa, da
               dejansko se pogodba ne uresničuje v tistem obsegu in v tistem terminu, kot je bilo v
               sami pogodbi od začetka določeno. Mislim, da je čas, da zavzamemo neka nova stališča
               in neke nove usmeritve, kako naprej, vsem tistim pogajalcem in pa skupinam, ki na tem
               področju delujejo. Zato seveda ta predlog smiselno podpiram. Hvala.</p>
            </sp>
            <sp xml:id="SDZ3-Izredna-43-2004-04-21.sp13">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Peče. Obrazložitev glasu.</p>
            </sp>
            <sp xml:id="SDZ3-Izredna-43-2004-04-21.sp14">

               <speaker>SAŠO PEČE:</speaker>

               <p>Spoštovani prisotni! Že samo obstoj možnosti o neizpolnjevanju meddržavne pogodbe s
               strani Hrvaške bi moral biti v interesu tega celotnega državnega zbora, ne pa samo v
               opozicije, da o tej temi razpravljamo. Posebej ob vedenju, kaj se je v preteklosti
               zgodilo ravno na tem področju, do česa so pomanjkljivosti oziroma neodzivnost in pa
               pasivnost, tako državnega zbora kot vlade Republike Slovenije v preteklosti
               pripeljali.</p>
               <p>Ob vedenju o nespoštovanju meddržavne pogodbe s strani Hrvaške, pa mislim, da je več
               kot nujno, da bi ta državni zbor podprl predlog koleg Tanka. V Nacionalni stranki
               bomo seveda predlog podprli. Hvala.</p>
            </sp>
            <sp xml:id="SDZ3-Izredna-43-2004-04-21.sp15">

               <speaker>PODPREDSEDNIK DR. MIHA BREJC:</speaker>

               <p>Hvala. Lahko preidemo na glasovanje? (Da.) Glasujmo. Od 52 prisotnih je za glasovalo
               16 poslank in poslancev, 34 je bilo proti.</p>
               <p>(Za je glasovalo 16.) (Proti 34.)</p>
               <p>Ugotavljam, da zbor predlaganega sklepa ni sprejel.</p>
               <p>S tem zaključujem to točko dnevnega reda.</p>
               <p>Prehajamo na <title>9. TOČKO DNEVNEGA REDA - TO JE NA OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O VARSTVU PRED IONIZIRAJOČIMI SEVANJI IN JEDRSKI
                  VARNOSTI, NUJNI POSTOPEK.</title>
               </p>         
               <p>Predlog zakona je v obravnavo zboru predložila vlada Republike Slovenije. Besedo
               dajem predstavniku vlade, ministru Janezu Kopaču, ki ga lepo pozdravljam. Prosim.</p>
            </sp>
            <sp xml:id="SDZ3-Izredna-43-2004-04-21.sp16">

               <speaker>MAG. JANEZ KOPAČ:</speaker>

               <p>Hvala lepa, gospod podpredsednik. Tudi jaz se včasih zmotim z ionizirajočimi
               sevanji, pa nič zato. Predlog zakona je izrazito tehnične narave. Do vstopa v
               Evropsko unijo moramo, kot veste, v celi vrsti zakonov uskladiti terminologijo in
               povedati, kaj je to carinsko območje Republike Slovenije, kaj je to trg, domači trg,
               kaj je tuji trg, kaj je uvoz, kaj je izvoz. Ta predlog zakona, ta novela govori samo
               o tem, zato se mi, če ne zamerite, ne zdi potrebno, da bi zelo podrobno predstavljal
               vse člene, ki jih novela prinaša. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp17">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predlog zakona je obravnaval odbor za infrastrukturo in okolje kot
               matično delovno telo. Ali želi poročevalec odbora besedo? Gospod Branko Janc.</p>
            </sp>
            <sp xml:id="SDZ3-Izredna-43-2004-04-21.sp18">

               <speaker>BRANKO JANC:</speaker>

               <p>Odbor državnega zbora za infrastrukturo je na 55. seji dne 16. in 19. aprila
               obravnaval predlog zakona o spremembi in dopolnitvi zakona o ionizirajočimi sevanji
               in jedrski varnosti. Predloženemu zakonu je pisno mnenje podala zakonodajno-pravna
               služba državnega zbora in komisija državnega sveta za regionalni razvoj.</p>
               <p>Zakonodajna služba je opozorila na vrsto nedoslednosti v predlaganem zakonu k nekaj
               členom, tako da je odbor na podlagi pripomb obravnaval vse predlagane amandmaje, ki
               jih je predlagal kolega Zoran Gračner, poleg tega pa je tudi sam oblikoval vrsto
               amandmajev.</p>
               <p>Odbor za infrastrukturo je po razpravi sprejel vse člene zakona, skupaj s sprejetimi
               amandmaji, in predlaga državnemu zboru, da predlog zakona sprejme.</p>
            </sp>
            <sp xml:id="SDZ3-Izredna-43-2004-04-21.sp19">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Jerovšek, ste želeli besedo? Nekaj postopkovnega je bilo. Se
               lahko izklopite gospod Janc?</p>
            </sp>
            <sp xml:id="SDZ3-Izredna-43-2004-04-21.sp20">

               <speaker>JOŽEF JEROVŠEK:</speaker>

               <p>Hvala lepa, gospod podpredsednik. Glejte, po predlogu današnjega dnevnega reda bi
               morali začeti s predlogom zakona o spremembah in dopolnitvah energetskega zakona. Jaz
               sem bil na odboru za infrastrukturo in vem, da je odbor ob pol desetih prekinil sejo
               in ni bilo pripravljeno za nadaljevanje, niti na odboru, čeprav je bil še čas. Zato
               me zanima, ali je ta točka zdaj vržena z dnevnega reda, ker enostavno je sramotno, da
               mi nek dnevni red, da kar tako brez besed gremo preko njega. Jaz mislim, da je ta
               točka avtomatsko izločena iz obravnave na tej seji, sicer pa moramo ljudem, ki nas
               gledajo in javnosti, podati neko obrazložitev, zakaj imamo tako poljubni dnevni red,
               da se ne držimo nobenega dnevnega reda, ki je napovedan. To je pravzaprav sramota za
               ta državni zbor, da uvršča točke, ki praktično ni šans, da bodo pripravljene po neki
               normalni proceduri. Zaradi tega dajmo pojasnilo javnosti, da vlada ni pravočasno
               predložila tega zakona, da ni pogojev za njegovo obravnavo in da smo ga preskočili in
               da ga ne bomo obravnavali na tej seji. Jaz mislim, da to smo dolžni storiti. Hvala
               lepa.</p>
            </sp>
            <sp xml:id="SDZ3-Izredna-43-2004-04-21.sp21">

               <speaker>PODPREDSEDNIK DR. MIHA BREJC:</speaker>

               <p>Predlog zakona je bil uvrščen na dnevni red kot nujni postopek. V primeru nujnega
               postopka je možna razprava delovnega telesa. V opombi, ki smo jo dali smo napisali,
               da bo zbor obravnaval predlog zakona, če bo pripravljeno s strani matičnega delovnega
               telesa. V pripravi so amandmaji, niso izdelani do konca. Ker odbor ni dokončal
               svojega dela, jutri ob devetih bo nadaljeval svoje delo, zbor pa še zaseda, je seveda
               možno pričakovati, da bo v teku zasedanja zbora ta točka uvrščena na dnevni red
               oziroma da bomo o njej razpravljali, ker je na dnevnem redu. Ta praksa ni nič
               neobičajna za ta državni zbor. Točke dnevnega reda smo doslej že velikokrat
               prenašali, prestavljali, ker vlada v tistem času, ko bi morala, ni pripravila gradiva
               tako, kot bi bilo treba, potem delovno telo ni moglo v roku opraviti svojega dela in
               smo potem prestavljali točke na prejšnji seji, na predprejšnji seji. To se nam dogaja
               praktično ves čas, tako da ni to nič novega in jaz o tem ne bi več razpravljal in
               tudi ne bi dopuščal razprave o tej zadevi. Sem pa jaz na začetku seje povedal, da ta
               točka danes ne bo na dnevnem redu, ampak jutri zaseda odbor naprej in bomo videli, če
               bo svoje delo opravil tako, kot je treba. Sledijo predstavitve stališč poslanskih
               skupin. Najprej ima besedo mag. Drobnič v imenu Nove Slovenije. Prosim.</p>
            </sp>
            <sp xml:id="SDZ3-Izredna-43-2004-04-21.sp22">

               <speaker>MAG. JANEZ DROBNIČ:</speaker>

               <p>Hvala lepa za besedo, predsedujoči. Spoštovane kolegice in kolegi! Verjetno je že
               odveč poudarjati, da vlada ni pravočasno pripravila zakona, in to izrazito tehničnega
               zakona, v smislu priprav na vstop v Evropsko unijo. Ponovno poudarjam, da to ni
               zaradi Evropske unije. Verjetno državljani to razumejo, kot da se mi klanjamo pred
               njimi, vendar to delamo zaradi lastne varnosti. In te uskladitve zakonov bi morali
               pravzaprav sprejeti že prej, vsaj del določb. Nekatere določbe pa se nanašajo
               izključno na datum vstopa, vendar to še ne pomeni, da je zato treba en teden pred
               vstopom spreminjati 50 zakonov. Potem niti ministri ne vedo, kaj sprejemajo oziroma
               kaj zagovarjajo. Zadnjič se mi je na gospodarskem odboru minister resnično smilil,
               ker ni poznal, ker ni vedel za vse določbe, za vse spremembe. Ni mogel vedeti, saj so
               bile šele tik pred zdajci spremenjene, dopolnjene, usklajene, niti prevodi niso bili
               v redu opravljeni. In kako naj ta državni zbor potem prevzema odgovornost? Pa saj se
               delamo norca! V zvezi s tem menim, da je to zloraba postopka. In celotno dogajanje v
               aprilu je dogajanje izrednega stanja. Ob tem pa še menjava tretjine ali koliko vlade,
               nikoli ne veš, kdaj bo ponovno razprava o novih ministrih.</p>
               <p>Ta zakon se nanaša na uskladitev ionizirajočih sevanj v naši državi, na standarde,
               kriterije za zdravo življenje, za zdravo hrano, živila, kmetijske proizvode, pa tudi
               blaga in storitev, ki so nevarne za življenje in okolje. Veliko teh snovi kroži po
               razpadu komunističnega sistema. Problem ni toliko v tem, da te stvari niso
               registrirane, zdaj se pač spreminja, da je registracijska točka pač v katerikoli
               državi članici in velja za celotno Unijo, pač pa gre za to, da je ta prostor
               nepregleden. V času zadnjih petnajstih let je bilo v države Evropske unije vnesenih
               mnogo teh snovi, ki niso registrirane in kipredstavljajo resno nevarnost. Drugo so
               obstoječe kontaminacije v okolju, ki jih, žal, ne moremo odpraviti, stvari le
               nekoliko blažimo. Nekaj takih primerov imamo tudi v Sloveniji, ki pomenijo hudo
               kontaminacijo. Pa vendar upajmo, da bo s temi standardi to preprečeno.</p>
               <p>V Novi Sloveniji menimo, da so v zakonu kazenske določbe nesorazmerne, da so
               nekatere previsoke, nekatere prenizke, zato bi jih bilo treba mnogo bolj premišljeno
               določiti, tako prekrške kot tudi kazniva dejanja.</p>
               <p>Problem z evidencami. V zakonu bo zdaj opredeljeno, kako je z evidentiranjem vnosa
               in iznosa tega materiala, ki je opredeljen v zakonu, vendar pa za to ni potrebnih
               zahtevanih podzakonskih postopkov, niti niso službe usposobljene za resnično natančno
               in dobro vodenje teh evidenc, preganjanje kaznivih dejanj oziroma prekrškov in
               preprečevanja.</p>
               <p>Mi sicer v poslanski skupini Nove Slovenije ne bomo nasprotovali temu zakonu, ker
               spada v paket uskladitve, seveda pa mu predvidoma ne bomo dali podpore.</p>
            </sp>
            <sp xml:id="SDZ3-Izredna-43-2004-04-21.sp23">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Tanko v imenu Slovenske demokratske stranke.</p>
            </sp>
            <sp xml:id="SDZ3-Izredna-43-2004-04-21.sp24">

               <speaker>JOŽE TANKO:</speaker>

               <p>Hvala za besedo, gospod podpredsednik. Najprej bi rad povedal, da ne bo kakšnih
               nesporazumov in kakšne slabe volje, da bomo ta zakon podprli, čeprav smo že šele lani
               sprejemali zakon o varstvu pred ionizirajočimi sevanji in jedrskimi varnostmi in je
               imel tako kot ta novela tudi priloženo prilogo, da je evro usklajen, se srečujemo po
               slabem letu že z noveliranjem.</p>
               <p>V zakon je pač potrebno vnesti še nekatere popravke, da bo dokončno besedilo
               usklajeno z zakonskimi akti, ki veljajo na območju Evropske unije. Usklajevanje s
               predpisi Evropske unije tudi omogoča predlagatelju, da zakon vloži po nujnem postopku
               in si s tem zagotovi prednostno obravnavo v državnem zboru. Do tukaj je vse lepo in
               prav. Ko sem pregledal osnovno besedilo zakona, kolikor je dopuščal čas, sem
               ugotovil, da gre za zelo nezahtevne, več ali manj za redakcijske popravke. Nekateri
               členi se samo dopolnjujejo ali pa večina členov s pojmom Evropska unija, spet drugje
               se postavivejica, kot je to na primer v 5. členu, v 9. členu se besedica "prejšnjega"
               nadomesti s "prvega". Skratka, nič posebnega. Še največ popravkov se nanaša na globe
               za prekrške, in sicer kar v treh členih. In globe se dvigujejo za trikrat, iz 30 na
               90 milijonov. Vendar bi rad ob tem opozoril, da je bil zakon o prekrških sprejet pred
               pol leta, pred sprejetjem zakona o varstvu pred ionizirajočimi sevanji in jedrski
               varnosti, kar pomeni, da je bilo časa za vgraditev teh določb, teh kazenskih določb
               več kot dovolj</p>
               <p>Na osnovi besedila zakona, osnovnega besedila novele, se ne morem strinjati, da gre
               v primeru nepravočasnega sprejema novele za težko popravljive posledice za delovanje
               države, razen če zamuda pri sprejemu novele ne prinaša kakšnih nepotrebnih kazni za
               državo. S tem pa nas predlagatelj ni seznanil. Bilo pa bi prav, da bi tudi kaj vedeli
               o tem. Vse ostale stvari niso take narave, da bi šlo za težko popravljive posledice.
               Ko sem natančneje prebral uvodno obrazložitev in utemeljitev, pa moram reči, da sem
               bil še dodatno precej negativno presenečen, pravzaprav razočaran, kajti ta zakon je
               treba uskladiti z osmimi uredbami Evropske unije, ki so bile objavljene med leti 1989
               in 1999. To pomeni, da moramo uskladiti manj kot leto dni star zakon z uredbami, ki
               sostare od 5 do 15 let. Dve uredbi sta iz leta 1989, dve iz leta 1990 ter po ena iz
               let 1993, 1994 in 1995. Resda se jih večina nanaša na kmetijstvo, vendar moram reči,
               da je pa rok tako dolg in da gre za tako zastarane stvari, da bi to brez problema
               uredili v lani sprejetem zakonu. Moram reči, da se mi zdi to zelo nerazumljivo, da
               tega nezahtevnega dela nismo mogli opraviti že prej, ko smo imeli bistveno več časa
               in bistveno manjši pritisk, in bi se lahko tudi zakonu, če bi nas predlagatelj
               pravilno obvestil in seznanil, posvetili bistveno bolj. Tako pa se sedaj
               obremenjujejo tako vlada kot poslanci in strokovne službe državnega zbora povsem brez
               potrebe.</p>
               <p>Zaradi nemogočih pogojev za delo v zadnjih mesecih in zaradi posiljenega uvrščanja
               točk na dnevni red odbora, smo člani iz Slovenske demokratske stranke to točko na
               odboru obstruirali in nismo pripravili nobenih dopolnil. Vendar se kljub temu vidi,
               da je bilo rekonstruiranja in popravkov deležnih več kot polovica členov od vseh 23
               členov besedila, kar kaže,da v vladi in ministrstvu kar precej škriplje in da ni
               modro vedno opozicijo kriviti za zamude in za število amandmajev, kajti največ dela
               povzroča sebi in svojim podpornikom kar vlada sama.</p>
               <p>Kot sem rekel, bomo besedilo podprli. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp25">

               <speaker>PODPREDSEDNIK DR. MIHA BREJC:</speaker>

               <p>Hvala. Stališča Liberalne demokracije ne bo nihče predstavil. Stališče Slovenske
               nacionalne stranke, gospod Peče, prosim.</p>
            </sp>
            <sp xml:id="SDZ3-Izredna-43-2004-04-21.sp26">

               <speaker>SAŠO PEČE:</speaker>

               <p>Spoštovani prisotni! Dovolite, da nadaljujem, kjer je kolega Tanko pred mano
               končal.</p>
               <p>Državni zbor je na predlog vlade Republike Slovenije, na predlog istega ministrstva
               zakon o varnosti pred ionizirajočimi sevanji in jedrsko varnostjo sprejel v lanskem
               letu. V uvodnem delu predloga zakona, torej po oceni stanja in razlogih za sprejem
               zakona, nam ta istipredlagatelj kot enega izmed argumentov, zakaj je treba zakon
               sprejeti po skrajšanem postopku, navaja nekaj uredb predvsem s strani sveta oziroma
               različnih svetov z različnih področij. Vse te uredbe datirajo iz let 1989, 1990,
               1993, 1994, 1995 in nazadnjeena iz leta 1999. Zdaj pa sprašujem vlado Republike
               Slovenije najprej o smiselnosti njenega obstoja, če nam leta 2003 da osnovni zakon in
               v letu 2003 ne upošteva uredbe, ki so stare 10 let, čez pol leta se pa seveda zaveda,
               da je to pozabila narediti. Aliste pozabili ali je pa seveda v ozadju kaj več? Ampak
               glede na to, da gre po naši oceni, vsaj kar se tiče vsebine zakona, predvsem za
               tehnične spremembe, to nakazuje izključno nesposobnost sprotnega dela vlade Republike
               Slovenija oziroma na kampanjsko delo tega ministrstva.</p>
               <p>Drugi del, katerega bi se rad dotaknil v okviru te točke, poleg poudarka, da ne gre
               v bistvu za spremembo vsebine, gre po naši oceni predvsem za tehnične oziroma
               redakcijske popravke, kar nakazujejo tudi sprejeti amandmaji na matičnem delovnem
               telesu, zato bi rad izpostavil eno zadevo. Omenjeni zakon, ki je pred nami, je
               obravnaval odbor za infrastrukturo državnega zbora. Omenjeni zakon je obravnavalo
               delovno telo državnega sveta, je obravnavala vlada Republike Slovenije in je
               obravnavala zakonodajno-pravna služba. Kljub vedenju, da smo ta isti zakon sprejeli
               leta 2003, ker vlada ga takrat ni dopolnila z že deset let starimi uredbami, se s tem
               srečamo danes, medtem ko je pa pred pol ure ta državni zbor zavrgel možnost, da bi
               razpravljalo še kako pomembnem zakonu, torej o izpolnjevanju oziroma ko so vladne
               stranke zavrgle možnost, da bi se razpravljalo o še kako pomembnem zakonu. Hotel sem
               našteti samo institucije, ki so se ukvarjale v tej državi z redakcijskimi popravki.
               Ugotovili smo, da so se z redakcijskimi popravki ukvarjali vlada Republike Slovenije,
               državni svet, zakonodajna služba in navsezadnje državni zbor. V okviru državnega
               zbora delovno telo, v okviru državnega sveta delovno telo in pa plenarno zasedanje.
               Ta državni zbor pa se odpove temu, da bi se vlada Republike Slovenije, po vsej
               verjetnosti tudi državni zbor oziroma državni svet in državni zbor - ker ste prej
               izglasovali negativno - ukvarjal z eno, po moji oceni, najpomembnejših vsebin v
               okviru tega resornega ministrstva, torej z nuklearko, kljub jasnemu vedenju, včeraj
               dokazanemu vedenju, da se stvari ne odvijajo v skladu z meddržavno pogodbo. In to
               navkljub temu, da vemo, kakšne so bile izkušnje Republike Slovenije z Republiko
               Hrvaško glede Krškega.</p>
               <p>In seveda me zanima oziroma niti ne zanima me, ker jaz tako ali tako poznam smisel
               delovanja tega državnega zbora. Iskreno upam samo to, da vam je poslancem vladajočih
               strank, ki ste malo prej zavrgli resnično vsebino pogovora, zdaj se pa ukvarjamo,
               torej ne samo mi, ampak vse te institucije, ki sem jih malo prej naštel, s predlogom
               zakona, ki je izključno tehnične narave.</p>
               <p>V nacionalni stranki zakonu ne bomo nasprotovali, ker nasprotovati redakcijskim
               popravkom je po eni strani seveda nesmiselno. Hvala.</p>
            </sp>
            <sp xml:id="SDZ3-Izredna-43-2004-04-21.sp27">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Aurelio Juri, Združena lista.</p>
            </sp>
            <sp xml:id="SDZ3-Izredna-43-2004-04-21.sp28">

               <speaker>AURELIO JURI:</speaker>

               <p>Hvala, podpredsednik. Ko gre seveda za implementacijo prava Evropske unije v naš
               notranji pravni red, dileme, ali je novela potrebna, seveda pri nas ni. Opazimo samo,
               da je res temu tako in da sprememba oziroma dopolnitev, ki se jo predlaga, ne gre v
               škodo neke že utečene ureditve, ki je dobra, ki je morda tudi vzorna vis-a-vis naših
               evropskih partnerjev in ki je ni nujno zamenjati. Z novelo, ki je pred nami, nedvomno
               vstopamo v evropsko ureditev o varstvu pred ionizirajočimi sevanji in jedrski
               varnosti, izboljšujemo lastno tovrstno ureditev in povečujemo jamstva omenjene
               varnosti. Kot vemo, gre zlasti za vprašanje uvoza in izvoza radioaktivnih snovi in
               odpadkov, ki je med članicami Evropske unije urejeno drugače, kot to velja za
               pošiljke te snovi iz ali v države, ki niso članice skupnosti. Z novelo omogočamo
               neposredno uporabo uredbe sveta Evropske unije, ki te zadeve urejuje in enako še
               sedmih drugih uredb komisije in sveta EU pri ravnanju z živili, krmo in kmetijskim
               proizvodi, ki se radioaktivno kontaminirajo v primeru jedrskih ali drugih nesreč, ki
               povzročajo radiološko kontaminacijo. Nekaj dilem je bilo, zakaj šele zdaj in ne prej.
               Prej so veljala tudi različna tolmačenja pravne stroke, ali je bilo mogoče neposredno
               te uredbe uveljaviti ali ne. Končno ta dilema je zdaj odpravljena in zato imamo
               novelo pred seboj.</p>
               <p>Mi predlog spremembe in dopolnitve zakona o varstvu pri ionizirajočimi sevanji in
               jedrski varnosti v poslanski skupini Združene liste podpiramo. Na odboru sem jaz tudi
               opomnil ministrstvo na neko zadevo, ki je ta zakon ne ureja, ampak jo bomo morali
               prej ko slej tudi predebatirati. Gre za vprašanje nadzora nad jedrskimi objekti, ki
               občasno stacionirajo na našem ozemlju in do katerih seveda nimamo sistemskega
               pristopa. Mislimo na občasne obiske ladij z jedrskim pogonom in jedrskim orožjem, ki
               nedvomno predstavljajo potencialno nevarnost. Če smo že seveda tovrstne obiske z
               novelo pomorskega zakonika dovolili, bibilo dobro, da se ne zadovoljujemo z
               odgovorom, da našim jedrskim obiskovalcem zaupamo, ampak da vzpostavimo sistem, ki bo
               našo suvereno pravico nad tem nadzorom omogočil. Hvala.</p>
            </sp>
            <sp xml:id="SDZ3-Izredna-43-2004-04-21.sp29">

               <speaker>PODPREDSEDNIK DR. MIHA BREJC:</speaker>

               <p>Hvala lepa. S tem smo zaključili predstavitve stališč poslanskih skupin. Ker k
               dopolnjenemu predlogu zakona ni bilo vloženih amandmajev, v tretji obravnavi
               amandmajev ni možno vlagati, zato prehajamo na odločanje o zakonu. Ob tem vas
               obveščam, da me zakonodajno-pravna služba oziroma vlada nista obvestili, da je zakon
               neusklajen. Tako lahko preidemo na glasovanje. Gospod Tanko, obrazložitev glasu.</p>
            </sp>
            <sp xml:id="SDZ3-Izredna-43-2004-04-21.sp30">

               <speaker>JOŽE TANKO:</speaker>

               <p>Kot sem rekel, bom ta zakon sicer podprl, vendar moram reči, da gre v primeru tega
               zakona za izredno, lahko rečem, kar malomarnost vlade, kajti nedopustno je, da se pet
               pred dvanajsto, zadnjo minuto, srečujemo s popravkom in vgrajevanjem novel v nov
               zakon, in to usklajujemo z uredbami Evropske unije, ki so stare od 5 do 15 let. To je
               nedopustno. Drugo, da nekaj s temi procedurami v državnem zboru ni v redu, pa kaže
               tudi to, da je celo na tako izredno tehnično zadevo, kot je vgraditev določil iz teh
               uredb, vloženih na 23 členov kar 12 amandmajev. Skratka, to je povsem nedopustno. In
               očitno je, da tako vladna koordinacija kot tudi pravne službe znotraj resorja
               enostavno ne delujejo. Tako se poslanci srečujemo s povsem banalnimi zadevami pri
               obravnavi teh zakonov in jih potem naknadno vnašamo, diskutiramo in zapravljamo čas.
               To je izguba časa. Takrat, ko je bil čas, teh stvari nismo sprejeli.</p>
               <p>Prej sem omenil, da je nekaj podobnega tudi pri kazenskih določbah. Zakon o
               prekrških je bil sprejet pol leta pred tem zakonom in nikomur se ni zdelo potrebno,
               da bi določila, ki so tam zapisana, uveljavil v zakonih, ki smo jih sprejemali. In
               eno pomembno poglavje, 15% členov, se nanaša na urejanje kazenskih določb. Procedura,
               ki se je poslužujemo v državnem zboru v zadnjem času, je absolutno nemogoča.
               Prepričan sem, da na tak način ne moremo sprejemati dobrih zakonov.</p>
            </sp>
            <sp xml:id="SDZ3-Izredna-43-2004-04-21.sp31">

               <speaker>PODPREDSEDNIK DR. MIHA BREJC:</speaker>

               <p>Hvala. Želi še kdo obrazložiti glas? (Nihče.)</p>
               <p>Prehajamo na glasovanje. Glasujmo, prosim. Od 47 prisotnih je za glasovalo 45 poslank
               in poslancev, nihče proti.</p>
               <p>(Za je glasovalo 45.) (Proti nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>10. TOČKO DNEVNEGA REDA - OBRAVNAVO PREDLOGA ZAKONA O SPREMEMBAH IN
                  DOPOLNITVAH ZAKONA O RUDARSTVU, NUJNI POSTOPEK.</title>
               </p>
               <p>Predlog zakona je v obravnavo zboru predložila vlada Republike Slovenije. Besedo
               dajem predstavniku vlade, ministru Kopaču.</p>
            </sp>
            <sp xml:id="SDZ3-Izredna-43-2004-04-21.sp32">

               <speaker>MAG. JANEZ KOPAČ:</speaker>

               <p>Hvala, podpredsednik. Tudi ta predlog zakona je vezan na vstop v Evropsko unijo, kjer
               je treba na novo opredeliti, katera je pravna oseba, ki ima sedež v Republiki
               Sloveniji oziroma spremeniti moramo to dikcijo v pravno osebo, ki ima sedež na
               območju Evropske unije, in tudi določiti, da se rudarska pravica lahko prenaša na
               fizično osebo, ki ima ne samo stalno bivališče na območju Republike Slovenije, ampak
               tudi na območju držav Evropske unije. To je ta tehnični del uskladitve z evropskim
               pravnim redom. Poleg tega pa sta v predlogu zakona pa še dve novosti, ki nista
               povezani s 1. majem. Ena je uskladitev določb o včlanitvi v inženirsko zbornico. Ta
               delček zakona je potreben zaradi tega, ker je s 1.1.2003 začel veljati zakon o
               graditvi objektov in je bilo to treba uskladiti z onim zakonom. In pa še ena mala
               sprememba je oziroma določba, paket členov, ki govori o novih inšpekcijskih
               pooblastilih, ki omogočajo na primer prisilno izvršitev nekega ukrepa v primeru črnih
               peskokopov in kamnolomov, da bi inšpekcija lahko delovala učinkoviteje. To so trije
               sklopi novosti, ki jih prinaša ta novela. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp33">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predlog zakona je obravnaval odbor za infrastrukturo in okolje kot
               matično delovno telo. Želi poročevalec odbora besedo? Gospod Janc, prosim.</p>
            </sp>
            <sp xml:id="SDZ3-Izredna-43-2004-04-21.sp34">

               <speaker>BRANKO JANC:</speaker>

               <p>Hvala. Odbor za infrastrukturo je na 55. seji 19.4. obravnaval predlog zakona o
               spremembah in dopolnitvah zakona o rudarstvu. Odbor za infrastrukturo je v skladu s
               126. in 131. členom opravil razprave in glasovanje o posameznih členih in pri tem
               sprejel vrsto amandmajev, ki jih je predlagal kolega Miran Jerič. Poleg tega pa je
               sprejel tudi svoj amandma na amandma k 28. členu.</p>
               <p>Odbor je po končani razpravi sprejel tudi vse člene zakona in predlaga državnemu
               zboru, da zakon sprejme.</p>
            </sp>
            <sp xml:id="SDZ3-Izredna-43-2004-04-21.sp35">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Sledijo predstavitve stališč poslanskih skupin. Najprej poslanska
               skupina Nove Slovenije, gospod Sok, prosim.</p>
            </sp>
            <sp xml:id="SDZ3-Izredna-43-2004-04-21.sp36">

               <speaker>ALOJZ SOK:</speaker>

               <p>Spoštovani predsedujoči, spoštovani minister, kolegice in kolegi. V Novi Sloveniji
               smo sejo odbora, na kateri je bil obravnavan ta zakon, obstruirali. Enostavno se ne
               strinjamo s tem, da se na takšen način in po takšnem postopku sprejemajo tako
               pomembne odločitve, kot je ta zakon o spremembah in dopolnitvah zakona o rudarstvu.
               Iz tega razloga nismo želeli v odboru pod takšnimi pogoji sodelovati.</p>
               <p>Želim pa v tem plenarnem zasedanju povedati mnenje Nove Slovenije do tega zakona. V
               kratkem bi rekel, da doberšenj del vsebine tega zakona ni nikakršna uskladitev z
               zakonodajo Evropske unije, pač pa je, bi rekel, bolj interesno uzakonjanje določenih
               pravic na tem področju, ki jih v tej državi imajo določeni posamezniki. Takšno
               poglavje v tem zakonu je vsekakor poglavje o prekrških in pa inšpekcijskih nalogah.
               Čese dotaknem te vsebine na stani 24, kjer je predpisana kazen, če pravna oseba vrši
               izkop gramoza ali pa peskokop na črno, jo lahko inšpekcijska služba kaznuje z
               milijonom do 1,5 milijona. Rad bi opozoril, da so te kazni v primerjavi z nekaterimi
               kaznimi, ki smo jih uzakonjali v zakonodaji iz kmetijskega področja, izredno mile.
               Prva kazen je milijon ali pa milijon petsto, če pa potem ta prekršek ponavlja, potem
               pa za vsak nadaljnji prekršek plača 100 tisoč tolarjev. Se pravi, zakon pravzaprav
               napeljuje na to, da nekdo ki je že enkrat plačal en milijon za storjeni prekršek,
               potem to ponavlja, in sicer do sedemkratnika te prve kazni, se pravi 70-krat lahko
               ponovi ta isti prekršek, če pa se z inšpektorjem zmeni, da ga kaznuje z 1,5 milijona,
               potem pa lahko ponovi ta prekršek 105 krat. In vsakih plača 100 tisoč tolarjev, pri
               tem pa seveda odpelje iz določene parcele toliko in pa toliko gramoza.</p>
               <p>Jaz mislim, da to zgodbo iz preteklosti vsi poznano in takšna rešitev, kot jo
               prinaša ta zakon, je seveda popolnoma neustrezna. Pisana je na kožo določenim lobijem
               v tej državi in žal moram ugotoviti, da vsi, ki takšne odločitve sprejemate, pri tem
               tudi na nek način sodelujete.</p>
               <p>Rešitev v 6. členu, ravno tako nejasna, govori o tem, da če se pri gradnji odkopava
               gradbeni material, da se ta gradbeni material istočasno uporabi za gradnjo, in sicer
               pod pogoji, določenimi v gradbenem dovoljenju. Sprašujemo se, zakaj konec koncev teh
               pogojev nismo napisali v ta zakon. Zakaj prepuščamo, da neka birokracija v gradbenem
               dovoljenjuodloča, kje se bo uporabil gradbeni material, ki se pač pri gradnji nekega
               objekta odvzema z neke določene parcele. Jaz to govorim iz izkušenj, ko so na primer
               v bližini Ptuja gradili golf igrišče, so investitorji gramoz, ki so ga izkopavali pri
               gradnji golf igrišča, prodajali Darsu in so na neki povsem drugi lokaciji s tistim
               gramozom gradili cesto. Zakaj je šlo? Šlo je za to, da so istočasno, ko so izvajali
               to gradbeno delo, z gramozom služili, država pa seveda od tega ni imela nobene
               koristi. In v tem zakonu v 6. členu je pravzaprav to natanko tako zapisano. Tudi
               odgovornost lastnika zemljišča, ki odkrije, da se na njegovi parceli, na njegovem
               zemljišču dogaja črni peskokop ali pa je celo sam udeležen v tem dejanju, kar je v
               praksi največkrat, je po tem zakonu sankcionirana s 100 tisoč tolarji. 100 tisoč
               tolarjev plača nekdo, ki se enostavno odloči in na svoji parceli izkoplje, ne vem,
               1000, 2000 ali pa celo več tisoč kubičnih metrov gramoza in potem ta gramoz po
               visokih cenah proda. Istočasno pa potem .../Opozorilni znak za konec razprave./... za
               seboj ne sanira.</p>
               <p>Bom takoj zaključil, ker se mi je čas iztekel. Rešitve, ki so v tem zakonu zapisane,
               so, milo rečeno, čudne. V Novi Sloveniji jih ne bomo podprli, ker je na tem področju
               veliko problemov v Republiki Sloveniji in če so sankcionirani s tako milimi kaznimi,
               kot so tu navedene, s 100.000 tolarji, potem smo prepričani, da jih na takšen način
               ni možno tudi v bodoče razrešiti. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp37">

               <speaker>PODPREDSEDNIK DR. MIHA BREJC:</speaker>

               <p>Hvala. Besedo ima gospod Franc Lenko, DeSUS.</p>
            </sp>
            <sp xml:id="SDZ3-Izredna-43-2004-04-21.sp38">

               <speaker>FRANC LENKO:</speaker>

               <p>Hvala za besedo, gospod podpredsednik. Spoštovani minister, kolegice in kolegi
               poslanci! S sprejetjem zakona bo omogočeno hitrejše pridobivanje dovoljenj za
               nekatera rudarska dela, predvsem pri vrtanju globokih vrtin. V poslanski skupini
               DeSUS pa se težko strinjamo z dejstvom, da se veča odgovornost lastnika zemljišča, če
               lastnik ugotovi, da se na njegovem zemljišču izvajajo rudarska dela z namenom
               raziskovanja ali izkoriščanja mineralnih surovin, za katera ni dal izvajalcu nobenih
               soglasij za uvedbo postopka za pridobitev rudarske pravice. Sprašujemo se, kaj pa v
               primeru, ko lastnik ne ugotovi raziskovanja in izkoriščanja in se tako ne uvede
               inšpekcijski nadzor. V takem primeru se namreč za lastnika zemljišča šteje izvajalec
               rudarskih del pri raziskovanju ali izkoriščanju mineralnih surovin.</p>
               <p>V poslanski skupini Demokratične stranke upokojencev menimo, da nosi lastnik
               zemljišča preveliko odgovornost. Teoretično se lahko zgodi, da gre lastnik zemljišča
               na dopust, izvajalec pa plitvo zvrta teren v globini 30 metrov, po možnosti na
               zemlji, ki je lastnik ne obišče ravno vsak dan, začne z vsemi potrebnimi dejavnostmi,
               ki so povezane z iskanjem; ko pride z dopusta in ugotovi, da se na njegovem zemljišču
               izvajajo rudarska dela, postane lastnik zemljišča izvajalec rudarskih del. Vsaj tako
               v poslanski skupini DeSUS razumemo novi 37.a člen.</p>
               <p>V poslanski skupini DeSUS se nam postavlja vprašanje primernosti oziroma smiselnosti
               višin glob, ki so določene za kršitev posameznih določb zakona. Ne glede na to, da se
               globe usklajujejo z zakonom o prekrških in da se imenujejo globe in ne denarne kazni,
               se po svoji višini približujejo prav tem. Ampak problem ni koncentriran samo na ta
               zakon. Smo pa pri tem zakonu dobili ponovno potrdilo za nerazlikovanje med tema dvema
               pojmoma.</p>
               <p>Zelo pa smo veseli določbe 32. člena zakona, ki zagotavlja dodatna sredstva za
               dokončanje programa sanacije vrtin in opuščenih rudarskih objektov od Nafte Lendava
               za njeno ekološko in tehnološko sanacijo v proračunu Republike Slovenije.</p>
               <p>Vlada v razlogih za spremembe in dopolnitve zakona navaja, da so spremembe nujno
               potrebne zaradi vstopa Republike Slovenije v Evropsko unijo, ki v svojem pravnem redu
               zahteva prost pretok blaga in storitev znotraj držav članic Evropske unije. Zato
               spremembe stremijo k odpravljanju ovir za prosto opravljanje storitev na enotnem trgu
               Evropske unije, kar naj bi odpravilo tudi pomanjkljivosti obstoječega zakona, ki ne
               dovoljuje tujim podjetjem ustanavljanja pod enakimi pogoji kot domačim. Ne glede na
               to, da se včasih zdi, da so zakoni v naglici pred vstopom v Evropsko unijo kdaj pa
               kdaj malomarno pripravljeni, na kar gotovo kaže tudi veliko pripomb
               zakonodajno-pravne službe, pa ne samo k temu zakonu, bomo predlog podprli, smo pa
               vendar opozorili na nekatere nedoslednosti. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp39">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Branko Kelemina, Slovenska demokratska stranka.</p>
            </sp>
            <sp xml:id="SDZ3-Izredna-43-2004-04-21.sp40">

               <speaker>BRANKO KELEMINA:</speaker>

               <p>Hvala lepa. Spoštovani vsi skupaj. Naša poslanska skupina Slovenska demokratska
               stranka se s takšnim načinom sprejemanja zakonov ad hoc, pet minut pred dvanajsto ali
               celo pet sekund pred dvanajsto, ne strinja, tudi glede vstopa v Evropsko skupnost
               seveda je to mišljeno. Protestiramo zaradi takšnega načina dela in se sprašujemo ali
               sploh kdo vidi v tej državi, na kakšen način mi tako rekoč pet minut pred dvanajsto
               sprejemamo celo kopico izredno pomembnih zakonov, ki bi lahko že zdavnaj, zdavnaj
               bili obravnavani v državnem zboru in se sprašujemo, zakaj takšno posiljevanje
               državnega zbora, da enostavno ni mogoče vseh stvari natančno preučiti in jih tudi
               korektno obdelati. Zaradi tega pa seveda prihaja do velikih neskladij, slabih rešitev
               in trdno sem prepričan, da bo v nadaljevanju po 1. maju 2004 potrebna cela vrsta
               novih sprememb in novih popravkov slabo sprejete zakonodaje, da ne govorim o vseh
               posledicah, ki bodo zaradi takšne naglice sledile. Tudi eden izmed teh zakonov je
               takšen, da bi ga bilo možno pripraviti bistveno prej.</p>
               <p>Določbe tega zakona so sicer v nekaterih formulacijah oziroma v nekaterih predlogih
               ustrezne oziroma sprejemljive tudi za našo stranko, za našo poslansko skupino. Nekaj
               stvari je pa tudi takšnih, s katerimi se ne moremo strinjati, zato je nekako soglasje
               k temu zakonu z naše strani vprašljivo. Sprašujemo se tudi, kako so nekatere stvari,
               ki se danes s tem predlogom zakona spreminjajo, bile urejene do sedaj, če se zdaj
               ugotavlja, da ni bilo ustreznih evidenc, da gre za neke manjše popravke, ki bodo
               odpravljali posamezne nelogičnosti pri pridobivanju nekaterih dovoljenj in tako
               naprej, zakaj se marsikatera rešitev že do danes ni pravočasno uredila in od kod zdaj
               takšna potreba po uvedbi teh novih usmeritev oziroma novih določb. Dejstvo pa je, da
               na področju rudarstva v Sloveniji vlada izredno velika anarhija. To je definitivno
               vsaj do zdaj je tako bilo. V zadnjih letih pa tudi prej se je storilo ogromno posegov
               v prostor, ogromno uzurpacij prostora, zločinov nad prostorom in nihče za to ni
               sprejemal nobenih sankcij. Če je pa že, pa tisti, ki so najmanj krivi oziroma ki so
               največji reveži pri vsem tem, torej lastniki določenih zemljišč, ki velikokrat so
               zaradi pritiska ali lokalne skupnosti ali posameznikov ali kogarkoli dovolili, da se
               je na njihovem zemljišču karkoli dogajalo. Danes pa so na sodišču pred obravnavami,
               pred težkimi tožbami, kjer jih hoče sodnik kaznovati tudi z več deset milijonov
               kazni. To so pretežno revni kmetijski lastniki, ki jim grozi zaradi tega propad. Jaz
               sem trdno prepričan, da bi te stvari bilo potrebno, tako tudi naša poslanska skupina,
               rešiti nekako drugače, da tisto, kar je do nekega obdobja bilo storjeno kot prekršek,
               kar ni bilo dovolj natančno in pravočasno tudi s strani inšpekcije in tudi vseh
               ostalih ustreznih institucij obravnavano, da bi se te stvari ustrezno rešile.</p>
               <p>Naj opomnimo na eno rešitev, ki je v celoti nekorektna in neprimerna in tega nihče
               ni opazil. V 7. členu, ko ste zapisali v drugem odstavku, da bo lastnik zemljišča
               kaznovan oziroma odgovoren za izvajanje nekih rudarskih del na njegovem zemljišču, če
               ne bo tega opazil, in da se bo smatralo, da on, lastnik zemljišča, dejansko izvaja
               neko rudarsko delo ali raziskovanje, če ne bo prijavil tega inšpekciji. To je absurd
               nad absurdi. Kako se lahko nekaj takega sploh v zakon zapiše? Če ima nekdo, nek
               lastnik tudi svoje zemljišče, oddaljeno 10, 20, 50 kilometrov, tudi to se zgodi, da
               ima tako daleč svoje zemljišče, nekdo bo pa tam začel nekaj raziskovati ali delati,
               kaznovali bomo pa tistega, ki je lastnik zemljišča. To je nedopustno, lepo vas
               prosim. Kako lahko nekaj takega zapišete v zakon? In prav zaradi te določbe, če že
               zaradi katere druge ne, in ta člen sploh ni amandmiran in sploh ga ni mogoče rešiti,
               prav zaradi tega člena je vprašljivo, če bomo mi ta predlog zakona podprli. Hvala
               lepa.</p>
            </sp>
            <sp xml:id="SDZ3-Izredna-43-2004-04-21.sp41">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Jerič, Liberalna demokracija.</p>
            </sp>
            <sp xml:id="SDZ3-Izredna-43-2004-04-21.sp42">

               <speaker>MIRAN JERIČ:</speaker>

               <p>Spoštovani podpredsednik, minister, spoštovane poslanke in poslanci. S predlaganimi
               spremembami in dopolnitvami zakona o rudarstvu bo v povezavi s sprejetim zakonom o
               urejanju prostora in pa zakonom o graditvi objektov omogočeno hitrejše pridobivanje
               rudarskih dovoljenj za nekatera dela. Hkrati pa ta predlog zakona pospešuje in
               poenostavlja nekatere postopke pri pridobivanju teh dovoljenj.</p>
               <p>Prav tako se želi z dopolnitvijo zakona doseči oziroma odpraviti omejitev nelegalnega
               pridobivanja mineralnih surovin. Obenem se s spremembami zakon dodatno usklajuje s
               pravnim redom Evropske unije, predvsem na področju prostega pretoka storitev, delovne
               sile in pa mednarodnih sporazumov. Zato bo poslanska skupina Liberalne demokracije
               Slovenije dopolnjeni predlog zakona o spremembah in dopolnitvah zakona o rudarstvu
               tudi podprla. Hvala.</p>
            </sp>
            <sp xml:id="SDZ3-Izredna-43-2004-04-21.sp43">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Peče, Slovenska nacionalna stranka.</p>
            </sp>
            <sp xml:id="SDZ3-Izredna-43-2004-04-21.sp44">

               <speaker>SAŠO PEČE:</speaker>

               <p>Hvala za besedo, gospod predsedujoči. Vlada Republike Slovenije je v obrazložitvi
               omenjenega zakona, kot je tudi v povzetku Liberalne demokracije, zapisala, da sta
               novosti dve, in obe zelo pozitivni. In to v zapisu zakona, in sicer v taki obliki, da
               mu nihče, logično, ne bi mogel nasprotovati. Prvič, v obliki manjše administracije in
               s tem lažjega pridobivanja dovoljenj za opravljanje tovrstnih del. Drugič pa je vlada
               Republike Slovenije šla celo tako daleč, da je v svojem uvodniku k zakonu napisala,
               da bo ta zakon pospeševal tudi razvoj naselij. Torej, zakon naj bi po prepričanju
               vlade Republike Slovenije in prepričanju poslanske skupine, ki je pred mano govorila,
               imel izključno dva zelo pozitivna cilja; torej zmanjšanje administracije in razvoj
               naselij v naši državi. Žal pa mi je, ker se obnašamo, kot da imamo različne zakone.
               Kajti dejstvo je, da teh dveh ciljev, kot ju opredeljuje vlada in največja poslanska
               skupina, v vsebini tega zakona nikjer ne zasledimo. Govoriti o tem, da bo posledica
               sprejetja tega zakona razvojnaselij, se mi, milo rečeno, zdi smešno. Tako kot se nam
               v poslanski skupini zdijo smešni še nekateri drugi členi. Dovolite, da se jih nekaj
               dotaknem.</p>
               <p>Ko govorimo o kazenskih določbah, ki so se jih pred menoj že nekateri govorniki, ne
               vladni govorniki, pač pa poslanci iz opozicije, lahko zasledimo, da gre resnično za
               zasledovanje nekega selektivnega cilja kaznovanja, najsi bo podjetnikov posameznikov
               ali fizičnih oseb. In ta selektivnost je po moji oceni oziroma oceni poslanske
               skupine Slovenske nacionalne stranke v prid določenim kastam oziroma lobijem. In to
               je prvi razlog, zakaj tega zakona ne moremo podpreti. Zakon uzakonja oziroma
               predvideva po eni strani - poudarjam, po eni strani - tako mile kazni, da te
               povečujejo oziroma napeljujejo k neke vrste kaznivemu oziroma nelegalnemu početju. V
               potrditev mojih besed lahko v Poročevalcu, torej v gradivu, ki ga je v državni zbor
               predložila vlada Republike Slovenije, kot temeljni cilj zasledimo zelo zanimivo
               dikcijo, ki jo bom citiral: "Prav tako se želi," torej vlada Republike Slovenije kot
               predlagateljica gradiva, "z dopolnitvijo zakona," torej s to rečjo, s katero se
               zdajle ukvarjamo, "doseči omejitev obsega nelegalnega pridobivanja mineralnih
               surovin." Po naši oceni, če je cilj vlade omiliti nelegalno početje, je seveda to
               skregano s pravno državo. Osnovna naloga države bi bila preprečiti ne pa omiliti. Je
               pa res, da vsebina tega zakona tega ne more preprečiti zaradi takih kazenskih
               sankcij, kot so opredeljene v vsebini vladnega predloga. Ne moremo preprečiti, ker
               bomo po moji oceni določenemu segmentu ljudi, ki se s tovrstnim početjem, torej z
               nalogami in vsebinami, kot jih opredeljuje zakon, dali samo še zeleno luč, da se to
               nelegalno početje splača, ker so kazni zasnovane njim v prid.</p>
               <p>Po drugi strani bi se rad dotaknil tudi člena, o katerem so nekateri pred menoj že
               spregovorili, to je novi 37a. člen, ki je po naši oceni seveda mišljen kot hec. Žal
               pa je, da je kot hec mišljen v zakonodajnem postopku. Govornik pred menoj ga je delno
               citiral, jaz bom dal celega. "Če lastnik zemljišča ugotovi, da se na njegovem
               zemljišču izvajajo rudarska dela z namenom raziskovanja izkoriščanja mineralnih
               surovin, za katere ni dal izvajalcu nobenega soglasja" - poudarek, nobenega soglasja
               ni dal izvajalcu - "za uvedbo postopka za pridobitev rudarske pravice, kot to zahteva
               33. člen tega zakona, je dolžan o tem nemudoma obvestiti rudarsko službo." Torej,
               nikjer v prvem odstavku ne piše, da je to prepovedano, ampak da lastnik pač mora
               obvestiti nekoga. Tistemu, ki pa izvaja - torej, nič glede izvajalca.</p>
               <p>Po drugi strani se seveda zelo zanimivo bere tudi drugi odstavek. Če lastnik
               zemljišča ne ravna po določbah prejšnjega odstavka, se piše oziroma se določa, da se
               šteje lastnik zemljišč kot izvajalec. Kaj to pomeni? Govornik pred menoj je dal
               razlago oziroma pokazal simulacijo, kako je, če je nekdo na dopustu. Nek drugi
               govornik je dal, kaj če je lastnik zemljišča oddaljen 30 ali več kilometrov. Jaz pa
               dam, kaj če je lastnik zemljišča, neka fizična oseba - primer - v bolnici 3 mesece.
               Med tem začne nek samostojni podjetnik izvajati rudarska dela na njegovem področju.
               On kaj bo - ta človek, ki je bil v bolnici, bo odgovoren in bo po predlogu Liberalne
               demokracije tisti, ki bo kaznovan, ker se bo štelo, da on izvaja ta rudarska dela.
               Oprostite, ampak to je za Nacionalno stranko popolnoma nesprejemljivo in tovrstnega
               zakona ne moremo podpreti. Hvala.</p>
            </sp>
            <sp xml:id="SDZ3-Izredna-43-2004-04-21.sp45">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Grošelj, Združena lista.</p>
            </sp>
            <sp xml:id="SDZ3-Izredna-43-2004-04-21.sp46">

               <speaker>LEOPOLD GROŠELJ:</speaker>

               <p>Gospod podpredsednik, hvala lepa za besedo. Spoštovani minister, kolegice in kolegi.
               V poslanski skupini Združene liste socialnih demokratov bomo zakon oziroma novelo
               zakon v celoti podprli.</p>
               <p>S tem bi seveda želeli tudi dodati, da so bile dosedanje določbe zakona usklajene s
               takratnim pravnim redom Evropske unije. Zato je seveda tudi veljavni zakon vseboval
               nekatera določila, predvsem tista, ki se nanašajo na 39. in pa 41. člen zakona, ki
               vključuje kot pogoj za pridobitev te koncesijske pravice, to je rudarske pravice, z
               registracijo pravnega subjektaRepublike Slovenije. Smo pred vstopom v Evropsko unijo
               in seveda, če bi bila ta določba v veljavi še naprej, se tudi po navedbi, ki je v tej
               noveli tudi napisana, ugotavlja, da bi s tem šlo tudi za kršitev 43. člena evropske
               pogodbe o pravici do ustanavljanja podjetij pod enakimi pogoji za vse.</p>
               <p>S tem bi seveda poskušali nekako združiti še dva zakona, ki sta bila v preteklem
               letu tudi sprejeta: šlo je tudi za spremembo zakona o graditvi objektov in pa tudi
               zakona o urejanju prostora, in tudi novelo tega zakona. Prepričani smo, da bo s tem
               tudi zagotovljeno oziroma omogočeno hitrejše pridobivanje dovoljen za nekatera
               rudarska dela, predvsem pri vrtanju globokih vrtin. Lahko ugotavljamo iz predložene
               novele, da se bo s tem to tudi z manjšimi popravki zakona poenostavilo in se tudi
               pospešuje nekatere postopke ter odpravlja nelogičnost pri pridobivanju nekaterih
               dovoljen.</p>
               <p>Kar se tiče posameznih določb mogoče samo še nekaj besed. Smatramo, da je primerno
               opredeljeno tudi v 4. členu, kjer se vlada tudi zavezuje, da če bo pravna ali pa
               fizična oseba, ki bo opravila pridobitno dejavnost s sedežem na območju Evropske
               unije ali državljan države članice, z EU vlogo, ki bo naslovljena na vlado, ki bo
               seveda zainteresirana za raziskovanje ali za izkoriščanje mineralne surovine, da mora
               vlada v roku 120 dni od dneva, ko je vlogo sprejela, tudi začeti postopek za izdajo
               koncesijskega akta.</p>
               <p>No, kar se tiče tudi 5. člena, mislim, da je s to dopolnitvijo tudi pravilno
               opredeljeno, da se rudarska pravica lahko prenese le s soglasjem vlade na pravne ali
               fizične osebe pod določenimi pogoji, ker ne nazadnje, ker tako, kot je pravica za
               pridobitev je seveda tudi pravilno, da se jo prenaša na naslednje osebe. Zdi se nam
               tudi primerno .../nerazumljivo./.. zaradi konkretizacije, kije navedena tudi v 5.
               členu, da se rudarska pravica ne sme prodati ali dati v najem, seveda ker v tem
               primeru je nad nosilcem rudarske pravice opravljen stečaj po zakonu, ki ureja stečaj,
               se pa lahko rudarska pravica prenese tudi na tistega prevzemnika, ki je od imetnika
               rudarske pravice, dolžnika, prevzel nepremičnine oziroma stvarne pravice.</p>
               <p>Kar se tiče odgovornosti lastnika zemljišč, seveda razumemo 7. člen tako, da gre v
               bistvu za zaščito lastnika zemljišča. Seveda daje se mu tudi možnost, ko ugotovi, da
               je bil poseg na njegovo zemljišče in se s tem izvaja tudi rudarska dela, seveda je
               normalno, če lahko temu tako rečemo, da je dolžan o tem nemudoma obvestiti rudarsko
               inšpekcijo, ker v tem primeru seveda je za to potreben tudi ta drugi odstavek, ker pa
               seveda tudi zavezuje tega lastnika, da če ne ravna po določbah, bi rekel, to kar ve,
               da se seveda dogaja, potem jasno se lahko smatra tudi da je to opravljeno tudi z
               njegovim soglasjem.</p>
               <p>Imamo nekoliko pomislek, če lahko temu tako rečemo, tudi k 32. členu, govorim o
               sanaciji vrtnin in opuščanju rudarskih objektov v teh primerih, ko gre za to ekološko
               in tehnološko sanacijo Nafte Lendave če je treba to v zakonu urediti, ker zdaj se je
               to reševalo v skladu z zakonom o izvrševanju proračuna, vendar imamo nekih resnih
               tudi pomislekov. S tem seveda kar sem povedal bomo novelo zakona v celoti podprli.
               Hvala.</p>
            </sp>
            <sp xml:id="SDZ3-Izredna-43-2004-04-21.sp47">

               <speaker>PODPREDSEDNIK DR. MIHA BREJC:</speaker>

               <p>Hvala lepa. S tem smo zaključili predstavitve stališč poslanskih skupin. Ker k
               dopolnjenemu predlogu zakona ni bilo vloženih amandmajev, v tretji obravnavi
               amandmajev ni možno vlagati, zato prehajamo na odločanje o zakonu. Prosim? Izvolite
               gospod Kelemina, postopkovno, proceduralno.</p>
            </sp>
            <sp xml:id="SDZ3-Izredna-43-2004-04-21.sp48">

               <speaker>BRANKO KELEMINA:</speaker>

               <p>Ja, proceduralno. Do obravnave členov oziroma samega zakona naša poslanska skupina
               napoveduje, da bo vložila oziroma napoveduje amandma in vsak trenutek bo vložen, in
               sicer k 25. členu, kjer predlagamo, da se črta v zadnjem odstavku.</p>
            </sp>
            <sp xml:id="SDZ3-Izredna-43-2004-04-21.sp49">

               <speaker>PODPREDSEDNIK DR. MIHA BREJC:</speaker>

               <p>Gospod Kelemina, oprostite! Prepozno. Žal je treba spoštovati poslovnik. Razprava ni
               bila odprta, bila so stališča poslanskih skupin, amandmaji niso bili vloženi, do
               začetka točke ni bilo nič narejenega. Zdaj smo tik pred glasovanjem praktično, in tu
               ni mogoče več vlagati amandmajev. Žal, ampak poslovnik tako določa in moja dolžnost
               je, da se tega držim.</p>
            </sp>
            <sp xml:id="SDZ3-Izredna-43-2004-04-21.sp50">

               <speaker>BRANKO KELEMINA:</speaker>

               <p>Se strinjam. Potem pa naj bo pač zelo slaba rešitev sprejeta. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp51">

               <speaker>PODPREDSEDNIK DR. MIHA BREJC:</speaker>

               <p>Hvala za razumevanje. Torej, v tretji obravnavi amandmajev ni možno vlagati, zato
               prehajamo na odločanje o zakonu, kot sem prej rekel. Ob tem vas obveščam, da me
               zakonodajno-pravna služba oziroma vlada nista obvestili, da je zakon neusklajen. Ali
               želi kdo obrazložiti glas? Gospod Sok, gospod Jerovšek, gospod Peče, kar po
               vrsti.</p>
            </sp>
            <sp xml:id="SDZ3-Izredna-43-2004-04-21.sp52">

               <speaker>ALOJZ SOK:</speaker>

               <p>Hvala lepa za besedo. Morda je res škoda, da bomo ta zakon sprejeli v takšni obliki,
               kot je predlagan. Več členov v tem zakonu je izredno dvomljivih. Enega od teh sem že
               omenil, to je sankcioniranje ponavljanja enega in istega prestopka. Še enkrat povem,
               če je nekdo, ki je pravna oseba, izvršil izkop na črno in ga je inšpektor kaznoval z
               enim milijonom ali pa z 1,5 milijona, potem ta prekršek ponavlja in je vsakič
               kaznovan s 100.000 tolarji. Torej, to je pravzaprav napeljevanje k temu, da če je že
               enkrat kaznovan da potem to za 100.000 tolarjev ponavlja. In pač vsakič odpelje
               toliko in toliko tisoč kubikov gramoza in plača tistih 100.000 kazni. To je dobesedno
               ponavljanje enega in istega prekrška.</p>
               <p>Druga zadeva, kar smo tudi načeli v uvodni razpravi, odgovornost lastnika zemljišča.
               Ta 37.a člen ni dobro rešen. Morate vedeti, da nekateri lastniki sploh ne vedo, da so
               lastniki zemljišča. Ne vedo. In če to velja, je potem, ker ni naznanil agrarni
               skupnosti, recimo, in tako naprej, ker niso po zemljiški knjigi urejene zadeve, ne
               vedo, da so lastniki, in je potem kriv in je v prekršku.</p>
               <p>Poleg tega bi vas rad opozoril, da je velikokrat lastnica zemljišča država. Ali to
               velja tudi za državo? Ali bo potem sama sebe kaznovala, ker ni naznanila, da se na
               njenem zemljišču izvaja nekakšen izkop gramoza? Torej člen, tako kot je zapisan, ni
               dobro rešen. Ampak na žalost pravite, da je to uskladitev z zakonodajo Evropske
               unije. To seveda ni nobena uskladitev z zakonodajo, kajti tako nedorečene zakonodaje,
               si upam trditi, v Evropski uniji ne poznajo. Takšno zakonodajo pozna edino naša
               država in naše ministrstvo za okolje in prostor, ki nas posiljuje s takšnimi zakoni,
               potem pa vsake toliko časa pride v državni zbor s spremembo.</p>
               <p>Samo še zaključim. V naši poslanski skupini - v imenu poslanske skupine sem namreč
               želel to obrazložiti - takšnega zakona, kot je pred nami, ne moremo podpreti in bomo
               glasovali odločno proti temu zakonu.</p>
            </sp>
            <sp xml:id="SDZ3-Izredna-43-2004-04-21.sp53">

               <speaker>PODPREDSEDNIK DR. MIHA BREJC:</speaker>

               <p>Hvala. Obrazložitev glasu, gospod Jerovšek.</p>
            </sp>
            <sp xml:id="SDZ3-Izredna-43-2004-04-21.sp54">

               <speaker>JOŽEF JEROVŠEK:</speaker>

               <p>Hvala lepa. Tudi sam ne morem podpreti tega zakona, zaradi nekaterih členov, o
               katerih se je tu obširno diskutiralo in ki pomenijo, da so v zakon vgrajene takšne
               rešitve, ki bodo pravzaprav omogočale protizakonito izkoriščanje naravnih dobrin,
               rudarskih dobrin, in to v korist neke kaste, kot je bilo tukaj rečeno. Mislim, da je
               jasno, da gre za "liberalno -združeno kasto", ki si je v tem obdobju pravzaprav na
               račun tega, da se sklicuje na evropske smernice, na evropsko zakonodajo, prilagodila
               zakonodajo tako, da v nadaljnjih štirih, petih letih, tudi če ne bo izvoljena, bo
               lahko bogato koristila vse tisto, kar je vgradila v zakonodajo za svojo dobrobit.
               Glejte, postavili ste si direktorja policije za pet let, predsednika komisije za
               nadzor za boj proti korupciji, in to je vse skupaj eden konglomerat tega, kar se
               sistematično počne tukaj.</p>
               <p>Nadzorne institucije ste zabetonirali za nadaljnje obdobje, in tukaj v zakon se
               vgrajujejo takšne rešitve, ki omogočajo bogatenje, izkoriščanje naravnih dobrin brez
               prave sankcije. Te sankcije, na kar je bilo opozorjeno, so mizerne in so nesorazmerne
               v primerjavi s sankcijami proti nekemu kmetu, v nekem drugem zakonu. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp55">

               <speaker>PODPREDSEDNIK DR. MIHA BREJC:</speaker>

               <p>Hvala, gospod Peče. Izvolite, obrazložitev glasu.</p>
            </sp>
            <sp xml:id="SDZ3-Izredna-43-2004-04-21.sp56">

               <speaker>SAŠO PEČE:</speaker>

               <p>Hvala, podpredsednik. Torej eno so cilji, katere vidi v tem državnem zboru izključno
               vlada, Liberalna demokracija in pa Združena lista. Dejstvo pa je, da to ne bodo
               resnične posledice tega zakona. Kajti govoriti, da sprejemamo zakon pod pretvezo
               administrativnih omilitev in pa razvoja naselij, je seveda dokaj brezpredmetno in
               zavajajoče.</p>
               <p>Dejansko je predlagatelj, vlada Republike Slovenije, sama ugotovila oziroma
               povedala, kaj je cilj zakona - omiliti nelegalno početje. Poudarek je na "omiliti",
               ne na "preprečevati". In dokler bomo imeli vlado Republike Slovenije, ki ne teži k
               temu, da bomo preprečili neko nelegalno, neko nezakonito početje, potemtakem so taki
               zakoni dobri. V Slovenski stranki smo pač vedno trdili, da če vemo za neko
               nelegitimno oziroma se opravičujem nezakonito početje, ga je treba preprečiti in ne
               omiliti. Ampak seveda, ljudje so pač žal izbrali, po moji oceni, seveda niso vedeli,
               pač tako vlado, ki se ne trudi, da bi to nezakonito početje preprečili.</p>
               <p>Drugo, kar bi rad povedal, zakon vnaša tudi nov sistem kaznovanja, in sicer ne sistem
               kaznovanja v smislu preprečevanja, ampak sistem kaznovanja, žal, v smislu
               nagrajevanja. Sistem kaznovanja, kot ga uvaja vlada Republike Slovenije, pospešuje za
               posamezne subjekte v naši družbi torej kazniva dejanja. To je povsem skregano z
               zdravo logiko in pa z načeli najsibo vladavina prava ali pa s tem, da je v naši
               družbi lepo živeti.</p>
               <p>In pa še zadnji očitek, ki ga v Nacionalni stranki seveda naslavljamo na ministre in
               na vse tiste, ki nameravate zakon podpreti. To je odgovornost lastnika zemljišča v
               novem 37a. členu. Govoriti, da je odgovornost oziroma pripisovanje krivde za določeno
               kaznivo početje na strani lastnika, ko pa lastnik niti ne ve, kaj se dogaja na
               njegovem zemljišču, je seveda po naši oceni popolnoma brezpredmetno. Apeliramo, da
               državni zbor tega zakona ne sprejme, tudi v Nacionalni stranki bomo temu zakonu
               nasprotovali.</p>
            </sp>
            <sp xml:id="SDZ3-Izredna-43-2004-04-21.sp57">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Kdo še želi besedo, obrazložiti glas? Gospod Kelemina. Prosim. Še kdo?
           </p>
            </sp>
            <sp xml:id="SDZ3-Izredna-43-2004-04-21.sp58">

               <speaker>BRANKO KELEMINA:</speaker>

               <p>Hvala lepa. Spoštovani. Moja ocena je, da v takšnih pogojih in ob takšni naglici in
               ob takšnem posiljevanju državnega zbora ni mogoče sprejemati dobre zakonodaje, kar je
               pa najhuje, je pa to, da enostavno tudi ni pripravljenosti ali ni možnosti v tej
               agoniji, da bi lahko nekdo obrazložil, kako si določene stvari sploh predstavljati,
               kako jih bi rešili v praksi. Namreč, trdno smo prepričani, da bo v praski zaradi
               izvajanja tega zakona in tega predloga, ko bo sprejet, veliko težav in najmanj kar
               je, bi bilo korektno, da takoj po sprejetju tega zakona gremo v novo spremembo in
               določene stvari še enkrat proučimo in jih predlagamo kot spremembo - ampak ne glede
               na to zaradi takšne nemožnosti vplivati na spremembe in tudi nerazumevanja z druge
               strani, ki ima na razpolago dejansko popolnoma vse podatke, vse informacije in pa
               tudi dovolj strokovno usposobljene ljudi, ki bi lahko pravočasno zaznali vse
               probleme, ki se v družbi pojavljajo, in da bi jih tudi ustrezno reševali, prav zaradi
               takšne nenačelnosti, nedoslednosti tega predloga ne bom podprl. Hvala.</p>
            </sp>
            <sp xml:id="SDZ3-Izredna-43-2004-04-21.sp59">

               <speaker>PODPREDSEDNIK DR. MIHA BREJC:</speaker>

               <p>Hvala. Obrazložitev glasu, gospod Pucko.</p>
            </sp>
            <sp xml:id="SDZ3-Izredna-43-2004-04-21.sp60">

               <speaker>CIRIL PUCKO:</speaker>

               <p>Gospod podpredsednik, kolegice in kolegi. Podprl bom ta zakon iz razlogov, ker
               vzpostavlja vsaj določen red, usklajuje kazni z zakonom o prekrških in ker zagotavlja
               zakonsko osnovo za tisto, kar smo ob sprejemu proračuna za leto 2004 in 2005 imeli
               težave, daje zakonsko podlago za nadaljnjo sanacijo naftnih vrtnin v Prekmurju. Hvala
               lepa.</p>
            </sp>
            <sp xml:id="SDZ3-Izredna-43-2004-04-21.sp61">

               <speaker>PODPREDSEDNIK DR. MIHA BREJC:</speaker>

               <p>Hvala. Lahko zaključimo zdaj z obrazložitvami glasov? Ne še. Gospod Petan.</p>
            </sp>
            <sp xml:id="SDZ3-Izredna-43-2004-04-21.sp62">

               <speaker>RUDOLF PETAN:</speaker>

               <p>Hvala za besedo. Torej, nisem se mislil oglasiti, ampak bil sem pa vesel, da sem
               slišal predstavnika največje vladne stranke, da je povedal, zakaj bo podprl. In to
               zato, ker vzpostavlja nek določen red; to se pravi, da zdaj ni nobenega reda - to je
               veliko priznanje, tako da jim je to treba šteti v pozitivno, in pa, da vzpostavlja
               nek določen red. To se pravi, še vedno ne bomo imeli reda, še vedno bodo določene
               luknje, cele segmente, ki ne bodo pokriti, ki ne bodo tako ali drugače kontrolirani
               in še vedno se bo lahko delalo veselo tako, kot se bo nekomu zdelo in vsi bomo lahko
               rekli: zakon imamo slab, zato ker je pa slab zakon, se pa ne da ničesar narediti.
               Treba bo spremeniti nov zakon. Tako da v tem smislu štejem za pozitivno to priznanje,
               žal pa seveda potem tudi tega ne morem podpreti, ker očitno ni takšen, kot bi si ga
               želeli in kot so verjetno predlagatelji tudi mislili - to tudi si predstavljam, da so
               verjetno predlagatelji tako nameravali - ampak, žal, je pa tako izpadlo. Hvala.</p>
            </sp>
            <sp xml:id="SDZ3-Izredna-43-2004-04-21.sp63">

               <speaker>PODPREDSEDNIK DR. MIHA BREJC:</speaker>

               <p>Hvala. Zdaj pa lahko gremo na glasovanje? Lahko. Gospe in gospodje glasujemo o
               zakonu, jasno. Od 54 prisotnih je za glasovalo 40 poslank in poslancev, 12 je bilo
               proti.</p>
               <p>(Za je glasovalo 40.) (Proti 12.)</p>
               <p>Ugotavljam, da je zakon sprejet. In s tem zaključujem to točko dnevnega reda.</p>
               <p>Prehajamo na <title>26. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH
                  IN DOPOLNITVAH ZAKONA O GRADITVI OBJEKTOV, SKRAJŠANI POSTOPEK.</title>
               </p>        

               <p>Predlog zakona je v obravnavo zboru predložila vlada Republike Slovenije. Besedo
               dajem predstavniku vlade. Bo to minister? Ja, gospod minister, izvolite.</p>
            </sp>
            <sp xml:id="SDZ3-Izredna-43-2004-04-21.sp64">

               <speaker>MAG. JANEZ KOPAČ:</speaker>

               <p>Hvala za besedo, podpredsednik. Spoštovane poslanke in poslanci! Predlog zakona
               prinaša tri vsebinske novosti.</p>
               <p>Prva novost sledi odločbi ustavnega sodišča, ki nas je zavezalo, da moramo
               najkasneje do 10. aprila - ta datum je sicer že minil, ampak vlada je pravočasno
               poslala predlog zakona v parlament - opredeliti kriterije za določitev članarine,
               namenskost porabe članarine in nadzor nad njeno porabo v inženirski zbornici
               Slovenije. To je, skratka, eden od razlogov za obravnavo po skrajšanem postopku, kar
               neposredno izhaja iz poslovnika državnega zbora, če gre za uskladitev z odločbo
               ustavnega sodišča.</p>
               <p>Druga novost je uskladitev pogojev za izdelovanje projektne dokumentacije z
               evropskimi predpisi ter približevanje postopkov pridobivanja projektnih pogojev,
               soglasij in izdaje uporabnih dovoljenj, kakor tudi ureditve, povezane z obema
               zbornicama ter inšpekcijskim nadzorstvom, in še nekaterih drugih določb z evropskimi
               predpisi. Skratka, nekaj je novosti, ki so prav tako povezane s 1. majem, torej z
               vstopom v Evropsko unijo. Predvsem so tu najpomembnejše določbe, ki govorijo o
               sprostitvi trga projektantskih storitev.</p>
               <p>Tretja novost, ki pa ni povezana ne z odločbo ustavnega sodišča ne s 1. majem, pa so
               prehodne določbe veljavnega zakona oziroma nadgraditev prehodnih določb veljavnega
               zakona, ki se nanašajo na odmero nadomestila za uporabo stavbnega zemljišča. Ta sklop
               novele pa sledi zavezi vas, spoštovane poslanke in poslanci, ki ste nas ob obravnavi
               predloga zakona gospoda Rokavca, ki je že noveliral zakon o graditvi objektov prav s
               tem namenom, zavezali, da to uredimo v noveli, ki se je takrat še pripravljala.</p>
               <p>Verjetno bo kaj več diskusije o posameznih členih pri obravnavi vloženih amandmajev k
               1., 19., 31. in 32. členu, ti štirje členi so amandmirani. Amandma k 1. členu treh
               poslanskih skupin je bolj redakcijske narave in ga podpiramo. Svoje stališče k
               amandmajem SDS k 19. in potem k vrsti amandmajev k 31. in 32. členu pa bomo
               predstavili kasneje, pri obravnavi posameznih amandmajev. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp65">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predlog zakona je obravnaval odbor za infrastrukturo in okolje kot
               matično delovno telo. Kdo bo v imenu tega odbora dal poročilo? Gospod Janc,
               prosim.</p>
            </sp>
            <sp xml:id="SDZ3-Izredna-43-2004-04-21.sp66">

               <speaker>BRANKO JANC:</speaker>

               <p>Hvala. Odbor za infrastrukturo je na svoji seji 15.4.2004 opravil obravnavo predloga
               zakona o spremembah in dopolnitvah zakona o graditvi objektov.</p>
               <p>Vlada je predlagala, da se zakon obravnava po skrajšanem postopku. Kolegij
               predsednika državnega zbora je tudi odločil, da se predlog zakona obravnava po
               skrajšanem postopku.</p>
               <p>Državni zbor je poslal predlog zakona v mnenje županom občin in mestnih občin do
               vključno 12.4.2004. V predvidenem roku nismo prejeli nobenega mnenja županov, prejeli
               pa smo pripombe skupnosti občin Slovenije z dne 14.4.2004. K predlogu zakona je pisno
               mnenje podala tudi zakonodajno-pravna služba, ki je v svojem mnenju opozorila na
               nekatere nedoslednosti zakona.</p>
               <p>V razpravi je bilo največ pozornosti namenjene predlagani spremembi 1. člena zakona,
               ki predlaga obvezno organizacijo javnega natečaja za tiste objekte in naprave, za
               katere javni natečaj določa prostorski akt, za katere to obvezo določajo drugi
               predpisi, za objekte in naprave, katerih investitor je država ali lokalna skupnosti,
               vendar samo, če njihova ocenjena vrednost presega določeno vrednost in je po
               predpisih potrebna objava v Uradnem listu, glasila Evropske skupnosti. Odbor je k 1.
               členu predloga zakona oblikoval amandma, ki zagotavlja izvedbo javnega natečaja tudi
               za objekte in naprave transportne infrastrukture, cevovode, komunikacijsko omrežje,
               energetske vode ter objekte, pomembne za obrambo države, in objekte, namenjene za
               opravljanje varnostnega, carinskega in inšpekcijskega nadzorstva na mejnih prehodih,
               ko ti objekti vplivajo na spremembo in izgled krajine.</p>
               <p>Člani odbora so tudi menili, da so predlagane kazni v 148. členu predloga zakona o
               graditvi objektov v primeru določitve načina izvršbe s preselitvijo previsoke in jih
               je treba razumno znižati.</p>
               <p>Razprava o 31. in 32. členu predloga zakona je potekala v smislu rešitve vprašanj,
               ki se nanašajo na sprejem odlokov lokalnih skupnosti o plačevanju nadomestila za
               uporabo stavbnega zemljišča in na predvideno dodatno povečanje lastnih prihodkov iz
               naslova nadomestila za 25 oziroma 50%. Glede na dejstvo, da 11 občin odlokov še ni
               uskladilo, so predlagali, da se rok za uskladitev podaljša do 31. julija.</p>
               <p>Ravno tako so menili, da je ob obravnavi predloga zakona na seji državnega zbora
               treba še dodatno proučiti in po potrebi uskladiti določbe četrtega odstavka 218.
               člena zakona o graditvi objektov, ki se nanaša na rok za uskladitev odlokov in na
               izpeljavo odločbe ustavnega sodišča Republike Slovenije, in novega petega odstavka
               31. člena tega zakona.</p>
               <p>Pri 32. členu predloga zakona so člani odbora menili, da je treba dodatno proučiti
               rešitve 218.b člena, ki se nanašajo na hkratno plačilo nadomestila za uporabo
               zazidanega stavbnega zemljišča in nezazidanega stavbnega zemljišča, za zemljišča, ko
               se šteje, da je zagotovljena komunalna opremljenost.</p>
               <p>Odbor je po sprejemu svojih amandmajev in amandmajev kvalificiranih predlagateljev
               sprejel vse člene in predlaga državnemu zboru, da zakon sprejme.</p>
            </sp>
            <sp xml:id="SDZ3-Izredna-43-2004-04-21.sp67">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Sledijo predstavitve stališč poslanskih skupin. Besedo ima najprej gospod
               Sok, Nova Slovenija. A, bo gospod Mamić. Prosim.</p>
            </sp>
            <sp xml:id="SDZ3-Izredna-43-2004-04-21.sp68">

               <speaker>IVAN MAMIĆ:</speaker>

               <p>Pozdravljam vse prisotne, čeprav nismo v tem hipu sklepčni. Dopolnitev zakona o
               graditvi objektov, ki ga obravnavamo, smo pred dvema letoma temeljito popravili, toda
               kot pri vsakem zakonu vedno ponavadi ostane kaj nedorečenega, v tem primeru gre pa,
               za tako zvano višjo silo, da smo morali dodati določene stvari oziroma spremeniti.</p>
               <p>V poslanski skupini Nove Slovenije smo se takrat dobro zavedali, kaj ta zakon
               pomeni, zato smo se zanj tudi dobro pripravili in tudi dali svoj prispevek. To
               govorim o času izpred dveh let. Takrat je bilo mojih 33 sprejetih in se je zgodil
               čudež za opozicijskega poslanca. Res da ni moje ime nikjer vpisano, ker pač tehnika
               dovoljuje, da se tudi tako izpelje, je izpeljano, ampak važno je, da so amandmaji
               sprejeti in sem zelo zadovoljen, še danes ponosen na to. S tem smo dokazali, da je
               opozicija vedno pripravljena pomagati vladi in državi, da bi zakoni v tej državi bili
               kvalitetno pripravljeni in kot taki sprejeti. Na žalost, dostikrat je to opoziciji
               onemogočeno - vem zakaj.</p>
               <p>Zakon o graditvi objektov, ki ga seveda obravnavamo po hitrem postopku, je bil
               potreben popravil zaradi neskladja s 147. členom ustave Republike Slovenije, kar
               narekuje odločba ustavnega sodišča. Tukaj gre za način in pogoje financiranja
               zbornice za arhitekturo v prostor Slovenije in inženirsko zbornico Slovenijo oziroma
               za merilo o določitvi članarine, namesto, da bi to odpravila poklicna zbornica. Drugi
               razlog je bil usklajevanje nekih obstoječih odločb v zakonu o graditvi objektov s
               pogoji, tako imenovana evro arhitetka, ki veljajo za države članice Evropske unije,
               kar bo tudi Slovenija v 10-ih dneh v tej družini. In tretji razlog je zavrnitev
               predloga poslanca Rokavca v zvezi z 217(?) členom tega zakona, ki ga je vlada
               zavrnila in sama naredila.</p>
               <p>Na odboru za infrastrukturo smo obdelali vložene amandmaje, ki po našem mnenju
               rešujejo vsaj globalno zahteve, ki so bile izpostavljene. Sami smo v Novi Sloveniji
               vložili nekaj amandmajev in s tem hoteli prispevati k boljšim rešitvam za dopolnitev
               tega zakona. Eden od naših amandmajev je bil sprejet, večina jih je bila
               brezpredmetnih, ker so tudi drugi amandmaji bili enake narave, vsebinsko, nekaj jih
               je bilo tudi zavrnjenih, bi rekel, spet kot ponavadi. Obžalujem, da med odprtimi
               členi tega zakona ni bilo 2. člena, ki obravnava definicije izrazov, ki zadevajo tudi
               ta popravila, kakor tudi 92., 108. in 110. člen obstoječega zakona bi lahko bil sam
               zakon bogatejši. Posebno 2. člen, če bi bil odprt, bi še kakšno stvar dopolnili,
               recimo konkretno, če govorim o cestninskih postajah, da se jih ne šteje med
               zahtevneobjekte, to je po moje absurd - zdaj je, kar je. Bi sigurno vložili z naše
               strani kar nekaj amandmajev, če bi te točke bile odprte, tako pa, če se ne da, se ne
               da. Seveda o teh stvareh ne bom govoril, ker je brez smisla. Torej taki predlogi
               zakona, kot sodanes pred nami, v naši stranki jih ne bomo zavračali. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp69">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Franci Rokavec, Slovenska ljudska stranka.</p>
            </sp>
            <sp xml:id="SDZ3-Izredna-43-2004-04-21.sp70">

               <speaker>FRANCI ROKAVEC:</speaker>

               <p>Hvala za besedo, gospod predsedujoči. Spoštovani gospod minister, poslanke in
               poslanci. Pred nami je predlog sprememb in dopolnitev zakona o graditvi objektov, ki
               predvsem seveda rešuje dva sklopa vprašanj: eno vprašanje je uskladitev z odločbo
               ustavnega sodišča, drugo vprašanje pa je predvsem vprašanje, povezano z izvajanjem
               določb 218. člena oziroma bolj konkretno vprašanj, ki so seveda na podlagi sprejetega
               zakona pojavila z nezazidanim stavbnim zemljiščem, in seveda v tej povezavi tudi z
               odmero nadomestila za uporabo stavbnega zemljišča za konkretna zemljišča. Rešitve, ki
               so pred nami v 31. členu, so nesprejemljive. Namreč, za zakonodajalca je
               nesprejemljivo, da 21. aprila določi, da so seveda občine, ki so v skladu z določbami
               prejšnjega odstavka pravočasno uskladili odlok o nadomestilu za uporabo stavbnega
               zemljišča in se seveda zato zapiše datum 31. marec 2004, pravočasno z določbami
               seveda tega zakona sprejele odlok. Menim, da je to neokusno, da državni zbor določa,
               do kdaj je bilo pravočasno sprejetje odlokov o nadomestilu za uporabo stavbnega
               zemljišča v občinah ki vključuje tudi seveda nezazidana stavbna zemljišča, z rokom,
               ki je seveda že pretekel v času ko sprejemamo ta odlok. Namreč, treba je seveda ob
               tem tudi poudariti, da je prejšnji rok šest mesecev po uveljavitvi zakona bil
               prekratek in ga večina občin dejansko ni mogla realizirati.</p>
               <p>Drugo vprašanje pa se zastavlja s tako imenovanimi penali v šestem in sedmem
               odstavku. Namreč, tu pa se občinam, ki do 31. marca letos - ob tem, da do danes ta
               rok še ni bil nikjer postavljen - niso sprejele teh odlokov in ne posredujejo
               podatkov za odmero nadomestila pristojnemu davčnemu organu, dodatno poveča izračun
               lastnih prihodkov za 25%.</p>
               <p>No, to so rešitve, ki so v zakonu dejansko nesprejemljive. Vendar bi v imenu
               poslanske skupine opozoril na neko drugo vprašanje, ki ga bom verjetno tudi glede na
               čas poskušal bolj temeljito obrazložiti v sami razpravi ob predloženih amandmajih.
               Gre za ključno vprašanje, da so prostorski plani občin neživljenjski in da so bili ti
               plani pred 20 leti marsikje narisani in planirani na pamet. V teh primerih pa menim,
               da je neprimerno, da država določa tako kratke roke oziroma je neprimerno, da država
               sili občine, da naj bi si še v letošnjem letu zagotovile dodatne prihodke. To je pač
               osnovni interes vsake občine, vsake lokalne skupnosti posebej, da si poskuša
               pridobiti v okviru danih možnosti čim večji obseg tudi lastnih prihodkov. Ni pa to
               dolžnost države in zakonodajalca, da na področju, ki je tako občutljivo, s
               predpisovanjem kratkih rokov pogojuje občinam, da morajo te rešitve sprejeti tako na
               hitro.</p>
               <p>Skratka, v poslanski skupini pričakujemo, da bodo po končani obravnavi sprejeti
               nekateri amandmaji. Ko bomo pri amandmajih, bomo to bolj podrobno obrazložili. In
               šele na taki osnovi bi bil potem ta predlog zakona lahko tudi primerna podlaga za
               sprejem. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp71">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Sledi predstavitev stališča poslanske skupine Slovenske demokratske
               stranke, ki jo bo podal gospod Jože Tanko.</p>
            </sp>
            <sp xml:id="SDZ3-Izredna-43-2004-04-21.sp72">

               <speaker>JOŽE TANKO:</speaker>

               <p>Hvala lepa za besedo. Vse prav lepo pozdravljam! Zakon o graditvi objektov imamo v
               uporabi komaj dobro leto, pa se že srečujemo z novelo zakona, kar na nek način kaže,
               da se ukvarjamo bolj z numerologijo, bolj s kvantifikacijo kot pa s kvaliteto v teh
               postopkih. Če bi sodili po tem, kaj bi bilo smiselno sprejemati bi bilo zelo smiselno
               popraviti tudi zakon o urejanju prostora, kajti še vedno so postopki pri sprejemanju
               prostorskih aktov precej dolgi, neživljenjski in tudi včasih precej neprijetni,
               predvsem zaradi obveznih soglasodajalcev, ki ponavadi vztrajajo na svojih rešitvah,
               pa tudi nimajo urejenih obveznih izhodišč. Moram reči, da kar zadeva zakona o
               graditvi objektov, da gre večina določb, ki jih je predlagal vlada, v smeri
               poboljšanja zakona, to je pač treba priznati. Vendar pa moram reči, da se z
               nekaterimi stvari v naši poslanski skupini kljub vsemu ne strinjamo.</p>
               <p>Eno od področij, s katerim se ne strinjamo, so izredno enormno visoke kazni, ki jih
               predlaga vlada za posege v prostor. In moram reči, da te kazni niso usklajene z
               dejanskim stanjem, z možnostmi družbe in nimajo za cilj sankcioniranje kršiteljev in
               saniranje stanja, ampak imajo bolj za cilj uničenje posameznikov in družb oziroma
               zasebnih podjetnikov. Kazni morajo biti po našem mnenju take, da so vzgojne, da so
               primerne razmeram in teži prekrška. Ne moremo se strinjati, da je lahko kazen za
               barako, ki spada med nezahtevne objekte in je vredna recimo 500 tisoč tolarjev, v
               skrajni meri visoka 10 milijonov in to kazen lahko inšpektor izreče še devetkrat;
               skratka, kazen enormno presega vrednost objekta in je nesorazmerna tudi z vrednostjo
               posega. Skratka, predlagamo, da se te kazni spravijo v sprejemljivejše okvire in
               tukaj smo predlagali tudi amandma.</p>
               <p>Drugi sklop pa se nanaša na nadomestilo za uporabo stavbnega zemljišča in to za
               pozidano in nepozidano stavbno zemljišče. Mi smo mnenja, da je treba na tem področju
               napraviti ponovni premislek in da je možno v tem primeru, da se tudi zadeve drugače
               uredijo, kot so trenutno zapisane in tudi kot so z nekaterimi amandmaji predlagane.
               Mislim, da je vreden razmisleka predlog kolege Kelemina, ki je bil izrečen na odboru,
               da se to poglavje o nadomestilih črta. Kajti to nadomestilo vsem občinam, ki
               prejemajo finančno izravnavo, ne pomeni popolnoma nič. Prinaša jim samo dodatno delo
               in dodatne stroške, in država prisiljuje te občine, tudi s to določbo, da predvsem
               tiste, ki so na ogroženih področjih - teh je pa, recimo, 90% občin - da so
               prisiljenje "cuzati" še denar iz žepov tako obubožanih prebivalcev in s tem pa se
               dela izključno usluga državi, kajti ni ji trebanakazovati sredstev finančne
               izravnave. In s tem se prisiljuje prebivalce revnih območij, da financirajo delovanje
               prav tako revne občine, medtem ko bogate občine, teh je 10%, teh izravnav ne
               potrebujejo, jim ne gre v kvoto finančne izravnave, kajti imajože tako ali tako
               nadstandard in so nadomestila, ki jih iz tega naslova zberejo, namenjena samo še
               financiranju nadstandarda. S tem pa se ustvarjajo še dodatne razlike v razvoju
               posameznih območij. Dejstvo pa je tudi, da teh startnih zaostankov ni možno
               kompenzirati z nobenimi izravnavami, nobenim sofinanciranjem, z nobenimi
               spodbudami... /Opozorilni znak za konec razprave./ .../Nerazumljivo./, da bi vlada
               poskrbela, da sama uredi svoje vire.</p>
               <p>Skratka, predlagam, da te tri amandmaje, ki smo jih predložili, tudi podprete. Hvala.
           </p>
            </sp>
            <sp xml:id="SDZ3-Izredna-43-2004-04-21.sp73">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališča Liberalne demokracije ne bomo slišali, kot vidim. Ali bo kdo v
               imenu Liberalne demokracije? (Ne bo.) Stališče poslanske skupine Združene liste bo
               predstavil gospod Juri.</p>
            </sp>
            <sp xml:id="SDZ3-Izredna-43-2004-04-21.sp74">

               <speaker>AURELIO JURI:</speaker>

               <p>Hvala, podpredsednik. Veliko je razlogov, kot smo videli, za poseg v veljavni zakon o
               graditvi objektov oziroma za spremembe in dopolnitve.</p>
               <p>Ustavno sodišče nas je opozorilo, da so določbe veljavnega zakona, ki urejajo
               obvezno članstvo v zbornicah, zlasti za arhitekturo in prostor in inženirski, v
               neskladju z ustavo. Evropska unija nam je naložila vrsto uskladitev, ki pomenijo tudi
               velike izboljšave obstoječe ureditve, tako zaradi vprašanja poklicnih kvalifikacij na
               področju arhitekture kot zato, da se pospeši postopek ob ustrezni, zagotovljeni
               pravni varnosti projektantov in soglasodajalcev, ko gre za pridobivanje projektnih
               pogojev in soglasij, zato da se omogoči hitrejše opravljanje tehničnih pregledov in
               izdaja uporabnih dovoljenj. In ne nazadnje zato, da se izboljša sam inšpekcijski
               nadzor.</p>
               <p>Vemo, da se z novelo izboljšuje tudi ureditev v zvezi z nadomestilom za uporabo
               stavbnega zemljišča, zlasti s postopki pridobivanja podatkov o nepremičninah oziroma
               o zemljiških parcelah, na katerih so objekti. Brez tega, vemo, da ne bo mogoče
               izvajati pričakovanega davka na nepremičnine.</p>
               <p>V poslanski skupini Združene liste socialnih demokratov zato podpiramo predloženi
               zakon. Podpiramo tudi podaljšanje roka za dostavo podatkov in podprli bomo vse
               amandmaje, ki so jih predlagale poslanske skupine koalicije. Hvala.</p>
            </sp>
            <sp xml:id="SDZ3-Izredna-43-2004-04-21.sp75">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Prehajamo torej na drugo obravnavo. To je na razpravo o posameznih
               amandmajih in členih dopolnjenega predloga zakona. Spoštovane kolegice in kolegi,
               imamo dva dela teh amandmajev. Najprej imamo amandma na enem listu papirja, to je
               amandma SDS, poslanske skupine Slovenske demokratske stranke k 1. členu. In potem
               imamo še pregled amandmajev na treh straneh, datum 21.4.2004, tako da je čisto jasno,
               kako in po kakšnem vrstnem redu bomo šli.</p>
               <p>Najprej bomo razpravljali o amandmajih k 1. členu. Zato dajem v razpravo 1. člen in
               amandmaja; in sicer je to najprej amandma Slovenske demokratske stranke k 1. členu in
               amandma DeSUS-a, LDS-a in Združene liste, prav tako k 1. členu. Torej, odpiram
               razpravo. Kdo želi besedo? Gospod Tanko.</p>
            </sp>
            <sp xml:id="SDZ3-Izredna-43-2004-04-21.sp76">

               <speaker>JOŽE TANKO:</speaker>

               <p>Hvala lepa za besedo. Poglejte, mislim, da ni pravilno, da področje javnih naročil
               urejamo v vsakem od zakonov, v vsakem specialnem zakonu posebej.</p>
               <p>Mi smo nedolgo tega sprejeli zakon o javnih naročilih, mislim, da je bil objavljen,
               sprejet februarja in tam smo določili v 1. členu predmet urejanja zakona. In v 1.
               členu piše dobesedno takole: "Ta zakon določa obvezna ravnanja naročnikov in
               ponudnikov pri oddaji javnih naročil zanabavo blaga, oddajo gradenj in naročanje
               storitev. Ta zakon določa tudi obvezna ravnanja naročnikov in ponudnikov na področju
               oddaje javnih naročil pri nabavi blaga, oddaji gradenj in naročanju storitev na
               vodnem, energetskim transportom in telekomunikacijskem področju. Ta zakon določa
               način vodenja statističnih podatkov o oddaji javnih naročil. Ta zakona določa
               pristojnost in .../Nerazumljivo./... za javna naročila in ta zakona določa tudi
               izjeme pri oddaji javnih naročil. Skratka, zakon o javnih naročilih dovolj celovito,
               dovolj zaokroženo rešuje vse tisto in ureja vse tisto, kar se na področju javnega
               naročanja sme dogajati. In mislim, da ni primerno, da v nekem drugem zakonu, zakonu o
               graditvi objektov, nekatere stvari urejujemo drugače, kot so urejenev zakonu o javnih
               naročilih. In je nedopustno, da se neke specialne rešitve, na pritiske ne vem koga,
               vnašajo v zakonske določbe, kar samo dela področja javnih naročil, ki je že tako ali
               tako izredno slabo izvajano, še bolj nepregledno in dopušča še večjeizjeme, še večjo
               nepreglednost in tudi še večje kršitve.</p>
               <p>Zato predlagamo s tem amandmajem, da se vse besedilo, ki je "za lokalno skupnostjo"
               enostavno briše in ostane samo stavek "javni natečaj je obvezen tudi za tiste objekte
               ..., katerih investitor je država ali lokalna skupnost."</p>
            </sp>
            <sp xml:id="SDZ3-Izredna-43-2004-04-21.sp77">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Kremžar.</p>
            </sp>
            <sp xml:id="SDZ3-Izredna-43-2004-04-21.sp78">

               <speaker>LEOPOLD (LEO) KREMŽAR:</speaker>

               <p>Hvala lepa. Bojim se, da s tem predlogom kolegi iz SDS-a ne bi dosegli tega, kar
               kolega Tanko razlaga in ker se jaz z veliko večino tega, kar on razlaga, globoko
               strinjam.</p>
               <p>Če bi sprejeli to dopolnilo, bi to pomenilo, da so vsi objekti, kakršnikoli bodo,
               vključujoč vse objekte do milijona vrednosti, podvrženi javnemu arhitekturnemu
               natečaju. Seveda to ni bil namen razprave in ne naših želja in naših odločitev. In bi
               seveda ravnali v nasprotju s tistim, za kar smo se zavzemali v glavnem člani odbora.
               Gre preprosto za to - in to je vsebovano v našem predlogu amandmaja -, da omejimo
               razumno višino tistih objektov, za katere je potrebno to, da res ne pridemo v
               situacijo, ki je bila že videti nekako vmes glede na amandmaje, ki so bili, da bomo
               za vodovodno inštalacijo v neki občini ali kjerkoli morali imeti arhitekturni
               natečaj, enako za kanalizacijo in podobno reči in da bomo za objekt, vreden milijon
               ali milijon pa pol, morali najprej imeti arhitekturni natečaj potem šele ostale
               zadeve. To bi bilo popolnoma nesmiselno. Zato ta amandma, ki smo ga vložili tri
               poslanske skupine, gre seveda na nek limit in ta limit je v tem trenutku, ker je
               povezan, tako kot je zapisano, je v tem trenutku okoli milijard dvesto - mislim, da
               je tu nekje ta limit - in ta limit zagotavlja to, da bo seveda pri teh velikih
               objektih nujno, da se to naredi - in je prav, da se naredi -, da pri objektih seveda,
               ki pa niso tako veliki in se tem naj ne bi vplivali seveda toliko na to reč, pa ne.
               Je še ena varovalka notri, kot vidite v nadaljevanju, ministrstvo je zadolženo z 2.
               točko tega novega 43. člena, da pripravi pravilnik, in v tem pravilniku mora biti
               zapisano, kaj vse to je, da resnično ne bodo razne kanalizacije in vodovodi, ampak
               samo objekti, ki imajo vpliv na okolje, in je prav, da za te objekte tudi takšni
               natečaji so. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp79">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Minister Kopač želi besedo.</p>
            </sp>
            <sp xml:id="SDZ3-Izredna-43-2004-04-21.sp80">

               <speaker>MAG. JANEZ KOPAČ:</speaker>

               <p>Hvala. Ne bi se mogel bolj strinjati z gospodom Kremžarjem - skratka, ne bi mogel
               povedati več v prid amandmajev treh poslanskih skupin in proti amandmaju SDS, kot je
               povedal gospod Kremžar. Rad bi poudaril samo še to, da pri določanju obveznosti
               javnega natečaja, ki - mimogrede - ni isto kot javno naročilo po zakonu o javnih
               naročilih, to je čisto nekaj drugega, tako da se to ne ureja na dveh koncih ista
               materija, ampak različna. No, ampak pri določanju obveznosti izvedbe javnega natečaja
               ima seveda tisti, kidoloča poseg v prostor, to je pa ali občina ali vlada za državne
               objekte, vso ne samo možnost, ampak tudi obveznost, da v primeru, ko bi tak poseg
               pomembno vplival na izgled - tudi pri mnogi manjših investicijah tudi pri majhnih, ki
               so lahko cenovno zelo nizke, če gre na primer za ureditev nekega majhnega vaškega
               trga, ki je lahko za izgled tistega kraja zelo pomemben, pa je investicija morda
               vredna 10 milijonov tolarjev, tudi za takšnega lahko v prostorskem aktu ne samo
               lahko, je pravzaprav zadolžena -, da predpiše obveznost javnega natečaja. To pa, kar
               govori tekst, ki je bil izoblikovan na odboru za infrastrukturo in se zdaj nadgrajuje
               še s tem amandmajem treh poslanskih skupin, pa seveda samo preprečuje norosti, ki jih
               je nakazal že gospod Kremžar, da bi, na primer, morali za kanalizacijo, ki je
               zakopana v zemljo, pa je slučajno vredna več kot, na primer, 300 milijonov tolarjev,
               kar je bil dosedanji limit, obvezno imeti oblikovalski natečaj. Hvala.</p>
            </sp>
            <sp xml:id="SDZ3-Izredna-43-2004-04-21.sp81">

               <speaker>PODPREDSEDNIK DR. MIHA BREJC:</speaker>

               <p>Hvala. Želi še kdo besedo? (Nihče.) Zaključujem razpravo o členu in amandmajih in
               prehajamo na odločanje.</p>
               <p>Najprej bomo glasovali o amandmaju poslanske skupine SDS, Slovenske demokratske
               stranke. Če bo ta amandma sprejet, bo drugi amandma postal brezpredmeten. Še sekundo
               počakajmo, da pridejo kolegice in kolegi v dvorano. Glasujemo o amandmaju SDS. Od 50
               prisotnih je za glasovalo 13 poslank in poslancev, proti je bilo 34.</p>
               <p>(Za je glasovalo 13.) (Proti 34.)</p>
               <p>Ugotavljam, da amandma ni sprejet.</p>
               <p>Sedaj bomo odločali o amandmaju, ki je zdaj pod zaporedno številko 2, to je amandma
               predlagateljev DeSUS, LDS in Združene liste. Glasujmo, prosim. Od 49 prisotnih je za
               glasovalo 38 poslank in poslancev, 5 je bilo proti.</p>
               <p>(Za je glasovalo 38.) (Proti 5.)</p>
               <p>Ugotavljam, da je amandma sprejet.</p>
               <p>Prehajamo na 19. člen, kjer je amandma vložila poslanska skupina Slovenske
               demokratske stranke. Odpiram razpravo o členu in amandmaju. Kdo želi besedo? Gospod
               Tanko, prosim.</p>
            </sp>
            <sp xml:id="SDZ3-Izredna-43-2004-04-21.sp82">

               <speaker>JOŽE TANKO:</speaker>

               <p>Hvala lepa. Ob tem amandmaju bi samo nekaj malega dodal.</p>
               <p>Skratka, treba je vedeti, da imamo na področju urejanja prostora zelo problematične
               zadeve, saj so prostorski akti neurejeni, prostorske evidence so neurejene, da precej
               časa ali pa zelo dolgo obdobje inšpekcijske službe niso delovale - to se navsezadnje
               vidi tudi izodgovora na vprašanje, ki sem ga postavil gospodu ministru na prejšnji
               seji državnega zbora -, ko imamo izvršljive odločbe, stare po 4, 5 ali še več let in
               se niso objekti niti porušili. Skratka, v tem primeru povečevanja kazni na področju
               prostora, na področju graditve objektov, ocenjujem, da gre za zelo problematične
               zadeve, in predlagamo, da se kazni uskladijo z razmerami, ki so do sedaj vladale na
               področju graditve objektov, in z razmerami, ki v tej družbi sploh vladajo nasploh.
               Nemogoče je, da se za nek objekt, ki se mu reče enostaven objekt, in je po domače to
               lahko tudi baraka, ki stane 100.000, 200.000 tolarjev, predvidi minimalna kazen 2
               milijona tolarjev in najvišja za ta primer 10 milijonov tolarjev. Skratka, gre za
               enormno kazen glede na vrednost posega v prostor, ki ne razvrednoti sorazmerno
               prostora. Dejstvo je, da lahko inšpekcija te kazni ponovi še devetkrat, to se pravi
               do desetkratnika kazni in za takšen primer v primeru neodstranitve presega kazen
               vrednost objekta tudi za stokrat. Skratka, popolnoma neurejeno področje. Tudi na
               drugih področjih, v drugih točkah tega 19. člena gre za podobno enormne kazni tako za
               tiste, ki izvajajo posege v prostor, kakor tudi za katerega drugega. Mislim, da je
               stanje nevzdržno, neprimerno in vsaj poskušati moramo, da te kazni uskladimo z
               razmerami, s plačami, z ostalimi stvarmi, ki v tej družbi vladajo, kajti v primeru,
               da se izreče takšna kazen, pomeni to avtomatsko bankrot 60%, 70% državljanov te
               države. To pa mislim, da ni cilj nikomur izmed nas, zato bi bilo smiselno, da se na
               tem področju kaj bistvenega tudi popravi.</p>
            </sp>
            <sp xml:id="SDZ3-Izredna-43-2004-04-21.sp83">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Kremžar.</p>
            </sp>
            <sp xml:id="SDZ3-Izredna-43-2004-04-21.sp84">

               <speaker>LEOPOLD (LEO) KREMŽAR:</speaker>

               <p>Hvala lepa. Cilj kazni gotovo ni to, da se napolni državni proračun, če je to, je
               narobe. Kazen je zato, da se ne bi delali prekrški, ona je posledica nečesa in zaradi
               tega seveda nikakršna višina po moji sodbi ni previsoka. In seveda povezovati kazen s
               tem, da nekdo ne zmore plačati te kazni, je malo cinično moram reči, saj nikomur ni
               treba prekrškov delati in v osnovi seveda se mi zdi, da kazni morajo biti visoke,
               morajo biti visoke, ker s tem preprečujemo, da ne bomo delali prekrškov. In
               povezovati socialo in kaznovalno politiko je po moji sodbi zelo zgrešeno, kar vidimo
               seveda iz politike kaznovanja na področju prometa. Ko smo vpeljali pred ne vem
               kolikim časom nov zakon z novimi, višjimi kaznimi, je v trenutku bilo lepše voziti po
               naših cestah, seveda ko se pa to razvodeni, pa ni več pravega efekta. Ravno tako v
               drugih državah tudi mi vozimo drugače, kot vozimo doma zaradi tega, ker se zavedamo,
               kakšne so kazni in si seveda tega ne privoščimo. In to je smisel tega, zato
               zniževanje kazni in povezovati jih s tem, ali nekdo lahko plača kazen ali ne, pa saj
               mu vendarle ni potrebe, ni treba narediti prekrška.</p>
               <p>Drugo kar je; te kazni so seveda izrečene takrat, ko se ne odzove na to, da odstrani
               objekt, da naredi s tem objektom nekaj - najprej je to! Ni avtomatizem takoj, ko je
               nekdo zagrešil prekršek, iz tega bo pa dobil kazen; najprej je to in če še kljub temu
               ne naredi, potem je to. Tako je teh stopnic vmes povsem dovolj in mislim, da bi bilo
               prav, da kazni ostanejo visoke. Če bomo imeli višje kazni, bomo imeli manj tovrstnih
               prekrškov, kar pa je seveda namen. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp85">

               <speaker>PODPREDSEDNIK DR. MIHA BREJC:</speaker>

               <p>Gospod Kelemina.</p>
            </sp>
            <sp xml:id="SDZ3-Izredna-43-2004-04-21.sp86">

               <speaker>BRANKO KELEMINA:</speaker>

               <p>Hvala lepa. Poglejte, osebno niti ne nasprotujem ne vem koliko temu, da se hudi
               prekrški, ki so storjeni na različnih področjih, pa tudi zdaj v našem primeru, v
               zakonu o graditvi objektov, da so ti prekrški oziroma te zagrožene kazni visoke.
               Strinjam, da so visoke, čeprav trdim, da so pretirano visoke. Bolj me moti to, da
               imate vi v vladajoči politični opciji, z vlado na čelu, za merjenje in izrekanje
               kazni posameznikom različna merila, različne metre, različne vatle. V tem je problem.
               In vi, gospod - no, ne bom tega govoril, ampak v glavnem nekateri, ki ste izredno
               veliki zagovorniki vladne politike, politike LDS in tako naprej, katerih vse govore
               že vnaprej poznamo, od prvega dne do konca mandata, je med drugim povedal, da nikomur
               ni treba prekrškov delati in pač ne bo kaznovan. Okej, se strinjam, naj bodo
               zagrožene kazni visoke, da bi vsakega odvrnile od prekrškov. S tem se strinjam.
               Vendar če nekdo prekršek stori in ga ne stori niti fizična oseba, ampak ga stori
               družba, in to družba, ki se koplje v denarju, ki se tudi ukvarja verjetno s korupcijo
               in vsemi drugimi nečednimi posli in pomaga financirati volilne kampanje, recimo, teh
               vladajočih struktur, takih se pa ne kaznuje. To je najhujša zloraba zakonodaje v
               našem sistemu, kjer so dejansko zagrožene visoke kazni za reveže in oprostitev kazni
               za bogataše. Zakaj to govorim? Govorim o konkretnem primeru, ki se je zgodil, ko sem
               se sam spustil v neko prijavo kršitve zakona o graditvi objektov, seveda veljavnega,
               kjer je nek investitor ranga, o katerem sem prej govoril, ki se verjetno precej
               ukvarja s korupcijo in financira volilno kampanjo vladajočim strukturam - in je še
               vprašanje, kaj vse drugega, tudi daje verjetno določene provizije, zato ker imajo pač
               določene ugodnosti - je storil nelegalno gradnjo. In kaj se je zgodilo? No, saj boste
               potem replicirali, gospod Lavrinc, ko bom povedal do konca, pa se boste opredelili do
               tega primera, če želite. To nelegalno gradnjo sem prijavil, inšpektor je ukrepal,
               izdal je tudi odločbo, s katero je v 60 dneh zahteval odstranitev tega objekta, in
               podal tudi v postopek sodniku za prekrške za kaznovanje, v skladu s 168. členom
               zakona. Po preteku 60-dnevnega roka ta investitor, ki je nelegalno zgradil objekt in
               dejansko storil zločin nad naravnim okoljem tako rekoč, o čemer sem že govoril,
               objekta ni odstranil, ampak je objekt še naprej deloval, seveda ne z elektriko, ker
               je ni smel priključiti, ker sem tudi to preprečil, da bi ga priključil na elektro
               priključek - je že bil izveden, in tako naprej. Pripeljal je agregat in so prek
               agregata poganjali ta objekt. Je bilo pa že zgrajeno vse električno omrežje in vse,
               samo priklopljeno ni bilo. Torej so tudi drugi kršitelji naredili napako oziroma
               druge družbe, drugi izvajalci, kar ne bi smeli. Ker če ni gradbenega dovoljenja, ne
               smejo izvesti priključka in ga seveda priključili niso, vklopili niso, so pa zgradili
               instalacije. Ne bi smeli tega narediti! Tudi tega bi bilo treba kaznovati. Kje pa!
               Daleč od tega. Tudi to se ni zgodilo. Skratka, po 60 - dnevnemo preteku roka, objekt
               niti ni bil odstranjen niti ni bila izrečena še nobena kazen, ker je pač bil postopek
               podan sodniku za prekrške.</p>
               <p>Potem sem jaz zahteval ponovno, da se objekt poruši, naknadno, s klici, s pismi
               inšpektorju. Inšpektor ni ukrepal v nadaljevanju s 148. členom zakona in ni
               desetkrat, kar bi imel pravico, izreči še dodatnih kazni. Tega ni storil. In kaj se
               je zgodilo po 6. mesecih od moje prijave od nelegalno zgrajenega objekta? Minister,
               gospod Kopač, in njegovi sodelavci so izdali veljavno gradbeno dovoljenje, brez tega,
               da bi mi občani oziroma krajani ali pa državljani imeli pravico kakorkoli sodelovati
               v tem postopku. Pa smo dejansko bili s tem objektom izredno, recimo, prizadeti! Celo
               trdimo, da je objekt škodljiv za okolico, tudi v smislu zdravja, čeprav so narejene
               neke študije, v katere jaz seveda nič ne verjamem, ker so narejene po navodilih
               naročnika. In potem sem seveda ukrepal, oziroma celo poklical inšpektorja, oziroma
               sodnika za prekrške, in sem ga vprašal, ali je izrekel že kazni in kakšne kazni.
               Povedal je, da je sicer vlogo prejel, ampak da kazni niso še bile izrečene in da ne
               ve, kdaj bodo, da ima pač zadevo, čaka zadeva na obravnavo.</p>
               <p>In kaj se bo zgodilo? Sedaj je poteklo že več kot eno leto, leto in pol skoraj, od
               tistega časa, še pol leta in zadeva bo zastarala, in potem seveda ne bo nihče plačal
               nič. No, sedaj pa poglejte. Kazen ni bila izrečena, nelegalno zgrajeni objekt je bil
               legaliziran, objekt se ni odstranil in tako naprej. Sedaj mi pa povejte, če niso
               tukaj zraven prisotni elementi korupcije in kdo še ve česa vse. Verjetno. Verjetno je
               to vse prisotno. Ker nihče ne bi smel niti, sploh pa ne država, minister za okolje in
               prostor, izdati gradbenega dovoljenja, veljavnega, če je objekt nelegalno zgrajen in
               je v nasprotju z zakonom o graditvi objekta.</p>
               <p>.../Hrup./... Dvostranskost in to pokvarjenost te države in prav zaradi tega seveda
               jaz nasprotujem temu, da so kazni visoke. Če so pa takšne, kot so, naj se izrekajo v
               skladu z zakonom, naj se desetkrat ta kazen, v kolikor pride do kršitve, zaračuna,
               nelegalno zgrajen objekt pa poruši in odstrani in zemljišče spravi v prvotno stanje.
               Tako kot je bilo vekomaj in tako naj bo tudi tukaj.</p>
               <p>Ampak, kaj se dogaja? Tam, kjer imate interes, tam seveda stvari legalizirate, kjer
               pa nimate interesa in kjer hočete malega človeka zatolči, tam pa seveda dovolite
               oziroma zahtevate, da se postopa v skladu z veljavno zakonodajo. Skratka, mislim, da
               sem vam dovolj nazorno pokazal problem, nakazal problem. Upam, da ga boste - kot
               načelni poslanci, načelna oblast, načelna vladavina, prava - v tej državi tudi
               izvajali in uresničili. Toliko. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp87">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Sok. Replika? Vas ni omenil. Saj se boste oglasili v razpravi. No,
               dobro, replika gospod Kremžar.</p>
            </sp>
            <sp xml:id="SDZ3-Izredna-43-2004-04-21.sp88">

               <speaker>LEOPOLD (LEO) KREMŽAR:</speaker>

               <p>Bolj enostavno je.</p>
            </sp>
            <sp xml:id="SDZ3-Izredna-43-2004-04-21.sp89">

               <speaker>PODPREDSEDNIK DR. MIHA BREJC:</speaker>

               <p>Prve tri črke ste omenili, dobro, v redu.</p>
            </sp>
            <sp xml:id="SDZ3-Izredna-43-2004-04-21.sp90">

               <speaker>LEOPOLD (LEO) KREMŽAR:</speaker>

               <p>Bilo je opisano, kdo je tisti, ki je nekaj...</p>
            </sp>
            <sp xml:id="SDZ3-Izredna-43-2004-04-21.sp91">

               <speaker>PODPREDSEDNIK DR. MIHA BREJC:</speaker>

               <p>Prve tri črke vašega imena je je rekel ...</p>
            </sp>
            <sp xml:id="SDZ3-Izredna-43-2004-04-21.sp92">

               <speaker>LEOPOLD (LEO) KREMŽAR:</speaker>

               <p>... ker jaz dojemam dokaj hitro sem takoj ujel, da gre za mene in zato
               repliciram...</p>
            </sp>
            <sp xml:id="SDZ3-Izredna-43-2004-04-21.sp93">

               <speaker>PODPREDSEDNIK DR. MIHA BREJC:</speaker>

               <p>Prosim za mir v dvorani.</p>
            </sp>
            <sp xml:id="SDZ3-Izredna-43-2004-04-21.sp94">

               <speaker>LEOPOLD (LEO) KREMŽAR:</speaker>

               <p>... na razpravo spoštovanega kolega Kelemina. Me je v polovički mojega priimka omenil
               in mislim, da je to dovolj, je pa seveda, kar mene zelo moti pri tem, zmešal stvari,
               ki se jih pač ne da in ni dobro, da jih med seboj pomešamo.</p>
               <p>Mi govorimo o višini kazni, ta zgodbica, ki jo je pripovedoval že na matičnem odboru,
               je lahko zanimiva in je zanimiva za poslušati in se z marsičem strinjam v njegovih
               ocenah tega. Ampak, tu preprosto ne gre za to. Mi se pogovarjamo o tem, naj bodo
               kazni take, kot so zapisane v predlogu, ali naj bodo te kazni nižje. Jaz šeenkrat
               pravim: naj bodo take, kot so, naj bodo visoke in bo potem doseženo tudi to, za kar
               se kolega Kelemina zavzema, da tega pač ne bo in da bodo kaznovani. Večji del tega,
               kar je kolega Kelemina govoril, je govoril v prid moji tezi, da naj bodo kazni višje
               in naj se to ali pa potem oblast oziroma tisti, ki so - ker ne izvaja oblast
               kaznovalne politike, ampak tisti, ki jo morajo izvajati; in če so tam zadeve, ki niso
               urejene, je to treba pri drugih rečeh upoštevati, ne pa pri tem členu in pa pri tem
               zakonu. Hvala.</p>
            </sp>
            <sp xml:id="SDZ3-Izredna-43-2004-04-21.sp95">

               <speaker>PODPREDSEDNIK DR. MIHA BREJC:</speaker>

               <p>Gospod Kremžar, to ni bila replika. Kakorkoli, gospod Sok.</p>
            </sp>
            <sp xml:id="SDZ3-Izredna-43-2004-04-21.sp96">

               <speaker>ALOJZ SOK:</speaker>

               <p>Hvala lepa. Recimo, da je našim kolegom iz LDS-a dovoljeno več kot nam iz opozicije.</p>
               <p>Ampak, če poslušam kolega Kremžarja - ker sem tudi to vse, kar je danes povedal,
               slišal na odboru -, potem si seveda lahko predstavljam, da on kot zaveden Slovenec,
               državljan, ki spoštuje vse zakone, še nikoli v življenju ni naredil prometnega
               prekrška. Izvašega govora bi zaključil, da niste, ampak verjetno ga ni tistega tukaj
               v tej dvorani, ki ni naredil prometnega prekrška. Sedaj se pa odločimo in povejmo,
               kakšna kazen je potem za takšen prekršek! Ali je ta kazen takšna, da je ne moreš,
               recimo, plačati, ali je vzgojna, ali je ta kazen kaj drugega. In to načelo pravzaprav
               velja za vsa področja. Že večkrat sem pri sprejemanju zakonodaje s področja
               kmetijstva opozarjal na to, da sprejemamo kazensko politiko, ki je - ne vem, rekel
               bi, neargumentirana. Previsoke kazni postavljamo in ker so te kazni previsoke, jih
               potem tudi sodišča ne izrekajo; če pa jo izreče, pa taka kazen lahko pomeni za nekoga
               pravzaprav uničenje. To ni noben vzgojni ukrep, če vi nekemu malemu podjetniku ali pa
               malemu trgovcu izrečete kazenpar milijonov slovenskih tolarjev. To ni vzgojni ukrep,
               to je edino, da ga potem prestavite iz njegovega podjetja v največje podjetje, to je
               zavod za nezaposlene. In to se dogaja v tej državi. Vsakodnevno se dogaja, da ljudje
               zaradi nerešenih sporov na sodiščih, zaradi previsokih kazni in tako naprej,
               propadajo v svojih dejavnostih. Berite časopise! K meni hodijo v poslansko pisarno
               pripovedovat zgodbe, ki jih imajo z davčno upravo, ki jih imajo z upravnimi sodišči
               in tako naprej. Kazen mora biti seveda primerna, vsi se za to zavzemamo. Ampak prej
               smo sprejeli pri zakonu o rudarstvu, pred pol ure, če nekdo krši in na črno izkoplje
               toliko in toliko kubikov gramoza, se ga lahko kaznuje z milijonom ali milijonom in
               pol. Potem pa lahko ta isti postopek ponavljain vsakič plača 100.000 tolarjev! In ste
               rekli, to je v redu, želimo deloma urediti to vprašanje. Tu, v tem primeru pa se
               kazen, recimo, najvišja bi lahko bila, najmanjša 5, najvišja do 30, če bi bil amandma
               sprejet. Če pa amandma ne bo sprejet, pa so te kazni še znatno, znatno višje. Kakšen
               smisel ima postavljati previsoke kazni? Jaz mislim, da nobenega. In vprašal sem tudi
               gospoda ministra na odboru, vendar mi ni odgovoril, na kakšni podlagi, s kakšnimi
               izračuni sploh prihajajo ministrstva, s kakšnimi kalkulacijami, ko se odločajo za
               takšno obliko kaznovalne politike v zvezi s prekrški. Tudi eden od naših članov
               odbora je podal zelo dober predlog. Če mislite, da so neki prekrški finančno tako
               visoko ovrednoteni, zakaj pa potem teh zadev ne prekvalificiramo v kazniva dejanja;
               bi bile boljše rešitve, kot pa, da nekomu naložite finančno takšno veliko breme, da
               ga ne more poravnati oziroma da to za njega predstavlja dejansko uničenje. Če
               mislite, da je prekršek take narave, da ga je treba tako visoko kaznovati potem je
               bolje, da bi zadevo spremenili iz prekrška v kaznivo dejanje in bi s tem dali pravo
               težo dejanju, ki ga je povzročil.</p>
               <p>Zato mislim, da bi amandma, ki ga je predlagala opozicijska stranka SDS, zlahka,
               brez velike škode lahko podprli in nekako na tem področju omilili situacijo, razen,
               seveda, če ne mislite, da je treba amandmaju nasprotovati samo zato, ker so ga pač
               predlagali kolegi iz opozicije. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp97">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Tri razpravljavce imamo še, gospod Lavrinc, gospod Kebrič in gospod
               Avšič. Gospod minister, kdaj želite odgovarjati? Lahko zdajle? Prosim, gospod
               minister ima prednost, ker se je že prej prijavil k besedi.</p>
            </sp>
            <sp xml:id="SDZ3-Izredna-43-2004-04-21.sp98">

               <speaker>MAG. JANEZ KOPAČ:</speaker>

               <p>Hvala. Morda bom razčistil kakšen nesporazum, čeprav bom govoril isto, kot sem na
               odboru; tu se zdaj res ponavlja diskusija z odbora.</p>
               <p>Pri krškovni določbi v zakonu o graditvi objekta se s to novelo sploh ne spreminjajo
               niti z vašim amandmajem ne, poslanci SDS. Torej, če nekdo gradi na črno, so
               predvidene kazni, prekrški. Za fizično osebo je to od 300 tisoč do milijon tolarjev -
               za odgovorno osebo pravne osebe, posameznik je pa od 100 tisoč do 300 tisoč tolarjev.
               Za črno gradnjo. To niso drakonske kazni. Mislim, da se strinjate. To, o čemer pa
               sedajle govorimo, so pa kazni za prisilitev izvržbe. Torej, inšpektor ima možnost
               črnograditelju reči, torej ga poslati k sodniku za prekrške, kjer dobi od 100 do 300
               tisoč tolarjev, vendar pa seveda lahko tudi gradbena inšpekcija angažira gradbeno
               podjetje, da podre to črno gradnjo. Lahko pa - o tem pa govori sedaj ta člen, to je
               pa tisto, kar je pomembno - naloži obveznost rešitve temu črnograditelju samemu in v
               kolikor on ne izpolni te obveznosti, potem pa mora plačevati te kazni, ki jih vi
               sedaj poskušate znižati. Skratka, to so kazni zaprisilno izvršitev. To niso kazni za
               prekršek. In nekdo, ki bo pač nekaj naredil na črno, ne bo deležen hudo velike kazni
               na način sodnika za prekrške, lahko se mu pa zgodi, se mu bo zgodilo, zgodila zelo
               velika kazen, če sam ne bo saniral stanja nazaj. Smisel tega je v tem, da seveda ne
               angažiramo prisilnih izvršiteljev za vsako najmanjšo črno gradnjo, ki jih je po
               Sloveniji veliko, pa jih tudi uspešno odstranjujemo, ampak to seveda stane, gre na
               račun proračuna in je seveda primerneje, da investitorji, črnograditelji sami to
               naredijo, in te kazni, ki so zares visoke, so namenjene temu. Napisane pa niso kar na
               pamet, ampak so v nekih razponih, ki pomenijo nek poskus ocene vrednosti objekta, za
               katerega gre, in zato seveda se nam zdijo primerne. Tudi, če bibile znižane, kot
               predlaga SDS, bi sicer bile še zmeraj visoke, cel sistem se nam ne bi podrl, to moram
               reči, ampak menimo, da so primernejše te, ki so v osnovnem predlogu novele.</p>
               <p>Da še na kratko odgovorim na dve stvari, ki nista neposredno s tem povezani, sta pa
               bili do sedaj izpostavljeni, v rudarskem zakonu. Gospod Sok, ste narobe brali. Tam je
               prisilitev, tako da je vsakič za 100 tisoč tolarjev večja kazen, ne da je naslednjič
               100 tisoč tolarjev, ampak je za 100 tisoč tolarjev večja kot prejšnjič. Toje nekaj
               bistveno drugega. Kar pa se tiče diskusije gospoda Kelemine, pa moram reči, da pri
               nas seveda izdajamo gradbena dovoljenja, kjer je to le možno glede na prostorske
               akte, in to ne glede na to, ali gre za prvega, drugega ali tretjega operaterja
               mobilne telefonije. Kjer pa prostorski akt tega ne omogoča, tam pa seveda to ne gre
               in tudi kar nekaj postaj za mobilno telefonijo smo v preteklem letu in pol podrli.
               Sedajle točno ne vem števila, ampak se mi zdi, da se bliža številki 10. Tako je
               inšpekcija bila učinkovita tudi pri tem. Tudi v tem primeru bi nam zelo prav prišlo,
               če bi lahko enemu Mobitelu ali Simobilu za črno gradnjo predpisali obveznost
               odstranitve. Če pa tega ne odstrani, ne vem, v tednu dni, mu sledi kazen 30 milijonov
               tolarjev. Take kaznipotem res zdramijo črnograditelje.</p>
            </sp>
            <sp xml:id="SDZ3-Izredna-43-2004-04-21.sp99">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Lavrinc.</p>
            </sp>
            <sp xml:id="SDZ3-Izredna-43-2004-04-21.sp100">

               <speaker>MAKSIMILJAN LAVRINC:</speaker>

               <p>Hvala lepa, gospod podpredsednik. Jaz sem sicer hvaležen ministru, da je zaradi
               medijev in objektivnih poslušalcev pojasnil, da pravzaprav sploh ne gre za tisto, o
               čemer sta razpravljala kar dva poprej. Če pa upa, da bi kogarkoli od teh karkoli
               prepričal, mu pa svetujem, da to upanje čim prej opusti. Zakaj? Zato, ker eni zares
               ne razumejo, za kaj gre, eni pa nočjo razumeti, pa je lahko še takopreprosto in lepo
               povedano. To je, kar se tega tiče.</p>
               <p>Kolega Kremžar me je prosil tudi, da povem, da je že storil prekršek, vendar ni tako
               kot, denimo, kakšen drug, ko je šlo za "šverc" z orožjem, klical kakšnega tožilca ali
               podobnega, naj ga vendar za božjo voljo pri miru pustijo. Toliko.</p>
               <p>Sicer pa bom povedal še gospodu Kelemini. Kdor ve, da je bilo storjeno kaznivo
               dejanje, pa tega ne naznani, je storil sam kaznivo dejanje. In seveda, ker gospod
               Kelemina ve za cel trop tatov, korumpirancev in tako naprej, mu svetujem, naj to čim
               prej opravi, sicer bo seveda sam lahko zašel v kakšen postopek.</p>
               <p>Sicer pa, torej, če se bolj resno lotim tega, kar je načel kolega Sok, vsa kaznovalna
               politika je vredna resne diskusije, vsa. Mi, bom rekel, da se mnogokrat, ko nam
               različni pripravljavci zakonov - to niso ministri, to so tisti, ki prav nomotehnično
               delajo zadeva in tako naprej -, da nam na nek način uidejo. Da nimamo nekega, kako bi
               rekel, postopka kjer bi te stvari natančno lahko preverili. Tako se nam je, recimo v
               nekem zakonu o varnosti v cestnem prometu zapisalo, da je samo zato, ker je nekdo
               pozabil podaljšati neko dovoljenje, treba plačati 90.000 tolarjev kazni. In če človek
               pomisli na populacijo, ki jo je imel v mislih verjetno tudi kolega Kelemina, je to
               grozljivo. In hvala bogu, da smo v zakonu o prekrških zapisali tudi to, torej, da je
               v takem primeru moč izredne omilitve kazni. Jaz bom prav hvaležen, da se tudi do teh
               vprašanj tako resno, da se o njih resno pogovorimo. Vendar, če se nekdo hoče resno
               pogovarjati, potem mora to tudi resno početi, ne pa z nekimi padalskimi amandmaji na
               vrat na nos zadnji trenutek in podirati nek koncept, ki pravzaprav na vsakem področju
               je. Definitivno pa je, da ima vsak ministrstvo, ker je tudi pri nas tako po ustavi,
               neke svoje kriterije in znotraj tega so tudi te kazni, ki so predvidene, recimo, v
               takem primeru.</p>
               <p>Mislim, da je prav okoljsko ministrstvo, kar se tega tiče, da lahko sodi celo kot
               primer, kako se rangirajo zadeve, kako se kaznuje tiste, ki so močnejši, če hočete,
               po denarnicah kot tiste, ki so šibkejši, in tako naprej. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp101">

               <speaker>PODPREDSEDNIK DR. MIHA BREJC:</speaker>

               <p>Jaz bi prosil, da razpravljalci upoštevajo poslovnik in se držijo točke, o kateri
               razpravljamo, in amandmaja, o katerem razpravljamo. Replika, gospod Kelemina.</p>
            </sp>
            <sp xml:id="SDZ3-Izredna-43-2004-04-21.sp102">

               <speaker>BRANKO KELEMINA:</speaker>

               <p>Hvala lepa. Repliciram seveda gospod Lavrincu. Prvič, člen je odprt. Je ali ni?
               Torej, če je člen odprt, imamo mi pravico, karkoli je v tem členu zapisano,
               amandmirati. To je naša pravica, vi pa lahko naš predlog seveda zavrnete kar boste
               tudi storili - ni nobenega problema. Mi smo člen odprli, predlagali spremembo, o njej
               razpravljali, vaša stvar pa je, kako boste stvar rešili.</p>
               <p>Drugo, to gospod Lavrinc, da vi meni grozite, da naj se pazim in da bom jaz kmalu v
               teh postopkih - v redu, ni problema, vi meni kar grozite, samo vam povem to; s prvim
               "šusom" me podrite, ker če me ne boste - težko vam. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp103">

               <speaker>PODPREDSEDNIK DR. MIHA BREJC:</speaker>

               <p>Glejte, naslednji ima besedo gospod Kebrič. Besedo ima gospod Kebrič. Vem, ampak
               tudi sami ste zlorabili poslovnik. Gospod Kebrič.</p>
            </sp>
            <sp xml:id="SDZ3-Izredna-43-2004-04-21.sp104">

               <speaker>IVAN KEBRIČ:</speaker>

               <p>Hvala, gospod predsedujoči, za besedo. Na dnevnem redu imamo 19. člen in amandma, ki
               se tiče kazni in o njem želimo in mislim, da je prav, da razpravljamo. Zakaj sem se
               prijavil k besedi? Predvsem zaradi tega, kajti socialna nota je v neki meri vgrajena
               v sam člen, ko je možnost, da se izreče finančno, bom rekel, kazen v razponu od tega
               do tega zneska. Socialno gledano je 100.000 tolarjev za tistega z nizkimi prejemki
               enako opozorilno kot 500.000 tolarjev za tistega bogataša, ki to z levo roko da. Zato
               je presoja podana tistemu, ki izreka kazen, da upošteva te okoliščine kot take. Da je
               kaznovalna politika v finančnem smislu, govorim o kaznih v finančnem smislu,
               različna, je pač smola naša, da še nismo uspeli poenotiti določenih kriterijev in da
               se, bom rekel, prometni prekrški čisto po drugem kriteriju finančno kaznujejo kot
               neki drugi prekrških iz drugih področjih. In dejansko je to v primerjavi s tujino,
               kjer imajo pa določene finančne sankcije bolj usklajene na vseh teh področjih.</p>
               <p>Jaz vidim ta problem z naslednjimi očmi. Predlagal sem ministrstvu za okolje in
               prostor, gospodu ministru Kopaču, že pred davnimi časi, ob predlogu zakona o
               prekrških, kako jih sankcionirati. Toda oni nočejo tega storiti. Dokazal sem jim, da
               imajo na letalskih posnetkih, kartah, vse črnogradnje jasno obeležene, pa kljub temu
               nočejo v to posegati. Zakaj? Verjetno zato, ker je veliko tudi državnih kršiteljev -
               razne gramoznice, mostovi in drugo brez gradbenih dovoljenj -, pa bi tudi tiste
               morali sankcionirati, pa bi tudi tiste morali finančno kaznovati. Zato tudi z raznimi
               zvezami pa, pod narekovaji, "korupcijami", ko ima nekdo črno gradnjo, pa se smeji
               vsem tistim, ko je bil sprejet zakon, da je bilo možno črno gradnjo legalizirati ob
               takratni določeni finančni kaznovalni politiki. Pa niso hoteli. Če vas spomnim, da je
               bilo treba dati depozite, pošteni državljani so dali depozit, so poskušali
               legalizirati gradnjo, v večini primerov se je to storilo, plačali so tisto minimalno
               kazen, ki je bila takrat res nizka. Danes se pa določenih noče kaznovati zaradi takih
               in drugačnih razlogov. Odgovor gospoda ministra - daj, povej konkretno, imenuj
               Frančeka pa Micko, pa povej, na kateri parceli je. Ali bomo res šli v to, da bomo
               drug drugemu - ne sosed, mejak, ampak vrag? Ne! Imamo institucije, imamo inšpekcije,
               ki naj posegajo. In za mene nobena kazen ne bo previsoka, če se bodo ustrezno
               diferencirale glede na socialni status in okoliščine. Kajti problem, ki ga vidim v
               tem finančnem kaznovanju in v tem amandmaju, je pa naslednji: tisti, ki ima črno
               gradnjo - ne bom pretiraval - že deset let, pa je do danes ni hotel legalizirati, jaz
               zastopam stališče, naj mu bo kazen tudi z ozirom na deset let uživanja v miru tega in
               smejanja vsem drugim, ki so svoje črne gradnje legalizirali, naj pa plača desetkratno
               kazen. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp105">

               <speaker>PODPREDSEDNIK DR. MIHA BREJC:</speaker>

               <p>Postopkovno? Prosim, gospod Lavrinc.</p>
            </sp>
            <sp xml:id="SDZ3-Izredna-43-2004-04-21.sp106">

               <speaker>MAKSIMILJAN LAVRINC:</speaker>

               <p>Hvala lepa, gospod podpredsednik. Postopkovno, v skladu z 69. členom, vam bom povedal
               naslednje: da ste narobe tolmačili poslovnik, ki v 70. členu govori o pravici do
               replike. Ker sem bil posebej imenovan, celo sprevrgle so se besede v grožnje s
               strelnim orožjem, in seveda od nekoga, ki ne da priložnosti do govora, denimo, zvečer
               v neki garaži in užge prej, seveda ni mogoče pričakovati drugačnega besednjaka.
               Vendar mislim, da vi kot predsedujoči pa morate dovoliti, da takrat, ko želim
               replicirati in povedati tisto, kar je, to besedo dobim. In vas jeza, ker ste jezni
               name, če uporabim denimo primer Janeza Janše v tisti orožarski aferi, ko se je
               uporabila gospa Barbara Brezigar za to seveda, da ni bil niti zaslišan, ta vaša jeza
               ne more biti vzrok za to, da pa vi meni ne omogočite, da repliciram. In sem imel
               povsem korektno repliko, tudi glede tistega, kar se tiče tega člena oziroma tega
               amandmaja, se pravi primera, ki ga je tukaj ponudil gospod Kelemina.</p>
               <p>In še to. Če ste striktni, gospod podpredsednik, morate gospoda Kelemino, kadar
               takole naglas govori, in me moti pri upravičeni besedi, opozoriti. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp107">

               <speaker>PODPREDSEDNIK DR. MIHA BREJC:</speaker>

               <p>No, dobro bi bilo, če bi predsednik odbora za notranjo politiko poslovnik poznal, če
               se že oglasi in vse poučuje. Sejo vodim jaz in jaz odločam o tem, kako bo tekla. In v
               70. členu je zelo jasno zapisano, da "ima vsak razpravljavec pravico do odgovora na
               razpravo drugega razpravljavca, v kolikor se ta razprava nanaša na njegovo razpravo,
               če meni, da je bila njegova razprava napačno razumljena ali napačno interpretirana".
               V tem je pa seveda stvar popolnoma jasna, da predsedujoči, če smem citirati naprej ta
               70. člen, "mu da besedo takoj, ko jo zahteva. Replika se mora omejiti samo na
               potrebno pojasnilo", in tako naprej.</p>
               <p>Torej, vidite, tu gre pa za to, da se moramo, prvič, držati poslovnika in govoriti o
               vsebini, ki je na dnevnem redu, ne pa govoriti o fantazmah, ki jih ima eden, drugi
               ali tretji. In tega jaz tukaj ne dovolim. In gospod Lavrinc, vi ste zlorabili tisti
               del poslovnika. In o tem ne razpravljamo več.</p>
               <p>Naslednji ima besedo gospod Avšič.</p>
            </sp>
            <sp xml:id="SDZ3-Izredna-43-2004-04-21.sp108">

               <speaker>JOŽE AVŠIČ:</speaker>

               <p>Hvala lepa. Tudi gospod Maks se bo pomiril, pa verjetno gospod Kelemina ne bo več
               grozil, ker to nič v poslovniku ne piše, da je treba prepovedati grožnje in podobne
               stvari, ampak mislim, da je dobro, da tega ne počnemo v parlamentu.</p>
               <p>Jaz bi se pa vrnil k izvirnemu delu naše razprave. In, žal moram ugotavljati tudi,
               tudi pozorno sem poslušal gospoda Kebriča, da kljub dvakratnemu pojasnjevanju
               ministra le nismo še vsi dojeli, kaj sploh te kazni pomenijo. Te kazni za prekrške so
               predpisane. Te postopke namreč dosti dobro poznam, pa verjamem, da marsikdo od
               poslancev ima tudi težave s svojimi volivci, ko mu pridejo v poslansko pisarno po
               pomoč, da bi pomagal, kadar so že odločbe o rušitvi pravnomočne. Prišel pa ni takrat,
               ko ga je inšpektor našel, kajti takrat bi se mu dalo še morda pomagati, kajti
               inšpektor ne napiše takoj odločbe o rušitvi, pač pa dopusti vse možnosti, ki jih
               zakonodaja ponuja, in seveda prostorsko-ureditveni akti, da se tak objekt legalizira.
               Če se le da legalizirati. Če se pa ne da, pa seveda običajno sledi odločba o
               odstranitvi objekta, in se določi tudi rok, v katerem času mora biti to storjeno.
               Ampak to so še vse tiste male kazni pravzaprav, ki govorijo, ki jih moraš plačati,če
               si zgradil nekaj na črno. Vendar se običajno, ko je odločba izvršljiva in rok za
               izvršbo poteče, zgodi to, da vsi, bi rekel, revnejši sloji prebivalstva to v resnici
               sami naredijo. In da so te kazni namenjene tistim bogatim, ki se delajo iz vseh
               norca,ki pokličejo novinarje, POP TV, cel cirkus naredijo, in seveda policija
               spremlja inšpektorja in tistega koncesionarja, ki bi moral to odstraniti, vesoljna
               Slovenija se zgraža, kar se nam dogaja, objekt pa še kar stoji. Spomnimo se nekoga
               sredi zaščitenih planinskih predelov v Sloveniji. In ta kazen naj bi bila za tistega,
               ki noče odstraniti, ki se posmehuje vsem, ki ima dovolj denarja, da mirno sedi in
               gleda kaj se dogaja. Vsi reveži bodo sami odstranili, kajti inšpektor, ko da naloga
               za odstranitev, tudi napiše, da bo sicer odstranjen s pomočjo države in
               koncesionarja, vendar na njegov račun. In ker nima denarja, pa odstrani sam tisti
               objekt, seveda kolne to državo in vse po spisku, ampak to naredi. Tisti, ki pa ima
               veliko denarja, pa niti ne kolne države,ampak se ji posmehujejo, se delajo norca in
               za te so te velike kazni namenjene. Samo za te in za nikogar drugega, ne za
               prekrškarje. Vsi tisti, ki pa govorite o tem, da bi bilo treba socialni položaj
               upoštevati pri prekrških, seveda, to hkrati to pomeni, da če prekoračiš hitrost na
               cesti, bi moral nekdo, ki se z mercedesom pripelje 30 kilometrov na uro, veliko več
               plačati kot drugi s škodo, ker to je nekako v korelaciji z stanjem v žepu. Vsi tisti,
               ki to trdite, se pa seveda vračate v nek sistem, ki smo gaukinili in se marsikdo nad
               njim še zgraža. Kajti spomnite se, da ko smo morali k sodniku za prekrške, smo morali
               nesti potrdilo o premoženjskem stanju, o plači in vsem skupaj. Na podlagi tega je
               potem sodnik odmeril kazen v nekem razponu. Torej, potem jebilo pa v prejšnjem
               sistemu pač zelo dobro in sedaj ni. Moramo se s tem sprijazniti, taka je situacija in
               prekršek je enakovreden prekršku, kdorkoli ga pač stori. Ta kazen je pa predvidena,
               verjemite mi, za tiste najbolj bogate, ki se delajo norca iz pravne države. Hvala.
           </p>
            </sp>
            <sp xml:id="SDZ3-Izredna-43-2004-04-21.sp109">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Tanko.</p>
            </sp>
            <sp xml:id="SDZ3-Izredna-43-2004-04-21.sp110">

               <speaker>JOŽE TANKO:</speaker>

               <p>Hvala za besedo. Najprej bi bilo mogoče dobro, preden obdelamo koga drugega, da vsak
               malo pogleda vase in da pogleda svoje probleme in svoje prekrške in morda bi kdo
               začel s kakšno zebro in s kakšnim prekrškom na zebri, pa potem nadaljeval z vsemi
               tistimi ostalimi stvarmi, ki jih imamo za afere, pa še nikjer do sedaj niso bile
               opredeljene kot afere. Ni se zgodilo nič, kljub temu da vsi organi, ki so taki ali
               drugačni, pač,verjetno bolj vaši kot naši, ker imate povsod večino, bi lahko tudi že
               kaj v teh 10 ali pa v 5 letih dokazali in realizirali na koncu.</p>
               <p>Drugo. Predstavlja zadeva, da gre za "padalski predlog", za žalitev. Ker je bil
               predlog vložen za dopolnitev, za spremembo tega člena proceduralno pravilno,
               korektno, pravočasno, nikjer nisem od nikogar dobil nobenega namiga, da je zadeva
               neprimerna ali neusklajena. Skratka, takih sodb, ki jih posamezni, kolegi poslanci
               trosijo in razmetavajo po tisti pač, ki jim niso po godu, je skrajno žaljiva in
               neprimerna. In navsezadnje tudi tisto, kar zadeva "padalce" in "padalsko", je več ali
               manj v tem državnem zboru tudi že po svoje definirano.</p>
               <p>V predlogu, ki je napisan tukaj, smo predlagali znižanje zgornje meje kazni in
               predvsem pomembno znižanje spodnjega praga kazni. Mi ne ukinjamo popolnoma nobene
               kazni, ampak znižujemo zgornji in spodnji prag in dopuščamo, da se tiste, ki delajo
               prekrške, sankcionira. Vendar ne na način, da se jih uniči, da ne nastanejo reveži,
               da propadajo ljudje, da propadajo družbe, ampak z možnostjo, da se počne na nek bolj
               civiliziran, bolj sprejemljiv način. Verjetno je v tej državi zelo malo ljudi, ki si
               lahko privoščijo, da dobijo kazen 30 milijonov, da se jim ta kazen še devetkrat
               ponovi v relativno kratkem času. Zelo malo je takih. Ampak zelo malo je tudi takih,
               ki lahko plačajo kazen, katere spodnja meja je 30 milijonov, ne zgornja, spodnja
               meja. Mi smo predlagali, da se ta kazen - recimo, ki je po vašem predlogu od 30 do 50
               milijonov, z možnostjo, da končna vrednost doseže desetkratnik, to se pravi 300 ali
               500 milijonov - zniža na od 5 do 30 milijonov; in to za vse tiste kazni, tudi do
               posameznikov. Kajti, mislim, da je v Sloveniji zelo malo, 60% ljudi ne zasluži, da bi
               lahko plačalo kazen, ne vem, recimo, milijon tolarjev, skratka od privarčevanega.
               Mislim, da teh ljudi v Sloveniji ni prav veliko. Pač razmere so take, plače so slabe,
               šoloobvezni otroki in ostale stvari. In zato predlagamo, da bi te zadeve uskladili na
               neki primernejši ravni, ne pa, da bi jih popolnoma ukinili. Nekateri, ki se jim
               obesijo take kazni za te nelegalne zadeve, imajo tudi težave, kajti kljub temu da je
               izrečen ukrep rušitve, ti ljudje nimajo kam. Pač zgodilo se je, naredili so si nek
               objekt in si nimajo kaj pomagati, ga nemorejo porušiti, tudi denarja nima, da bi to
               plačali. In zato so zadeve neizvršljive.</p>
               <p>Prej smo sprejemali zakon o rudarstvu. Tudi v tistem zakonu je šlo za ponavljanje
               prekrška, tako kot gre v teh primerih. Gre najprej v osnovi za izrečen ukrep, za
               milijon pa pol kazni je bilo prej rečeno, in za vsako ponovitev, ki jo izreče
               inšpektor 100 tisoč dodatne kazni, pa gre tudi za nelegalne kope kot v teh primerih.
               V teh primerih pa so kazni 10-krat višje. Mislim, da bi moral tudi predlagatelj vse
               tiste stvari,ki iz svojega resorja predlaga, vsaj po horizontalu uskladiti. Da
               predlaga izhodiščno kazen oziroma isto kazen za podoben ali sličen ali pa celo enak
               prekršek in nima popolnoma nobenega razloga, da se tu obravnavajo kazni, ki so
               10-krat na spodnji meji, ne vem, 6-krat, 10-krat višje, kot so tiste, ki smo jih v
               enem zakonu prej sprejeli za ponovitev nelegalnega kopa. Poslušajte, pa to je
               nesprejemljivo.</p>
               <p>Še na eno stvar bi rad opozoril, zakaj se mi zdijo te kazni izjemno visoke:
               prostorski dokumenti so izjemno slabi, to smo ugotavljali tudi že prej, zadeve ne
               funkcionirajo, ogromno zastaranih zadev in tudi preventivni ukrepi, ki bi jih morale
               ugotavljati, bi rekel, določene institucije in tudi pravočasno ukrepata, se ne
               izvajajo ali pa z velikimi zamudami. Tudi po tej plati je nesprejemljivo in
               nekorektno, da štartamo samo na te maksimume.</p>
               <p>Še eno stvar bi rad povedal. Predlog, ki smo ga predložili v sprejem, je usklajen z
               zakonom o prekrških, je usklajen z zakonom o prekrških. To, kar smo mi kot amandma
               predlagali, ni neusklajeno z zakonom o prekrških, s tem da ste vi uporabili možnost,
               da predlagate trikrat višjo kazen v primeru, če gre za okoljske zadeve, to ste pa
               uporabili. Vendar mislim, da je dovolj že - če že naš predlog popravka je visok za
               marsikoga ali pa za veliko večina ljudi, pa je usklajen z zakonom o prekrških.
               Mislim, da bi bilo dovolj modro od tega zbora, da vsaj v primeru tako drastičnih, da
               se zmanjšajo tako drastični predlogi, ko ste jih vi zapisali v vaš zakonski predlog.
           </p>
            </sp>
            <sp xml:id="SDZ3-Izredna-43-2004-04-21.sp111">

               <speaker>PODPREDSEDNIK DR. MIHA BREJC:</speaker>

               <p>Hvala. Gospa Krebsova.</p>
            </sp>
            <sp xml:id="SDZ3-Izredna-43-2004-04-21.sp112">

               <speaker>IRMA PAVLINIČ KREBS:</speaker>

               <p>Hvala lepa, gospod podpredsednik. Spoštovani, veliko dela mi je pomagal opraviti
               kolega Avšič, pa vendar, predlagateljem amandmaja.</p>
               <p>Seveda je vložen popolnoma v skladu s poslovnikom, ampak se opravičujem, poslušam že
               eno uro, bila pa je obrazložitev, ki ste jo podali danes poslankam in poslancem,
               popolnoma neprimerna in zavajajoča in je sprožila seveda razprave kolegov poslanec,
               ki se natančno niso poglobili v vsako besedico, ki ni v skladi s temo, ki jo danes in
               ob tem členu obravnavamo. Gospod minister se je potrudil, skušal obrazložiti, pa je
               bila ponovno podana obrazložitev, ki ne drži, ki je bila zavajajoča.</p>
               <p>In gospod Tanko, ne gre za ponavljanje prekrškov, kot ste ponovno skušali
               obrazložiti, da gre za drug vatelj, ki ga vgrajujemo v ta zakon, v zakon o rudarstvu
               pa je bilo nekaj drugega zapisano. Začetek jasno pravi, da v tem delu pravzaprav
               dajemo orodje v roko inšpektorju, ko odloča. In treba je vedeti, da gre za črtno
               gradnjo, za katero je nesporno bilo ugotovljeno, v postopkih pred upravnimi organi,
               da legalizacija ni možna in je potrebna rušitev. In inšpektor mora po zakonu o
               upravnem postopku izrekati te ukrepe v okviru izvršbe od milejšega do najstrožjega
               ukrepa. In ta država si je izbrala tri možnosti: najprej, da da posamezniku, ki je
               kršil, možnost, da objekt, ki je nelegalen odstrani sam, druga možnost je, da ga
               poskuša prisiliti, da sam odstrani objekt z denarnimi kaznimi in o tem ta člen
               govori. Intretji ukrep, ki je najstrožji, da se opravi ta odstranitev po tretji osebi
               in se stroški, seveda, te odstranitve naložijo kršitelju.</p>
               <p>In v tem členu se torej določa višina in razpon kazni tega drugega srednje, bom
               rekla, hudega ukrepa, to je, prisilitev za odstranitev po samemu sebi, torej da sam
               pristopiš. In ne vzdržijo obrazložitve. In res lepo prosim, da poslanke in poslancev
               ne zavajamo in se po nepotrebnem ne obremenjujemo s stvarmi, ki nič ne pripomorejo k
               boljši ali slabši kaznovalni politiki v naši državi. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp113">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Ali lahko... Gospod Petan.</p>
            </sp>
            <sp xml:id="SDZ3-Izredna-43-2004-04-21.sp114">

               <speaker>RUDOLF PETAN:</speaker>

               <p>Hvala za besedo, gospod podpredsednik. Spoštovani. Torej sam mislim, da če je takšen
               pristop, kot sem sedaj slišal k tej kaznovalni politiki, potem je nekaj narobe.</p>
               <p>Ne vem, ali naj to rečem, da je to replika ali je razprava, vendar nekaj bi želel
               povedati. Tisti, ki misli, da bomo s kaznimi kaznovali tiste, ki imajo ogromno
               denarja, da ne bodo bedarij počenjali, v tem smislu, tisti se moti, kazni so samo za
               reveže. V naši državi takšno stanje kot sedaj, so kazni izključno za reveže. Zato,
               ker tisti, ki bi imel toliko denarja, da bi lahko plačal tiste silne milijone za
               kakšno kazen, do tistega kazen sploh ne bo prišla, ker se bodo že prej izgubili
               spisi, sploh ne bo prišlo do spisa in podobne stvari. Čisto vse je v smislu te
               razprave - kazen bo plačal samo revež. In zato bi želel povedati naslednje. Sicer
               nisem pristaš tega, da bi kazen bila kot neka socialna kategorija, s tem se strinjam,
               ampak žal je treba upoštevati dejstvo, da je pri nas tako - in kmalu bom tudi sam
               začel zastopati to stališče, da kazen mora biti socialna, zato ker so pri nas kazni
               izključno samo za reveže.</p>
               <p>Kar se pa tiče same legalizacije. Tudi legalizacija je pa samo za bogate.
               Legalizacija za reveže ni, zato ker nikoli ne bo prišel do tega, da bi bilo nekomu,
               ki res nima veliko denarja, kaj legalizirano. Figo! Legaliziral bo lahko samo tisti,
               ki ima denar, da bo lahkotisto kazen plačal. Zato je to treba upoštevati. In če ste
               to vgradili v zakon, takšen pristop, potem je to napačen pristop. Glejte, kakorkoli
               hočete! Od kurjih tatov se še noben spis ni založil v omari, od ostalih se pa je. In
               zato je ta pristop napačen.Legalizacija za reveže ni mogoča, kazni so pa samo za
               reveže. Zato, ker tisti nima denarja, da bi karkoli lahko opravil, karkoli naredil,
               nima vizitke kakega ministra ali česa podobnega, da bi interveniral v njegovem imenu,
               da do tistega sploh ne bi prišlo. Zato so kazni samo za reveže. In, prosim, to
               upoštevajte. Zato je razmišljanje o tem, da se znižajo tiste najvišje kazni, ker jih
               ne bo nobeden od tistih silnih milijonarjev plačal, ki jih nekateri drugače
               imenujejo. Zato je smisel v znižanju. Hvala.</p>
            </sp>
            <sp xml:id="SDZ3-Izredna-43-2004-04-21.sp115">

               <speaker>PODPREDSEDNIK DR. MIHA BREJC:</speaker>

               <p>Glejte, spoštovane gospe in gospodje, zdaj gremo vedno bolj v širino. Kaj, če bi po
               tej obsežni razpravi enih in drugih argumentov prešli h glasovanju? Ne, da jemljem
               komu besedo, ampak moj občutek je, da nekako ne prispevamo več k razjasnitvi
               vprašanj. Če želi kdo besedo, jo bo seveda dobil. Gospa Krebsova.</p>
            </sp>
            <sp xml:id="SDZ3-Izredna-43-2004-04-21.sp116">

               <speaker>IRMA PAVLINIČ KREBS:</speaker>

               <p>Hvala lepa. Spoštovani gospod podpredsednik, seveda ste spet kolegu dovolili, da je
               šel čez. Pa vendar je trditev, da je vprašanje legalizacije v tej naši državi v nekem
               zgodovinskem obdobju, pa se ga vsi verjetno še spominjamo, bila podvržena testu, da
               reveži ne morejo, bogati pa lahko, popolnoma ne drži. Legalizacija vseh črnih gradenj
               v naši državi se je izvajala samo ob presoji dejstva umestitve objekta v prostor v
               skladu z občinskimi prostorskimi akti. Samo to, in trditev je popolna neresnica.
               Hvala lepa.</p>
            </sp>
            <sp xml:id="SDZ3-Izredna-43-2004-04-21.sp117">

               <speaker>PODPREDSEDNIK DR. MIHA BREJC:</speaker>

               <p>Gospod Pukšič.</p>
            </sp>
            <sp xml:id="SDZ3-Izredna-43-2004-04-21.sp118">

               <speaker>FRANC PUKŠIČ:</speaker>

               <p>Hvala lepa, gospod podpredsednik. Poslanke in poslanci, gospod minister s sodelavci!
               Del tega, kar je bilo predhodno rečeno, da so legalizacije možne za tiste, ki imajo
               denar, in niso možne za tiste, ki denarja nimajo, da bi predhodno poplačali vse
               potrebno, jasno izven zakona, delno drži. Pri tem je mogoče potrebno samo nekaj
               malegaše dodati. Namreč, sam mislim, da je predlog amandmaja s predlaganimi
               spremembami kazni pri izvrševanju, ko naloži gradbeni inšpektor za prisilno porušitev
               objekta, dovolj dobra, dovolj visoka, da bo tiste, ki bodo pač dobili takšno odločbo,
               resnično streznila. Pomembno je pri tem tudi, ali je možno ne samo izdati odločbo, ne
               samo izreči ukrep, ampak, ali je možno tudi na koncu to realizirati. Če seveda to ni
               možno, potem so takšni ukrepi, ki so samo na papirju, brezsmiselni.</p>
               <p>No, ampak tisto, kar sem hotel dodati, kar je pomembno, kdo lahko in kdo ne more
               nelegalno na črno zgrajenih objektov legalizirati in kdo mora ali pa ne more plačati
               teh kazni, je potrebno poleg denarja še imeti eno legitimacijo, ki se pa ji reče LDS
               ali pa Združena lista.</p>
            </sp>
            <sp xml:id="SDZ3-Izredna-43-2004-04-21.sp119">

               <speaker>PODPREDSEDNIK DR. MIHA BREJC:</speaker>

               <p>Ali obstaja možnost, da mi pred odmorom še glasujemo? Kdo želi še besedo? Ja, dajmo
               sedaj zabeležiti, kdo bo še razpravljal, ker bom naredil sedaj odmor.</p>
               <p>Sedaj bomo kar zabeležili razpravljavce. Torej, gospod Merlo. Kdo še potem? Nihče
               več. Ali obstaja možnost, da potem gremo na glasovanje po tem členu, pa potem odmor?
               Je v redu tako? Gospod Merlo.</p>
            </sp>
            <sp xml:id="SDZ3-Izredna-43-2004-04-21.sp120">

               <speaker>ALEKSANDER MERLO:</speaker>

               <p>Jaz bom zelo kratek. Brez populizma. Mislim, da je to tisti prvi udarec, ki sem ga
               dolgo pričakoval, ki ga je zadal danes s tem predlogom zakona naš minister. In sicer
               v smislu, da poželjno je bilo v tej državi postaviti kazni na pravo mesto. Jaz tudi
               si poželim, da bo manj mrtvih z resnimi kaznimi, bolj doslednim izvajanjem prometnih
               predpisov in še na drugih področjih. Manj bi bilo umorov, če bi se ljudje in zlikovci
               bolj bali represivnih organov. Zato podpiram predlog, ki ga je ministrstvo dalo, in
               zato zavračam ta amandma. Mislim, da smo šli preveč v populistične vode in da v tej
               državi je to eden od poskusov postavljanja reda, ker če ne udariš pač po "pertošlju",
               potem nič ne zaleže. Hvala.</p>
            </sp>
            <sp xml:id="SDZ3-Izredna-43-2004-04-21.sp121">

               <speaker>PODPREDSEDNIK DR. MIHA BREJC:</speaker>

               <p>Hvala. Lahko zaključimo razpravo? Zaključujem razpravo in prehajamo na odločanje.
               Torej, da bo jasno po vsej tej razpravi, o čem odločamo. Odločamo o amandmaju pod
               zaporedno številko 1 k 19. členu. Glasujemo! Kot kaže, bo treba še enkrat glasovati.
               Lahko pogledamo, kako je z udeležbo. Ali so kartice vložene? V dvorani nas je dovolj,
               torej bi lahko še enkrat glasovali. Torej, še enkrat glasujemo! Še vedno nas ni
               dovolj. Glasovanje nadaljujemo tretjič takoj po odmoru. Sedajle je 13.05, ob 13.35
               glasujemo.</p>
               <p>(Seja je bila prekinjena ob 13.04 uri in se je nadaljevala ob 13.37 uri.)</p>
            </sp>
            <sp xml:id="SDZ3-Izredna-43-2004-04-21.sp122">

               <speaker>PREDSEDNIK BORUT PAHOR:</speaker>

               <p>Prosim vse kolegice in kolege, da pridejo v dvorano državnega zbora. Za hip bom
               počakal. Glasovali bomo namreč tretjič. Če bi bilo to glasovanje neuspešno, bom
               odredil daljši odbor in sklical vodje poslanskih skupin na posvet, tako da predlagam,
               da se temu izognemo.</p>
               <p>Poglejte, vsem je popolnoma razumljivo, da s takim tempom, kot dela že dalj časa
               državni zbor, ni mogoče ves dan in seveda tudi ponoči delati brezhibno. Rekel sem že,
               ne gre za izredne razmere, gre za izjemne razmere. Smo v finalu usklajevanja
               slovenskega pravnega reda z evropskim in samo ob velikem sodelovanju vseh in
               maksimalni potrpežljivosti nam lahko uspe, nam tudi uspeva in se zahvaljujem za to.</p>
               <p>Smo torej pri glasovanju o amandmaju poslanske skupine Slovenske demokratske
               stranke. Gre za amandma k 19. členu. V dvorani nas je, če prav vidim, dovolj, vendar
               bi morali biti pri glasovanju vsi pozorni. Počakam še sekundo? Prav.</p>
               <p>Dobro. Kolegice in kolegi! Nadaljujemo z delom.</p>
               <p>Glasujemo o amandmaju poslanske skupine Slovenske demokratske stranke k 19. členu.
               Glasovalne naprave so v redu. Glasujemo. 52 navzočih, 17 za in 33 proti.</p>
               <p>(Za je glasovalo 17.) (Proti 33.)</p>
               <p>Ugotavljam, da amandma ni bil sprejet.</p>
               <p>Pri 31. členu imamo tri amandmaje. V primeru sprejema amandmaja, ki ga pod zaporedno
               številko 1 vlaga poslanska skupina Slovenske demokratske stranke, sta seveda
               amandmaja pod številko 2 in številko 3 brezpredmetna. Želi kdo besedo v zvezi s tem?
               (Nihče.)</p>
               <p>Prosim, kolega Rokavec, kolega Kelemina.</p>
            </sp>
            <sp xml:id="SDZ3-Izredna-43-2004-04-21.sp123">

               <speaker>FRANCI ROKAVEC:</speaker>

               <p>Hvala za besedo. V poslanski skupini Slovenske ljudske stranke smo predlagali drugi
               amandma k 218. členu oziroma k 31. členu tega predloga zakona. Namreč, eno od
               bistvenih vprašanj pri sprejemanju tega zakona je predvsem vprašanje opredelitve, kaj
               pomeni nezazidano stavbno zemljišče. V osnovnem zakonu, ki ga je državni zbor sprejel
               v začetku lanskega leta, smo seveda v tretjem odstavku zapisali, da za nezazidana
               stavbna zemljišča so po tem členu z dnem, ko se začne uporabljati tudi ta zakon,
               šteje tista zemljišča, za katere je z izvedbenim prostorskim aktom določeno, da je na
               njih dopustna gradnja stanovanjskih in poslovnih stavb, ki niso namenjene za potrebe
               zdravstva, socialnega, otroškega varstva, šolstva, kulture, znanosti, športa in javne
               uprave in da je na njih dopustna gradnja gradbenih inženirskih objektov, ki niso
               objekti gospodarske javne infrastrukture in tudi niso namenjeni za potrebe zdravstva,
               socialnega, otroškega varstva, šolstva, kulture, znanosti in športa in javne uprave.
               Seveda, to je zapisano v tretjem odstavku. V četrtem odstavku je bilo zapisano, da
               morajo občine odloke, seveda v skladu z določbami tega člena, uskladiti najpozneje v
               šestih mesecih. Večinoma se je to zgodilo, razen redkih izjem so občine sevedanove
               odloke o nadomestilih za uporabo stavbnega zemljišča sprejele. Zato je bil pa peti
               odstavek popolnoma neuporaben, ker je pač določal, da v primeru, če občine tega ne
               storijo, pa seveda se bo zaračunalo nadomestilo za uporabo stavbnega zemljišča za
               celotno območje tudi nezazidanega stavbnega zemljišča, in sicer v višini, ki je
               predvidena za zazidano stavbno zemljišče. Seveda je potem o tem je teklo že veliko
               razprave v tem državnem zboru.</p>
               <p>Ampak, kaj je ključni problem v tem trenutku? Ključni problem v tem trenutku je to,
               da želi kljub vsemu vlada še vedno v tem vztrajati, da bi občine že v letošnjem letu
               in da morajo občine že v letošnjem letu tudi seveda pri odmeri nadomestila za uporabo
               stavbnega zemljišča... Gospod predsednik, jaz resnično želim, davzpostavite nekaj več
               miru.</p>
            </sp>
            <sp xml:id="SDZ3-Izredna-43-2004-04-21.sp124">

               <speaker>PREDSEDNIK BORUT PAHOR:</speaker>

               <p>Mir v dvorani! Prosim.</p>
            </sp>
            <sp xml:id="SDZ3-Izredna-43-2004-04-21.sp125">

               <speaker>FRANCI ROKAVEC:</speaker>

               <p>Hvala. Glejte, ključni problem je v tem, da želi vlada potem v naslednjem členu in
               določbami novih 218.a do d člena opredeliti, da bi seveda občine morale v letošnjem
               letu zaračunati in odmeriti in seveda pobrati nadomestilo za uporabo stavbnega
               zemljišča tudi od nezazidanega stavbnega zemljišča. Tukaj je pa zelo veliko vprašanj,
               zelo veliko vprašanj.</p>
               <p>Poglejte, občine, kakor sem rekel prej, so sprejele odlok, sedaj v tem zakonu vlada
               predlaga spremembe opredelitve pojma nezazidano stavbno zemljišče in seveda tudi
               postopke. Tako v 218.b členu, kjer seveda govori, da se smatra za nezazidana stavbna
               zemljišča vsa tista zemljišča, ki so s prostorskim izvedbenim aktom določene, da je
               na njih dopustna gradnja določene vrste objekta. Seveda potem pa zraven še doda, če
               je za njih zagotovljena oskrba s pitno vodo in energijo, odvajanjem odplak,
               odstranjevanje odpadkov ter dostop na javno cesto in še bi lahko našteval. To jezelo
               pravilno, ampak občine teh določb v spremenjenih odlokih nimajo. Potem seveda vlada
               gre zelo pozitivno na roko, da se dejansko te določbe uredijo tudi z 218.č členom,
               kjer jasno opredeljuje postopek javnega naznanila in postopke, kako obvestiti
               lastnike zemljiških parcel, dati seveda v tretjem odstavku tudi zavezancem za plačilo
               nadomestila možnost enomesečnega roka od javnega naznanila, da predlaga vpis novih
               podatkov oziroma predlagati vpis sprememb podatkov iz prvega odstavka 218. č člena,
               vendar za to je potreben seveda čas. In jaz bi prosil, za božjo voljo, tudi če ni
               amandma Slovenske ljudske stranke najboljši, treba je dati čas občinam, da lahko
               uskladijo te dokumente z novimi dejstvi in z novim stanjem in tudi z novimi določbami
               tega zakona o graditvi objektov. Namreč, jaz bom vam povedal samo en primer. Izhajam
               iz občine, kjer smo se zelo resno lotili tega vprašanja in tudi sprejeli v odloku
               določbo, da lahko vsi lastniki zemljišč podajo pobudo za spremembo namembnosti
               zemljišča v drugo namembnost; tudi iz zazidljive v nezazidljivo do konca letošnjega
               leta in da seveda če bodo to določbo seveda posredovali do opredelitve, kakšna bo
               končan odločitev o tej naravi tega zemljišča, ne bo zapadlo plačilo za odmero
               nadomestila za uporabo stavbnega zemljišča. In kaj se zdaj dogaja v naravi? Ko so se
               določali sedanji prostorski dokumenti oziroma prostorski plan, recimo bolj enostavno,
               so se marsikje po Sloveniji ti dokumenti risali v pisarnah izven dejanskega stanja.
               In na podlagi teh prostorskih planov so seveda občine sprejemale dopolnitve,
               spremembe dopolnitve in šele sedaj, ko so se občine resno tega lotile, se ugotavlja,
               ugotavljajo tudi lastniki zemljišč, kakšno je njihovo dejansko stanje oziroma
               njihovega dotičnega zemljišča. In potem pridemo do primera, imam ga tukaj, mogoče se
               bolj slabo vidi, ko je ta parcela zazidljiva, okrog nje pa je vse prvi razred
               kmetijskih zemljišč brez kakršnegakoli dostopa za javno cesto, za oskrbo s pitno
               vodo, ampak ta dotična parcela pa je v prostorsko izvedbenem aktu občine opredeljena
               kot možna za gradnjo. Seveda je tukaj lapsus. Tukaj so problemi, ki jih bo treba
               uskladiti še s postopkom sprememb novega plana oziroma novega prostorskega reda
               občine, seveda, da se bodo vsa že sedaj opredeljena zazidana, nezazidana stavbna
               zemljišča dejansko opredelila, katera so res lahko v funkciji določen čas.</p>
               <p>In zato bi predlagal, da tudi če ni naš amandma najboljši, da bi pa amandma
               poslanskih skupin DeSUS-a, LDS-a in Združene liste lahko še popravili in dopolnili do
               konca letošnjega leta. Občine, ki imajo usklajene te dokumente, ki imajo usklajeno
               tudi popolno evidenco, nov kataster tudi nezazidljivih stavbnih zemljišč, s tem ni
               nikakor onemogočeno, da že lahko pobirajo nadomestila za uporabo stavbnega zemljišča
               tudi od nezazidanih stavbnih zemljišč. Ampak nesprejemljivo pa je ponovno določati
               rok v 31. členu, in to čisto splošen rok, ki spet nič ne pomeni, da seveda je
               potrebno do 31. julija 2004 uskladiti odlok in seveda tudi pristojnemu davčnemu
               organu posredovati podatke za odmero nadomestila. Sedaj je seveda z amandmajem
               koalicijskih strank preloženo na 30. september, ampak zamislimo se. 30. septembra bo
               neka občina posredovala davčnemu organu novo evidenco, ki bo podlaga za odmero
               nadomestila za letošnje leto. Davčna uprava bov tem primeru lahko izdala, seveda,
               odločbo in seveda samo v enkratnem znesku tudi obremenitev. Obremenitve bodo pa
               različne. Če bo stopnja zelo minimalna, se lahko zgodi, da bo za neko nezazidano
               stavbno zemljišče, jaz govorim konkretno samo za primer naše občine, pa vem, da smo
               šli z zelo nizko stopnjo, 0,2 točki, pomenilo to obremenitev za 1 hektar takšnega
               zemljišča lastniku 270.000. In če bo ta lastnik dobil odmero v enkratnem znesku in to
               še pred koncem letošnjega leta, si lahko zamislimo tudi, kakšne bodo reakcije. In
               sprejemljivo bi bilo to, da si dejansko na tem področju, ko se na novo uvaja tudi
               obdavčitev nezazidanega stavbnega zemljišča, da država potreben čas občinam.</p>
               <p>Še enkrat povem, občine, ki so to že uskladile, ki imajo tudi več svoje potrebne
               administracije, tudi usposobljenih uslužbencev, bodo s to odmero lahko šle tudi, če
               podaljšamo rok.</p>
               <p>Nesprejemljivo pa je, da občinam, ki tega niso ali bodo to površno, slabo storile,
               jih seveda prisiljujemo k temu, da bi to morale storiti na horuk. Zato bi bilo
               smiselno, da se seveda ta rok podaljša do konca letošnjega leta. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp126">

               <speaker>PREDSEDNIK BORUT PAHOR:</speaker>

               <p>Kar nekaj rok sem videl. Ne vem, ali jih bom prebral po pravem vrstnem redu. Kolega
               Tanko, Kelemina, Sok. Sem prav videl roke?</p>
               <p>Kolega Kelemina, ste vi dvignili roko za razpravo? Prosim, imate besedo.</p>
            </sp>
            <sp xml:id="SDZ3-Izredna-43-2004-04-21.sp127">

               <speaker>BRANKO KELEMINA:</speaker>

               <p>Hvala lepa za besedo. No, v naši poslanski skupini in tudi osebno ugotavljam, da je
               na področju teh amandmajev, ki so sedaj pred nami, in teh členov, pa tudi po razpravi
               sedaj gospoda Rokavca, zaznati in prepoznati, da gre za izredno nedorečene stvari,
               nejasne stvari in da bo v praksi veliko, veliko problemov nastalo na tem področju.
               Zato mi hočemo prispevati k poenostavitvivseh teh postopkov in problemov in zapletov,
               ki se bodo dogajali na tem področju, in enostavno predlagamo, da se 31. člen črta.</p>
               <p>S tem bi seveda omogočili, da bi država lahko v miru pripravila neko drugo
               zakonodajo, ustrezno iz tega področja, in sicer; že leta in leta čakamo in
               pričakujemo, kdaj se bo zgodil davek na premoženje. To se ne zgodi. Obljubljeno je že
               bilo, ne vem kolikokrat, da bo ta predlog že zdavnaj izvršen. In s temi rešitvami, ki
               jih sedaj mi imamo v tem zakonu, dajemo samo nadaljnjo potuho vladi, da ne stori
               odločilnega koraka na področju zakona oziroma uveljavitve predpisov, s katerimi bi
               dejansko obdavčili premoženje v tej državi. In to bi bil edini pravičen zakon, za vse
               enak. Kakor je kdo bogat, tako pa naj tudi plačuje davke od tega svojega premoženja.
               S tem bi seveda bila smiselna, bo seveda smiselna ukinitev tudi edine občinske
               dajatve, verjetno, ki se na takem širokem obsegu nekako pobira v državi Sloveniji.
               Bila bi potem bolj pravična, prav gotovo, kot je sedaj ta predlog, s katerim je
               toliko, toliko nejasnosti, kot ste jih sedaj sami lahko v tej razpravi že zabeležili.</p>
               <p>Torej zelo enostavno: mi predlagamo, da se ta člen črta in da se čimprej uvedejo
               tisti davki, ki so bili že zdavnaj napovedani in jih ni od nikoder.</p>
               <p>Hvala lepa.</p>
            </sp>
            <sp xml:id="SDZ3-Izredna-43-2004-04-21.sp128">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Tanko.</p>
            </sp>
            <sp xml:id="SDZ3-Izredna-43-2004-04-21.sp129">

               <speaker>JOŽE TANKO:</speaker>

               <p>Hvala lepa za besedo. Sedaj, vsi tisti, ki nekoliko bolj poznajo financiranje občin,
               lahko ugotavljajo, da je to nadomestilo, ki ga morajo občine pobirati, pravzaprav
               bremeni samo tistih 90% občin, ki prejemajo finančno izravnavo. S tem določilom jih
               država enostavno prisiljuje, da pobirajo nadomestilo, kajti v nasprotnem primeru, če
               tega ne pobirajo, potem dobijo nižji znesek finančne izravnave in tudi so upravičeni
               do nižjega zneska primerne porabe.</p>
               <p>Tistih 10% občin, ki pa imajo zadosti virov za samofinanciranje, pa tega vira v
               bistvu ne potrebujejo in imajo ta vir kot dodatek na tisti presežek, ki ga že tako
               ali tako ustvarjajo iz pozicije, ne vem, iz funkcije lege ali pa koncentracije
               prebivalstva, pa tudi boljših dohodninskih razredov prebivalstva in vrste drugih
               dajatev, kot so, na primer, posledično tudi parkirnine in tako naprej.</p>
               <p>Skratka, predlagamo, da se ta dajatev, ki ne sodi v kategorijo izvirnih prihodkov
               občin, ukine. In da dejansko država sama poskrbi za tisto, kar prek tega zakona
               prenaša na občine, in to predvsem na šibke občine, na občine, ki prejemajo finančno
               izravnavo, kjer je zaradi tega, ker dohodnina predstavlja le manjši del ali pa
               polovičen del proračuna, pa nekoliko višji, vendar ne zadosten, da dodatno
               obremenjuje prebivalce in to potem kompenzira do tiste višine oziroma se to
               kompletira s skupno višino primerne porabe. To je potuha državi in mislim, da si
               reševanja problemov na tak način ne bi smeli privoščiti, to je na nek način
               nedopustno. Smiselno bi bilo, da se te zadeve ukinejo, s tem pa država prevzame tisto
               vlogo pri novih premoženjskih davkih, ki jo od nje pričakujemo, in s čimer bo
               poskrbela, da bodo zadeve enakomerno, enakopravno in enotno rešene na celotnem
               ozemlju države. Skratka, nima nobenega smisla, da obremenjujemo iz takih ali
               drugačnih razlogov predvsem območja, ki so slabše finančne kondicije, ki imajo
               razvojne problem, in ta sredstva, ki jih od teh ljudi poberemo dodatno prek tega
               davka, potem samo kompenziramo. Občine, ki prejemajo finančno izravnavo, v primeru,
               da se ta davek ukine, ne izgubijo popolnoma ničesar. Rešijo se dodatnega dela,
               dodatnega administriranja, dodatnih stroškov pri izterjavi, finančna izravnava pa jim
               v veliki večini primerov avtomatsko pripada do višine, ki je predpisana. Morda je
               nekaj primerov, ki bi bili izjeme, vendar velika večina nima od tega dela s
               pobiranjem te dajatve v tem finančnem smislu popolnoma nobene koristi kajti vse mora
               po izhodišču, po zakonu pokriti finančna izravnava.</p>
               <p>Zato je nesmiselno, da vztrajamo pri takih dajatvah. Sicer so drugi razlogi, ki so
               mogoče v drugo smer usmerjeni, ki jih tudi spoštujem in jih poznam, vendar primarna
               vloga te zadeve je predvsem kompenzacija finančne izravnave in razbremenitev
               državnega proračuna, da ne prispeva tistega dela v razvojno manj uspešna območja,
               ampak da si sami iz teh svojih revnih virov zagotavljajo višino, ki je predpisana z
               zakonom.</p>
            </sp>
            <sp xml:id="SDZ3-Izredna-43-2004-04-21.sp130">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Sok.</p>
            </sp>
            <sp xml:id="SDZ3-Izredna-43-2004-04-21.sp131">

               <speaker>ALOJZ SOK:</speaker>

               <p>Hvala lepa za besedo. Marsikaj od tega, kar bi sam lahko povedal o tem 218. členu in
               tej rešitvi, je pravzaprav že v svoji razpravi zajel kolega Rokavec.</p>
               <p>Torej, res je nevzdržno, da mi za nezazidana stavbna zemljišča, torej, za površine,
               ki jih lastniki nikoli sami niso predlagali kot nezazidana stavbna zemljišča, ampak
               so bila - ne govorim sedaj za mesto Ljubljana, ampak govorim za podeželske občine -
               ampak so bila res v nekih pisarnah na predlog nekih lokalnih funkcionarjev
               opredeljena kot taka, da mi na enkrat za nezazidana stavbna zemljišča predpišemo neko
               obliko nadomestila. V občini, iz katere jaz prihajam, imajo nekateri tudi več kot
               hektar v takih nezazidanih stavbnih zemljišč. Ta nezazidana stavbna zemljišča konec
               koncev tudi niso razparcelirana, v naravi so to danes njive, travniki ali pa
               vinogradi in seveda plačujejo lastniki davek po kmetijski liniji od teh zemljišč -
               sedaj pa smo naenkrat mi z 218. členom dali občinam možnost, da še dodatno obremenijo
               z neko točko, kolega Rokavec je prej povedal, da oni imajo točko 0,2, nekatere občine
               imajo več, ko sem sam na občinskem svetu razpravljal na tak način kot on danes tukaj
               v parlamentu, sem si to svojo razpravo prislužil dva opomina.</p>
               <p>Danes lahko tukaj brez tveganja, da dobim kakšen opomin, povem, da je taka zadeva in
               taka rešitev neprimerna, je nevzdržna. Mi v tej državi poznamo samo mehanizme, s
               katerimi naše državljanke in državljani - ali pa, če hočete občani - od časa do časa
               dodatno obremenimo. Niti ene odločitve nismo sprejeli, ki bo pomenila, da bi jih kje
               razbremenili, da bi bili kakšne obveznosti, kakšne dolžnosti razbremenjeni. Vedno se
               od časa do časa samo nalaga nekaj zraven. Če gledam te naše ostarele kmete, ki imajo
               velike površine, delati več ne morejo, morajo pa plačevati vse te dajatve - ja, od
               kod naj vzamejo? Enostavno se na takšen način ne da preživeti in to bi morali imeti
               tukaj v tem državnem zboru pred seboj, ko sprejemamo take odločitve.</p>
               <p>Torej nam, ki seveda imamo poslanske plače, se lahko to tudi zdi takole demagoško
               smešno, ampak tisti, ki dobi za neko govejo žival, ki jo zredi, ki jo mora, ne vem
               koliko dolgo hraniti, tistih nekaj 10 tisoč, tam pa je zgodba drugačna. Jaz bi lahko
               s tem, kakšne so cene za kmetijske proizvode, še nadaljeval, ampak na žalost je ta
               sestava državnega zbora, da vlade sploh ne omenjam, tako sestavljena, da nima posluha
               za problem malega slovenskega človeka. Torej, mi nalagamo samo nove in nove
               obremenitve.</p>
               <p>Sem vesel, da je prišlo do popravka tega 218. člena, da je sedaj tolmačenje tega 218.
               člena razvlečeno kar v pet novih členov na petih straneh so napisani ti členi, ampak
               zdi se mi, da je zadeva še naprej konfuzna in pa nerazumljiva. Jaz sem na odboru
               opozoril in bom tukaj še enkrat: poglejte, mi smo, da bi popravili ta 218. člen v
               zvezi z nezazidanimi stavbnimi zemljišči, napisali drugi odstavek novega 218.b člena,
               za katerega smo jasno zapisali, da morajo imeti nezazidana stavbna zemljišča, če
               hočejo biti pač predmet te neke oblike obdavčitve, to je plačila tega prispevka, da
               morajo imeti dostop na javno pot, da morajo imeti zagotovljen vodovodni in pa
               električni priključek oziroma priključek na kanalizacijo ali pa gradnjo greznice. No
               potem pa smo v istem členu napisali še en četrti odstavek, za kateregaminister pravi,
               da malo bolj pojasnjuje to situacijo, da je bolj jasno vse skupaj, jaz pa trdim, da
               je ta četrti odstavek napisan zato, da je vse skupaj nejasno. Ker, če bi ostalo samo
               to, kar je v prvem odstavku, v drugi alinei napisano, bi zadeva bila jasna. Tako pa
               ste še četrti odstavek pripisali in jaz ga bom prebral zaradi javnosti, sicer bo pa
               tako v Uradnem listu objavljeno in občine si bodo potem vsaka po svoje to tolmačila.
               V četrtem odstavku pa potem piše: "Šteje se, da je za zemljiške parcele iz druge
               alinee prvega odstavka tega člena zagotovljena oskrba s pitno vodo in energijo,
               odvajanje odplak in odstranjevanje odpadkov ter dostop na javno cesto, če je za
               območje, na katerem ležijo, sprejet državni ali občinski lokacijski načrt." Dobro, do
               sem je še v redu, tu je potem pika, potem pa je še en stavek: "Če je za območje, na
               katerem ležijo zemljiške parcele iz druge alinee prvega odstavka tega člena sprejet
               občinski prostorski red..." In potem pravi: "se šteje, da je za njih zagotovljena
               oskrba spitno vodo in energijo, odvajanje odplak in odstranjevanje odpadkov, če imajo
               takšne parcele urejen dostop do javnega cestnega omrežja, za njih pa je tudi možno
               izvesti priključek na javno vodovodno omrežje in javno energetsko omrežje."</p>
               <p>Jaz vas sprašujem in tudi sem vprašal gospoda ministra - ja za vsako parcelo je
               možno to izvesti! Če hočete, je možno iz Ljubljane izvesti na eno parcelo v Ormožu,
               če malo karikiram. Seveda je možno! Samo pod kakšnimi pogoji in za kakšno ceno! Jaz
               sem na to opozoril, ampak to ste pustili zapisano, tako da se bodo vprašanja v zvezi
               s tem vlekla naprej in ta 218. člen, kljub temu da je sedaj razvlečen na pet strani v
               Poročevalcu dolgega pojasnjevanja zadev, še vedno ne pojasnjuje dovolj natančno.</p>
               <p>Da zaključim, to, da se ta rok pomika na 30. september, v Novi Sloveniji podpiramo.
               Mi smo predlagali amandma do 30. oktobra, s tem se sedaj nekako sledi temu, da se da
               občinam dovolj roka, verjetno pa bo do tega roka treba zaradi vseh teh napisanih
               nejasnosti ta 218. člen, na žalost, še enkrat popravljati, še enkrat popravljati,
               kajti občine si bodo to, tako kot ste zapisali, ponovno razlagale različno: ena tako,
               druga drugače. In ni dobro, da državni zbor, ta je seveda tisti, ki to predlagate,
               sprejema takole dvoumne zakone, ki niso jasni, ker s tem seveda nič ne rešujemo,
               ampak samo zadevo dodatno zapletamo. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp132">

               <speaker>PREDSEDNIK BORUT PAHOR:</speaker>

               <p>Naj povem, da je sedaj prijavljenih za besedo kar precej. Gremo po vrsti kolega
               Pukšič, Vizjak, Trofenik, kolegica Oražem, Pozsončeva in tako naprej. Želi minister
               tudi vmes kaj pojasniti, mogoče bo to kakšno diskusijo skrajšalo. Lahko damo besedo
               ministru za pojasnilo, prosim.</p>
            </sp>
            <sp xml:id="SDZ3-Izredna-43-2004-04-21.sp133">

               <speaker>MAG. JANEZ KOPAČ:</speaker>

               <p>Hvala za besedo. Morda bom kaj pojasnil, čeprav glede na diskusijo pri prejšnjem
               členu ne vem, če bo kaj zaleglo.</p>
               <p>Najprej, vlada ne spreminja definicije stavbnih zemljišč. Ta definicija ostaja
               identična, kot je. Vse, kar je tukaj notri, so samo pojasnjevalne določbe.
               Podaljševanje prehodne določbe, kot to predlaga poslanec Rokavec, je nemogoče in
               ustavno nedopustno, ker je 218. člen v svojem četrtem odstavku dal rok 1.7.2003 in je
               ustavno sodišče po tem roku že začelo razsojati na podlagi tega člena. Tudi mi smo
               želeli podaljšati ta rok in smo v noveli, ki je bila objavljena v Poročevalcu, gotovo
               ste pogledal, zapisali šteje se, da je to bilo narejeno do 31.3.2004. To je bil naš
               poskus podaljšanja tega roka, pa nam je zakonodajna služba to vrgla ven in je odbor
               to popravil; skratka, je to nedopustno in to bi vam zakonodajna služba za vaš
               amandma,gospod Rokavec, tudi povedala. Ni pa to pravzaprav noben problem, zato ker
               občine imajo čas, ne samo do 31. marca, kot smo mi predlagali, ali pa do 31.12.2004,
               kot vi predlagate, imajo čas tudi še kasneje. Je pa seveda od njih odvisno, ali se
               bo. Zaenkrat bom rekel "kazenske določbe" (v narekovaju), ki jo predvideva zakon o
               financiranju občin, ministrstvo za finance še ni uporabilo, lahko pa bi jo. In
               verjetno jo v prihodnjem letu, ne letos, tudi bo. Dejstvo pa je, da samo šest občin,
               šest v celi Sloveniji od, ne vem, 197 ali 198, še ni sprejelo tega odloka. Za tri pa
               ne vemo, ker ne odgovarjajo na našo pošto. Šest jih je pa eksplicitno reklo, da ga ni
               in da ga ne namerava. Vse ostale so pa to naredile. Zato se mi pogovarjamo o problemu
               šestih zelo majhnih občin, ki tega pač ne želijo narediti. Mislim, da je nepotrebno,
               da bi vse druge občine v Sloveniji se morale prilagajati tem šestim.</p>
               <p>Ko že govorimo o roku, smo pravzaprav ali pa je odbor za infrastrukturo skozi svoj
               amandma, ki se sedaj nadgrajuje še z amandmajem treh koalicijskih strank, pravzaprav
               določil samo rok za določitev oziroma za dostavo podatkov. Ta rok je sedaj predlagan
               na 30. september 2004, letos izjemoma, v bodoče - 31. marec tekočega leta. To je
               seveda edino, kar je pomembno, do kdaj seti podatki dostavijo, drugače pa občine same
               ne odmerjajo nadomestila za uporabo stavbnih zemljišč. To počne davčna uprava v imenu
               in za račun občin na podlagi podatkov, ki jih da občina.</p>
               <p>Kar pa se tiče amandmaja oziroma utemeljitve amandmaja poslanske skupine SDS, moram
               pa reči, da ga težko razumem. Vi ste rekli, naj se 31. člen črta, zato da se ukine
               nadomestilo za uporabo stavbnih zemljišč. To je bila vaša utemeljitev. In naj vlada
               že vendar prinese zakon o davku na nepremičnine. Če ste to želeli doseči, seveda tega
               s svojim amandmajem ne morete doseči. Nadomestilo za uporabo stavbnega zemljišča je
               ostalo pri življenju skozi določbe zakona o stavbnih zemljiščih, iz, mislim da, še
               60-ih, ali 70-ih let skozi določbe zakona o urejanju prostora. Z nobenim amandmajem k
               temu zakonu o graditvi objektov vi ne morete ukiniti nadomestila za uporabo stavbnega
               zemljišča. Lahko bi prilagodili kakšne določbe, spremenili. Če pa predlagate, da se
               črta 31. člen, pa s tem niste dosegli prav nič od tega, kar ste razlagaliv svoji
               obrazložitvi.</p>
               <p>No, in ko že govorimo o določitvi višine nadomestila za uporabo stavbnih zemljišč in
               o problemu, ki ga je izpostavil gospod Sok, je treba reči, da je občinam prepuščeno,
               da same določijo to višino. Na nekih območjih, ki so povsem neatraktivna, in ker to
               nekomu, kot ste rekli, lahko predstavlja 270 tisoč tolarjev za en hektar
               nezanimivega, sicer zazidljivega zemljišča, občina lahko reče - in prepričan sem, da
               so občine v tem primeru do svojih občanov zadosti fleksibilne - , da nadomestilo tam
               znaša nič tolarjev. To lahko občina reče. Nihče ji tega ne prepoveduje in tudi ni
               kaznovana za kaj takega skozi finančno izravnavo ali kaj podobnega. In prepričan sem,
               da bodo občine to naredile.</p>
               <p>To, da se pa določa nadomestilo za uporabo stavbnih zemljišč tudi za nezazidana
               stavbna zemljišča, je pa instrument aktivne zemljiške politike, ki je pomoč
               občinam.</p>
               <p>Poglejte, gospod Sok, vi večkrat pravite, kako se širi pozidava na najbolj
               kvalitetna kmetijska zemljišča. Pa tudi kdo drug večkrat izreče to kritiko. Ravno
               zaradi dosedanjih določb, do 1.1.2003, takrat smo potem to popravili, se je to
               dogajalo. Občine so želele v svojih prostorskih planih imeti čimveč nezazidanih
               stavbnih, torej zazidljivih zemljišč, zaradi tega, ker so občani to želeli, stalo jih
               to ni nič. In potem se je ta potencialna poselitev večala in širila, naselja so se
               tudi po nepotrebnem širila, pri čemer so ostajale nezazidane plombe, tudi zelo velike
               plombe sredi naselij. No, in instrument aktivne zemljiške politike omogoča občinam,
               da torej z določitvijo nadomestila za uporabo stavbnih zemljišč prisilijo lastnike
               teh zemljišč, da s temi zemljišči nekaj naredijo. Ali sami tam kaj zgradijo, kar je
               predvideno v prostorskem planu, ali pa jih prodajo nekomu, ki ga to zanima. Če pa ni
               interesa ne za eno ne za drugo, potem seveda pričakujemo interes občanov, da bodo
               občini predlagali, da tisto zemljišče neha biti zazidljivo in da občina svojo bilanco
               stavbnih zemljišč popravi tako, da tisto ukine, pobarva z zeleno, če smem tako reči,
               torej spremeni nazaj v kmetijsko zemljišče, nezazidljivo, in naredi cono
               zazidljivosti drugje. Seveda v skladu z urbanističnimi merili.</p>
               <p>No in ta aktivni instrument zemljiške politike so mnoge občine po Sloveniji z
               veseljem pograbile in ga tudi dobro uporabljajo - že v letu 2003 in nekatere so
               začele v letu 2004. To vidimo po odlokih, ki jih dobivamo v vednost od občin. Kot sem
               rekel, vse, razen šestih in morda še treh, torej morda razen devetih, so to naredile
               in so mnoge uporabile prav te določbe, recimo, konkretno se spomnim, ena prvih v
               Sloveniji, ki je ta aktivni instrument zemljiške politike uporabila, je bila najbolj
               mlada slovenska občina Šmartno pri Litiji, in uporabila ga je zelo dobro.</p>
               <p>Zato želim reči samo to: 31. člen črtati je nepotrebno oziroma s tem ne dosežete nič
               od tega, kar ste razlagali, da bi radi dosegli. Enako velja za 32. člen, sta samo
               pojasnjevalne narave, obveznost nadomestila že velja, občine ga izkoriščajo, in to v
               pravo smer. Podaljšanje roka iz prehodne določbe 218. člena obstoječega zakona je pa
               ustavno nedopustno, pa v resnici tudi nepotrebno. Zato ni prav nobene škode, poslanci
               SLS, če ta amandma ni sprejet. Bil bi pa res z zakonodajnega vidika nedopusten, ker
               je zakonodajna služba v parlamentu rekla, ne moreš podaljševati nečesa, kar je bila
               prehodna določba. In še ustavno sodišče je po tem že začelo presojati in bi zdaj bile
               občine v neenakopravnem položaju.</p>
               <p>Zato podpiramo amandma treh koalicijskih strank, predvsem pa osnovno besedilo, ki
               pelje v smer, ki sem vam jo poskušal razložiti. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp134">

               <speaker>PREDSEDNIK BORUT PAHOR:</speaker>

               <p>Dobro, izgleda, da to ne bo skrajšalo, ampak bo še povečalo diskusijo. Kolega Pukšič
               je prvi, za njim kolega Vizjak in Trofenik.</p>
            </sp>
            <sp xml:id="SDZ3-Izredna-43-2004-04-21.sp135">

               <speaker>FRANC PUKŠIČ:</speaker>

               <p>Hvala lepa, gospod predsednik. Kolegice in kolegi, minister s sodelavci! Ob obravnavi
               tega zakona je mogoče dobro, če se spomnimo nekaj let nazaj. Leta 1998 je bil sprejet
               novi zakon o financiranju občin, ki je začel veljati s 1.1.1999. V tem zakonu o
               financiranju občin je bilo med izvirne prihodke zapisano tudi nadomestilo stavbnih
               zemljišč, ampak to se je začelo izvajati - ne bom se točno spomnil - nekaj kasneje,
               mislim, da z vladno uredbo, ali pa ministrsko, s katero je predpisala, da morajo
               občine na svojem območju zbrati najmanj toliko in toliko sredstev, torej neko
               povprečje, če tega ne storijo, ne dobijo za tisto povprečje finančne izravnave -
               torej za občine, ki so dobivale finančno izravnavo. V glavnem so se občinski odloki
               pripravili, bili so sprejeti na občinskih svetih in se pričeli izvajati - ne
               vsepovsod v glavnem pa - za nadomestilo stavbnih zemljišč, takrat, ko so prenehali
               tako imenovani samoprispevki. Ker je bilo nekako logično v občinah, da ne bodo seveda
               občank in občanov dvojno obremenjevali oziroma dvojno obdavčevali. V večini občin je
               seveda to pravzaprav povzročilo zmanjšanje v prihodkih, ker so bili ti 2%
               samoprispevki običajni. Zopet to ni posplošeno, ampak v veliki meri pa je tako bilo,
               so več doprinesli kot pa seveda nadomestilo stavbnih zemljišč. S tem našim predlogom;
               amandmajem, črtanjem tega smo pravzaprav želeli na nekaj drugega opozoriti, nekaj
               drugega povedati; da s tem črtanjem ne bi ukinili odlokov niti nič o zbiranju
               nadomestila stavbnih zemljišč, ampak če seveda tega ne bi bilo, se ne bi ta vir
               odšteval od tako imenovane primerne porabe. Zakaj bi ta korektur bil dober sedaj v
               tem času? Tudi zato, ker se je od 1999. leta pa do danes z marsičem obremenilo
               občine, s tem da se seveda viri niso spremenili. In če pogledate statistične podatke
               od katerekoli občine ali pa v povprečju občiniz 1999. leta pa, recimo, 2003, boste
               videli, da imajo občine v letu 2003, 2004 naprej še slabšo diferenco med tistim, kar
               je že vzeto, to pomeni, kar se da po zakonu in ustavi za financiranje ... enostavnih
               obveznosti seveda bistveno, bistveno manj ostane za investicije, ki so v lokalni
               skupnosti potrebne. Tako kot so bili samoprispevki namenjeni v glavnem za določene,
               konkretne, jasne investicije, tako bi s tem ukrepom, nadomestilom stavbnih zemljišč
               nadomestili en del izpada dohodkov zaradi večjih in prevelikih obremenitev, ki smo
               jih v zadnjem času naredili s takšno zakonodajo lokalnih skupnosti. Ni
               nesprejemljivo, da pravzaprav s tem denarjem nadomestil stavbnih zemljišč pravzaprav
               pokrivamo domove ostarelih, vrtce, zavarovanje brezposelnih in prevoz otrok z
               avtobusi v šole itd. Skratka, to je bil naš osnovni namen.</p>
               <p>Zdi se mi dobro v tem toliko, ko se v drugi alinei 217.a člena govori, da pa od sedaj
               naprej niso upravičeni, da ne plačujejo nadomestila za stavbna zemljišča tisti, ki so
               gradili na črno. To je do sedaj bilo in pravzaprav se jih ni dalo obremeniti niti z
               nadomestilom stavbnih zemljišč, kaj šele, da bi se zadeve legalizirale oziroma da bi
               jih podrli in tako dalje. Tu na tem področju inšpekcijske službe žal res ne delujejo.
               Takšnih primerov je ogromno po občinah. In če bi si inšpektorji vzeli čas in naredili
               pregled, koliko takšnih odločb so po občinah izdali in koliko tega so realizirali, bi
               videli, da so po mojem pod 5% ali pa celo nižje.</p>
               <p>Po drugi strani pa je res, da s temi petimi listi dopolnitev 218. člena pravzaprav
               delate podlago ali pripravo in dodatno, ne vem, obvezo. Torej, rekli ste, da tako kot
               pač je, nadomestilo stavbnega zemljišča pobira davčna služba. Ampak seveda podatke za
               to dobijo od občin. Torej, kako spraviti pa realno prave podatke skupaj. Tako kot so
               kolegi že opozarjali na to, seveda, na takšne iste probleme naletimo, kot je govoril
               kolega Rokavec, pač v vsaki občini. Minister, vi ste rekli, lahko z odlokom rečete,
               da je tam stavbno zemljišče na tistem hektarju pač nula Ampak težko si je seveda
               predstavljati, da bi potem posamezne takšne parcele, ker bi jih potem morali v občini
               vse v bistvu našteti in če jih boš tako okvantificiral z 0 SIT, na koncu pa seveda ne
               bo tistega, kar vi predpišete, povprečja, ki ga pa občinamora zbrati, če ga ne, ne
               dobi iz tega vira, potem seveda tudi finančne izravnave ne dobi, je pač okrajšana za
               ta finančna sredstva.</p>
               <p>Skratka, to ne gre skupaj. Je pa res, da se v tem državnem zboru zadnja štiri leta
               govori o tako imenovanem zakonu o davku na nepremičnine, pa ga niste pripravili, ker
               je bilo na enem izmed seminarjev celo rečeno, da je to tako zahtevna stvar, da
               ministrstvo nekako ne ve, kako bi se tega lotilo, kako bi to pripravilo. No, sedaj pa
               imam občutek, da je pogruntalo sistem, tako da pač to prenese to breme na občine, da
               bodo občine vse to izvedle in seveda na koncu tudi sfinancirale z bazo podatkov, ki
               bo pa potem zbrana skupaj, pa boste mirne duše seveda lahko naredili ta zakon o davku
               na nepremičnine. To se mi zdi torej zaradi vseh teh razlogov, ki sem jih naštel,
               smiselno, da bi pač ta člen črtali. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp136">

               <speaker>PREDSEDNIK BORUT PAHOR:</speaker>

               <p>Hvala lepa, kolega Pukšič. Kolega mag. Vizjak.</p>
            </sp>
            <sp xml:id="SDZ3-Izredna-43-2004-04-21.sp137">

               <speaker>MAG. ANDREJ VIZJAK:</speaker>

               <p>Hvala lepa. Sam osebno vidim ta amandma SDS-a kot upor proti reševanju problematike
               stavbnih zemljišč oziroma tega nadomestila in seveda posledično tudi obdavčitve
               nepremičnin, kot si ga zamišlja že zdaj zadnja štiri leta, intenzivno pa zadnji dve
               leti ministrstvo za okoljein prostor. V koalicijski pogodbi te okrnjene koalicije, ki
               je še ostala, in tudi sicer je oblast napovedovala, da bo sprejetje zakona o
               obdavčitvi nepremičnin bistveno prej zagledalo luč, kot smo temu priča sedaj.
               Rezultat pa je ta, da se država, zaradi tega, ker ni sposobna to sestaviti, ne želi
               odreči tega davka, zlasti kar se tiče stavbnih zemljišč. Vso implementacijo pobiranja
               teh davščin vali na breme občin.</p>
               <p>Občine praktično niso ali pa zelo velika večina ni pobirala nadomestil, dokler to ni
               bilo treba; dokler niso začeli pavšal trgati od izravnave, ker so pač ocenili, da to
               bi morali pobrati in s tem so prisilili tudi občine, da so začele regulirati to
               zadevo. In potem se je država zmišljevala vse nove, nove in višje obdavčitve tega
               istega. Občine so zaradi tega, ker so pristopile k tem reševanju, seveda naredile
               baze podatkov, seveda, za to so plačala kar precej denarja, da ne govorim o nejevolji
               ljudi, ki je to povzročilo, ki je opravičena, kajti velika večina ljudi je sama
               gradila infrastrukturo, samoprispevki, z lastnim delom in tako naprej, na slovenskem
               podeželju - v Ljubljani, ne, v to sem prepričan. In rezultat tega je bil ta, da smo
               občine sprejeli tako ali drugače, težko in z veliko tudi firm odpora posameznih, in
               seveda ljudi, te odloke in obdavčili ljudi. In seveda sedaj govorimo zopet prek
               nadomestila o instrumentu prostorske politike, ko želimo obdavčiti tudi nepozidana
               stavbna zemljišča. Ampak zopet to počnejo občine na računa države, kajti država si je
               odrezala svoj del in govori oziroma da manj izravnave tistim občinam, kar pač reče i
               vi tako ali tako poberete to nadomestilo.</p>
               <p>Skratka, vse kar smo občine naredile iz tega cilje države, da bodo obdavčene
               nepremičnine, je rezultat ta, da imamo v občinah cele kopice problemov s tem, ker
               uvajamo davščine in to seveda povzroči odpor ljudi, po drugi strani pa ima država nek
               finančni izplen. Naredila pa za to ni nič drugega, kot v ta parlament prinesla
               ustrezno zakonodajo ali neustrezno zakonodajo.</p>
               <p>Jaz se strinjam z ministrom, ki pravi, da nadomestila ne bodo odpravljena s tem
               amandmajem, ker je to pač predmet enega zakona, ki je bolj ali manj invaliden, in ga
               vlečemo. Samo zaradi tega je še v veljavi, ker ni sprejetega novega zakona o
               obdavčitvi nepremičnin. Mislim, spoštovani minister, ta pot,ki ste jo tudi želeli
               ubrati tik pred novim letom, ko ste želeli dvigniti izravnavo oziroma dvigniti
               ocenjeno vrednosti tega pobranega nadomestila in s tem tudi zmanjšati izravnavo
               občinam in s tem še povečati oziroma še bolj prisiliti občine, da dvignejota
               nadomestila in obdavčujejo tudi nepozidana stavbna zemljišča, da to ni prava pot.
               Prava pot je, da pripravite in da opravite svojo nalogo. To je, da prinesete zakon,
               ki bo sistematično urejal to zadevo. Skratka, ne morem drugače razumeti teh
               aktivnostikot tako, da bomo lokalne skupnosti z vsemi problemi, ki so s tem povezani,
               na nek način uveljavile sistem preko, sedanjega nadomestila in preko svojih odlokov,
               ki ga bo kasneje povzel zakon, in država pravzaprav ne bo uvedla nič novega, temveč
               bo samo ustrezneje sistemsko regulirala obstoječe. To se pravi, vse slabo pade na
               lokalne skupnosti, ki sedaj mukotrpno uvajamo te davščine in praktično delamo tisto,
               kar bi morala delati država. In ta amandma je upor proti nadaljevanju takega
               pristopa.</p>
               <p>Kar se pa tiče obdavčitve nepozidanih stavbnih zemljišč, je to lahko dober
               instrument prostorske politike lokalne skupnosti. Samo, iz tistega, kar ste povedali,
               da če bo neka občina ocenila, da je neko nepozidano stavbno zemljišče nepotrebno in
               ga želi nazaj v kmetijsko zemljišče, to traja zopet štiri leta.</p>
               <p>Ja, ne vem. Kako spremeniti prostorske plane drugače, kot pa po postopku, ki je za
               to predviden. Če mi tu lahko svetujete, bom zelo vesel.</p>
            </sp>
            <sp xml:id="SDZ3-Izredna-43-2004-04-21.sp138">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Besedo dajem Viliju Trofeniku.</p>
            </sp>
            <sp xml:id="SDZ3-Izredna-43-2004-04-21.sp139">

               <speaker>VILI TROFENIK:</speaker>

               <p>Hvala za besedo. Najprej se nisem mislil oglasiti, ampak temeljni razlog je najprej
               to, da je bilo toliko povedano netočnosti, da se je človek pač prisiljen s tega
               vidika oglasiti, potem pa bi tudi rad o vseh treh amandmajih nekaj povedal na koncu,
               ker nobeden ni dober.</p>
               <p>Najprej, netočno in neresnica je, da občine ne rabijo tega prihodka. Od 193 občin
               dosega zadostne prihodke, glede na določeno primerno porabo - samo 6 občin ne rabi
               nadomestila. Nova Gorica, Šempeter-Vrtojba, Piran, Ljubljana, Trzin, šesto, pa
               oprostite, sem pa pozabil. .../Glas v ozadju./... Ne. To je v celoti zmotno, da
               nadomestila ni treba, da bi ostali dohodki pokrili, v zakonu predpisani, primerno
               porabo. Zamenjuje se to s tistimi 22. oziroma 23., ki ne prejemajo finančne
               izravnave, ampak tisto je čisto drug problem ali pa vzporeden problem s tem.</p>
               <p>Drugič. Nadomestilo je nadomestni davek ali prihodek, ker nimamo davka na premoženje
               oziroma nepremičnine. Davki na nepremičnine so izključno občinski davki. In sedaj je
               čisto vseeno, ali se pogovarjajo o davku na nepremičnine ali o nadomestilu. To so
               občinski davki povsod v Evropi. In špekulacija, da bi se znebili davka ali tega
               nepopularnega prispevka, pa bi zato dobili več iz državnega proračuna; spoštovani
               kolegi, kateri to zagovarjate, je sprevržena logika. V sistemu mora občina zagotoviti
               lastne prihodke, samofinanciranje, tudi če hočete po evropski listini o lokalni
               samoupravi, in tista, ki iz opravičljivih razlogov tega ne zmore, je upravičena do
               pomoči, to se pravi, v naslednjem vrstnem redu je transfer iz državnega proračuna.
               Lepo je govoriti, gospod Sok in podobni, o špekulaciji, ne bomo predpisali, pa hočemo
               imeti več iz proračuna. Ampak to, kot bi kolega Hvalica nekoč rekel, je neevropsko in
               je sprevržena logika. Ni pa popularno o tem govoriti, tako kot jaz zdaj govorim, to
               pa verjamem; s tem glasov ni. In nehajmo se pogovarjati o tem tu, ker to sem ne
               spada. Problem financiranja, finančne izravnave, je resen problem, ki ga je treba
               rešiti, vendar ne s takimi špekulacijami.</p>
               <p>Naslednja neresnica, ne samo netočnost, je, da so se nadomestila začela leta 1999.
               To ni res! Nadomestila so po zakonodaji stara zaveza v proračunu. Včasih je bilo celo
               tako, da če ni bila izterjava 90%, ni bilo finančne izravnave v socializmu, bom
               povedal. V tej samostojni državi te sankcije, ki je tudi predpisana z zakonom, pa na
               žalost nikoli ministrstvo za finance ni v zadostni meri izvajalo oziroma
               sankcioniralo; če bi, potem teh špekulacij ne bi bilo. Zaradi špekulacij in
               neustreznih sankcij smo tudi pri tem, kar zdaj kritizirate, da je iz 218. člena
               nastalo nekaj strani. Jaz odgovorno trdim, da je 218. člen, kakorkoli je bil skromen,
               kdor ga želi razumeti, je v kombinaciji z vedenjem in drugimi predpisi lahko izpeljal
               občinske odloke korektno, brez problemov in uvedel nadomestilo, če je imel znanje,
               politično voljo in vse drugo. To je zdaj olajšava, nič novega ne nosi. Nekateri
               berete narobe, ker mislite, da nosi kako sprostitev ali kaj podobnega. Nič ne nosi v
               tem smislu. Nosi, zelo odkrito povedano, eno dodatno obvezo - veste, katero? - da bo
               treba od kmetijskih farm plačati, ker tam, kjer je bilo izdano gradbeno dovoljenje,
               ker praviloma se od kmetijskih objektov, kar ni biloprepovedano, do zdaj iz
               političnih razlogov nadomestilo ni pobiralo. To je ena izmed cvetk, če tako direktno
               povem, kar prinaša novega, drugače pa čisto nič. Če je kdo hotel, je lahko uvedel,
               seveda, kdor ni hotel, je špekuliral, da bo dobil od države več Te špekulacije so pa
               pri nas že neka slovenska značilnost, katera skupina bo več potegnila iz državnega
               proračuna, in zato smo tako daleč prišli. Drugače pa tu ne bo nobenih sprememb.</p>
               <p>Seveda, kar se pa rokov tiče, oprostite, tu pa so nekatere zmede. Zmede so se začele
               lansko leto pri enem drugem zakonu, zaradi napačnih tolmačenj davkarije same, ki ste
               ji pa nekateri nasedli. Gre za konkretno 31. marec. Ne morem razumeti, da nihče od
               stroke na to ne opozori. Ne! 31. december mora biti zadnja obremenitev,teoretično in
               praktično, po obstoječi zakonodaji. 31. marec je skrajni rok za izdajo odločb o
               obremenitvi. In mi smo vse pomešali. Začeli smo pri tisti energetiki oziroma
               nadomestilu, ki je šlo po zakonu ven, da ni več, in se je tam davkarija
               izgovarjala,ker nečesa ni napravila. In zdaj se to nehote vleče, po domače povedano,
               in je zdaj celo tu v amandma prišlo. Ni res! To je nesprejemljivo, da bi do 31. marca
               nosili podatke. Vrednost točke je treba sprejeti v tekočem letu za prihodnje leto, in
               takrat je tudi podatke treba imeti, ker drugače bodo spori. Celo davkarija je ravnala
               v preteklosti drugače. Ker pa davkarija nečesa sama ni naredila, se je potem sama
               skrila za to in daje to potuho. In vas prosim, da tega datuma ne uzakonimo ali ne
               uzakonite, 31. marec. Občinam nič ne pomaga. To je imelo še nek smisel v lanskem letu
               ali pa za letošnje leto, ker pač iz tega ali drugega razloga občine niso pravočasno
               opravile svojih nalog, ki bi jih morale. Da bi pa zdaj vsa naslednja leta nosili
               podatke do 31. marca,je nepotrebno in nesprejemljivo. Ker kaj to pomeni? To pomeni,
               da bodo zavezanci dobili odločbe šele enkrat poleti, sredi leta za tekoče finančno
               leto. In enostavno je to v škodo zavezancem, je tudi v škodo občinam, nikomur ne
               koristi, daje samo potuho. Za dober plan in odgovorno odločitev občinskega sveta o
               vrednosti točke, ki pa mora biti sprejeta po zakonu do 31. decembra, je nujno imeti
               vse podatke za prihodnje leto. Ne pa, da bomo do 31. marca - to je bilo prvič mogoče
               potrebno. Seveda pa cela zadeva izhaja iz neodgovornega ravnanja. Zdaj še neki drugi
               roki - tudi kolega pa moja poslanska skupina predlagajo napačen datum še iz drugega
               razloga. Po zakonu vlada mora dati izhodišča za proračun do 1. oktobra. In če nima
               podatkov o lastnih prihodkih občin, ne more tega odgovorno napraviti v proceduri
               priprave proračuna. Zato je tudi iz tega razloga vsak rok - že 30. september je
               vprašljiv, ampak bi bil do neke mere še sprejemljiv za to prehodno ali pa to sumljivo
               leto, če tako rečem, naprej pa nikjer. Zadevemorajo biti narejene v tekočem letu za
               prihodnje leto, sicer bo prišlo do negativnih posledic, o katerih sem že govoril in
               jih ne bi ponavljal. Vse drugo je pa, oprostite, špekulacija, kako ne obremeniti in
               biti popularen, pa to potegniti na račun državnega proračuna. To se pa seveda ne da
               delati, ker kakorkoli bo, slej ko prej bomo ta davek na premoženje, četudi ga v tem
               mandatu ne bo, na žalost, kot v prihodnjem, ker ni bilo politične volje in poguma, bo
               pa moral priti slej ko prej. Vendar, kaj bo takrat Če je bil iz preteklosti v
               sedanjost prehod iz zazidanih še k nezazidanim, ko bo davek na premoženje, bo še
               prehod na kmetijske in gozdne površine. Potem pa nobenih izjem ne bo, ker jih nikjer
               ni, ker je vse skupaj nepremičnina oziroma premoženje. Hvala.</p>
            </sp>
            <sp xml:id="SDZ3-Izredna-43-2004-04-21.sp140">

               <speaker>PREDSEDNIK BORUT PAHOR:</speaker>

               <p>Želite repliko? Prosim, kolega Sok. Saj, to ni razlog, da se morate oglasiti. Če je
               pa navedel kakšno stvar napačno in želite to popraviti, potem vam pa dajem besedo.
           </p>
            </sp>
            <sp xml:id="SDZ3-Izredna-43-2004-04-21.sp141">

               <speaker>ALOJZ SOK:</speaker>

               <p>Ja, ja, zelo napačno je navedel. Torej, jaz nikjer nisem predlagal in zagovarjal
               tega, da se ta odlok, ta taksa ali kakor pač hočete, ta obdavčitev ukine. Sem se pa
               zelo zavzemal za to, da se nezazidana stavbna zemljišča, ki niso komunalno
               opremljena, ne obremenjujejo s to takso. Povedal bom, zakaj. Napačno je razmišljanje,
               da je treba nepremičnine obdavčiti. To je napačno razmišljanje, kajti nepremičnine,
               ki so si jih ljudje naredili, do njih prišli, so prišli skozi dohodke, ki so bili že
               obdavčeni. Logika pa je, da lahko država ali pa občina pobere neko nadomestilo za
               tiste stroške, ki jih ima z vzdrževanjem te nepremičnine. Se pravi, če je mimo tega
               javna pot, če je mimo vodovod, če je mimo kanalizacija in tako naprej. Takšna je
               logika nepremičninskega davka v zahodnoevropskih državah. Tako je, se pravi, za tisto
               se lahko zaračunajo, ne pa tako, da se pri nas pač ta 218. člen ljudem razlaga, češ
               država je uzakonila, občine pa moramo na podlagi tega obremeniti vaše nepremičnine.
               Sam sem bil roti temu.</p>
               <p>In še nekaj, kar se tiče finančne izravnave. To poznajo pač vse demokratične države.
               Občine, ki same z svojimi viri ne zberejo dovolj lastnih prihodkov, pač dobijo od
               države finančno izravnavo. Če tega ne bi bilo, potem se seveda podeželskim občinam
               zelo slabo piše in to bi seveda pomenilo nasprotje od tistega, kar mi želimo doseči s
               skladnim regionalnim razvojem. Ta novi zakon pa v 218. členu, vsaj jaz si ga tako
               tolmačim, veliko bolj natančno definira, kdaj so nezazidana stavbna zemljišča predmet
               te obdavčitve. Torej jaz razumem, takrat, ko so komunalno opremljena. Hvala lepa.
           </p>
            </sp>
            <sp xml:id="SDZ3-Izredna-43-2004-04-21.sp142">

               <speaker>PREDSEDNIK BORUT PAHOR:</speaker>

               <p>Smo sredi razprave, ni potrebno, da, kako bi rekel, z repliko pojasnite kakšno svoje
               drugačno stališče. Bom dal besedo tudi potem. Replika naj bo res namenjena samo
               pojasnitvi napačno navedenega stališča, odpravi nesporazuma, če je bil izrečen.
               Razprava pa teče naprej. Golega Trofenik, za njim kolegica Oražem.</p>
            </sp>
            <sp xml:id="SDZ3-Izredna-43-2004-04-21.sp143">

               <speaker>VILI TROFENIK:</speaker>

               <p>Gre za repliko, izključno zaradi nerazumevanja, zaradi netočnih navedb. Nezazidano
               stavbno zemljišče ni sinonim za komunalno opremljeno zemljišče. To sta dve
               elementarno različni stvari. Hvala.</p>
            </sp>
            <sp xml:id="SDZ3-Izredna-43-2004-04-21.sp144">

               <speaker>PREDSEDNIK BORUT PAHOR:</speaker>

               <p>Dobro. Kolegica Oražem.</p>
            </sp>
            <sp xml:id="SDZ3-Izredna-43-2004-04-21.sp145">

               <speaker>CVETA ZALOKAR ORAŽEM:</speaker>

               <p>Hvala lepa za besedo. Spoštovani kolegi, jaz bi bila tudi vesela, če bi lahko živeli
               v taki državi, kjer ne bi bilo nobenih davkov, kar seveda nekateri danes nam želijo
               dopovedati.</p>
               <p>Naprej bi nadaljevala rada in povedala, da se tokrat s kolegom Trofenikom v res
               veliki večini glede mnenja, ki ga je povedal, oziroma stališč, ki jih je izrazil, v
               celoti strinjam. In seveda da o tem, da je ta zadeva konfuzna in nerazumljiva,
               govorijo tisti, ki imajo popolnoma druge namene in želje. In ni korektno, da danes
               ostane v zraku nekaj zadev, kot jih je bilo izrečenih. Sama se v tej zgodbi vrtim več
               let in jaz vem, kako veliki so pritiski občin, da ob spremembah dolgoročnih planov
               dobijo in pridobijo čim več zazidanih površin. Seveda zdaj naenkrat, ko bi pa ta
               zadeva lahko tudi koga kaj stala, zdaj pa so ta zemljišča postala naenkrat nezaželena
               oziroma bi se jim najrajši odrekli. In jaz absolutno podpiram intenco, ki jo ta zakon
               ima, to je urbanizem in podporo urbanizmu v tem smislu, da lahko je ta zadeva tudi
               nekaj, kar stopi na prste špekulantom in tistim, ki so si pridobili velike nezazidane
               stavbne površine, ki so vseskozi brez funkcije, ostajajo nepozidane, naselja pa
               širimo na kmetijska zemljišča. In tudi moram reči, da prav iz ust tistih kolegov, ki
               jih mogoče pred pol ure slišiš na to vižo igrati, slišiš danes popolnoma drugo
               melodijo. In mislim da je prav, da se najprej, kar seprostorskega urejanja tiče, v
               Sloveniji stvari uredijo tako, da vendarle tiste, ki te površine imamo, na nek način
               prisilimo in njim damo v premislek, kaj na takšnih nezazidanih stavbnih zemljiščih
               početi. To so nekatere občine delale, že preden je bila dana za to zakonska možnost,
               ki, mislim, jo pozna tudi Evropa.</p>
               <p>Res pa je, tukaj se s kolegom Rokavcem tudi strinjam, da sprememb dolgoročnega
               plana, če se jih bo občina lotila šele v mesecu maju, potem jih pa res do konca leta
               ne bo možno speljati. To pa je dejstvo. Ampak mislim, da je pa prav, da se je ta
               proces začel. Da se je ta proces začel in da bodo tudi lastniki teh nezazidanih
               stavbnih zemljišč postali odgovorni lastniki. Kajti jaz mislim, da lastnina je ne
               nazadnje breme. Ne samo nekaj, kar je lepopridobiti, zaslužiti in tako naprej, ampak
               je tudi breme.</p>
               <p>Rada bi tudi povedala, da v večini slovenskih občin se je nadomestilo za stavbna
               zemljišča pobiralo že desetletja. Desetletja in desetletja. In največji odpor in
               največ besedičenja se pojavlja tam, kjer se pač to ni počelo in kjer te tradicije ni
               in kjer se tega tudi ne bi šli še naprej. Če bi se le dalo. Zato so bile potrebne
               določene finančne sankcije. Kajti tu gre pa ne nazadnje tudi za neenakost pred
               zakonom. Tu ne gre za stvari, eni revni pa eni bogati. Ker v eni občini niso vsi
               izključno bogati, v nekem drugem okolju pa vsi izključno revni. Ampak mi smo tako
               imeli stvari postavljene. In v Sloveniji je bilo, še mislim da do lanskega leta 42
               občin, kjer tega nadomestila tudi pod razno niso želeli ali pa ne bi želeli
               zaračunavati, kajti ni problema, razlika do primerne porabe je prišla iz državne
               malhe. In tu pač seveda ni problema. In mnogi bi radi to tradicijo, dobro zanje, v
               narekovajih, še naprej držali. In seveda zato je danes toliko tega, konfuznosti in
               nerazumevanja tega zakona.</p>
               <p>Sama osebno sem vesela, da se je 218. člen v tistem segmentu, ki je opredeljeval
               nezazidana stavbna zemljišča, vendarle bolj natančno definiral. Tu je stroka
               opozarjala na težave. Mislim, bile so težave in mi smo opozarjali, podkrepljeni z
               njihovimi mnenji, da bi lahko prihajalo zaradi nejasnosti do morda večje množice
               pritožb, ki bi imele lahko tudi neko nepredvidljivo posledico, ki bi bila lahko
               težka. Zato se mi zdi dobro in da je kvalitetno sedaj opredeljeno. V bistvu je ta
               sprememba zakona samo nadgradila tisto, kar je bilo sprejeto, da je bolj natančno in
               da bo lažje pripraviti. Zato se mi zdi, da je prehodno obdobje v letošnjem letu
               absolutno nujno, kajti potrebno bo pripraviti sedaj v teh mesecih potem na lokalnem
               nivoju evidence, evidence za nezazidana stavbna zemljišča. Tista občina, ki danes
               nima evidence zazidanih stavbnih zemljišč, tista občina pa, oprostite, po devetih
               letih in pol lokalne samouprave v Sloveniji skoraj bi rekla, da ne izpolnjuje več
               pogojev za svoj obstoj. Če v teh letih ni uspela v treh mandatih te zadeve urediti in
               potem se pa človek res vpraša, ali so vse občine, če tako rečem, opravilno sploh
               sposobne in usposobljene. Tako, da gre izključno za ta del evidence. Tisto, da se pa
               ažurira sproti, to je pa pač stvar reda v posamezni občini. Vsako leto je treba
               ažurirati te evidence in seveda tukaj je neka odgovornost, ki jo imajo vodstva občin,
               zelo zelo različna. In tisti, ki bi radi te stvari še naprej pustili neurejene, pa bi
               se to nikjernič ne poznalo na financah, tisti bi radi še naprej v zvezi s tem zakonom
               in z določili, ki jih daje, delali v kalnem, ker pač bi to bilo izključno v to
               korist. Mislim pa še to, kot sama to zadevo poznam, resnično občina lahko sprejme
               zelo razumno obdavčitev.</p>
               <p>V naši občini smo se odločili, da bo recimo za začetek ta obdavčitev na približno
               povprečno nezazidano stavbno zemljišče velikosti 1000 kvadratnih metrov, kar je nekje
               povprečna velikost gradbene parcele, ta ekvivalentna oziroma enaka obdavčitvi za
               približno stanovanjsko hišo 120 kvadratnih metrov. To pomeni, da je to približno
               uravnoteženo. Seveda mora pa tukaj imeti nekdo nek "gušt", če rečem po domače. Ne
               more biti sedaj to nek prost lov, kjer bo potem ogromno slabe volje. Je treba v tem
               smislu zadeve razmisliti, koliko se obdavčijo in tudi, koliko je ta problem z
               urbanističnega vidika v posameznem okolju velik. Če so pritiski na pozidavo veliki,
               to se dogaja recimo v mojem okolju, potem je ta inštrument nujen. Če je to nerazvito
               okolje, potem mora biti to neka minimalna vsota, ki je komaj simbolična, če tako
               rečem. In ker smo različni v Sloveniji, potem moramo to zadevo imeti na ravni
               zakonodaje sicer enotno rešeno in jaz pozdravljam to, da pa zakon dopušča, da vsako
               okolje sebi prilagodi, kako bo to zadevo, bom rekla, bolj natančno definiralo okolje
               glede na interes in cilje, ki ga ima samo. In v tem je ta zakon dober, ker to
               dopušča, dopušča to svobodo lokalnim skupnostim. Hvala.</p>
            </sp>
            <sp xml:id="SDZ3-Izredna-43-2004-04-21.sp146">

               <speaker>PREDSEDNIK BORUT PAHOR:</speaker>

               <p>Dobro. Kolegica Pozsončeva, želite besedo?</p>
            </sp>
            <sp xml:id="SDZ3-Izredna-43-2004-04-21.sp147">

               <speaker>MARIA POZSONEC:</speaker>

               <p>Ja. Hvala lepa. Jaz mislim, da ta zakon zasluži zastavo za skladnejši regionalni
               razvoj, ker izredno pomaga. Kajti ta zazidljiva zemljišča niso v Ljubljani, niso v
               Celju, ampak tam nekje na periferiji, kjer bi morali pomagati na vse načine, ne pa še
               zadnji denar vzeti tistim siromakom iz žepa, ker tam ni nikogar, ki bi gradil. Zemlja
               je, ampak ni nikogar, da bi gradil. Recimo samo v Radmožancih je za 30% manj ljudi,
               kot jih je bilo pred desetimi leti. In še to, da če nimamo občutka mi za pravičnost,
               bi imeli vsaj zdrav razum, kajti ta pravi, da tam, kjer ni, vzeti ni mogoče, vi pa
               ravno to delate, z vašo pomočjo država vzame tistim na periferiji. Je izredno lepo
               dejanje.</p>
            </sp>
            <sp xml:id="SDZ3-Izredna-43-2004-04-21.sp148">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Pukšič.</p>
            </sp>
            <sp xml:id="SDZ3-Izredna-43-2004-04-21.sp149">

               <speaker>FRANC PUKŠIČ:</speaker>

               <p>Hvala lepa. S tem zadnjim delom razprave se seveda ne strinjam v celoti. Dejstvo je,
               da bodo seveda ti davki obremenili tiste, ki nimajo, ki jim je že tako ali tako vse
               iz žepa vzeto ali pa so seveda ostali brez služb in tako dalje, sedaj bodo še s tem
               obremenjeni. Ampak, če mislite da je tako prav, boste seveda to žal tudi tako
               izglasovali. Daleč od tega, daleč od resnice in seveda namena prav pri tem odloku,
               pri tej spremembi zakona in pri tem členu pa je tisto, da so nekateri špekulirali
               desetletja in da se je nekje desetletja pobiralo in imajo že, v bivši Jugoslaviji smo
               imeli nadomestila stavbnih zemljišč, drugi pa seveda celo stoletje ne. Ali z drugimi
               besedami potem to pomeni, da je potem naše podeželje tam, kjer ni bilo nadomestila
               stavbnih zemljišč, torej razvito in imamo tako uboge, revne občine. Ni res. Res pa
               je, da se je špekuliralo in kradlo, če hočete, z zakonom o financiranju občin iz leta
               1998, ko ste spremenili od 30 na 35% dohodnine, ko so mestne, velike, bogate občine
               dobile pet jurjev po prebivalcu, revne občine pa 500 tolarjev po prebivalcu in za vse
               veljajo isti zakoni, iste obremenitve. Tu je resnica. In res je, da 20 občin v
               Sloveniji ima primerne porabe tam do 80%, zato pa seveda lahko tudi kradejo v
               milijardah in se nikomur nič ne zgodi. Samo poglejte si poročila nadzornih
               odborov.....</p>
            </sp>
            <sp xml:id="SDZ3-Izredna-43-2004-04-21.sp150">

               <speaker>PREDSEDNIK BORUT PAHOR:</speaker>

               <p>Kolega Pukšič ...</p>
            </sp>
            <sp xml:id="SDZ3-Izredna-43-2004-04-21.sp151">

               <speaker>FRANC PUKŠIČ:</speaker>

               <p>... ne govoriti, da se špekulira, ne govoriti, da ..../Izključen mikrofon./</p>
            </sp>
            <sp xml:id="SDZ3-Izredna-43-2004-04-21.sp152">

               <speaker>PREDSEDNIK BORUT PAHOR:</speaker>

               <p>Kolega Pukšič. Prosim vse za mir v dvorani. Vi imate besedo, vendar jo prosim
               odmerite tako, da ne bo to sprožalo ugovorov v poslanskih klopeh. Prosim.</p>
            </sp>
            <sp xml:id="SDZ3-Izredna-43-2004-04-21.sp153">

               <speaker>FRANC PUKŠIČ:</speaker>

               <p>Res je predsednik, se strinjam, ampak res je, da resnica boli. To je pa tudi res. In
               res je, da so ...</p>
            </sp>
            <sp xml:id="SDZ3-Izredna-43-2004-04-21.sp154">

               <speaker>PREDSEDNIK BORUT PAHOR:</speaker>

               <p>Kolega Pukšič.</p>
            </sp>
            <sp xml:id="SDZ3-Izredna-43-2004-04-21.sp155">

               <speaker>FRANC PUKŠIČ:</speaker>

               <p>... imeli prek 30 let, jaz vem, ni bilo pravzaprav ...</p>
            </sp>
            <sp xml:id="SDZ3-Izredna-43-2004-04-21.sp156">

               <speaker>PREDSEDNIK BORUT PAHOR:</speaker>

               <p>... Poglejte, ....</p>
            </sp>
            <sp xml:id="SDZ3-Izredna-43-2004-04-21.sp157">

               <speaker>FRANC PUKŠIČ:</speaker>

               <p>... ene ure zaposlitve, da ne bi imeli samoprispveka katerega ...</p>
            </sp>
            <sp xml:id="SDZ3-Izredna-43-2004-04-21.sp158">

               <speaker>PREDSEDNIK BORUT PAHOR:</speaker>

               <p>Kolega Pukšič.</p>
            </sp>
            <sp xml:id="SDZ3-Izredna-43-2004-04-21.sp159">

               <speaker>FRANC PUKŠIČ:</speaker>

               <p>... smo plačevali od občinskih do krajevnih samoprispevkov, ki so bili prek dveh ali
               treh ...</p>
            </sp>
            <sp xml:id="SDZ3-Izredna-43-2004-04-21.sp160">

               <speaker>PREDSEDNIK BORUT PAHOR:</speaker>

               <p>Kolega Pukšič.</p>
            </sp>
            <sp xml:id="SDZ3-Izredna-43-2004-04-21.sp161">

               <speaker>FRANC PUKŠIČ:</speaker>

               <p>... ali štirih procentov. To so resnice.</p>
            </sp>
            <sp xml:id="SDZ3-Izredna-43-2004-04-21.sp162">

               <speaker>PREDSEDNIK BORUT PAHOR:</speaker>

               <p>Dovolite mi, da jaz povem. Zaradi vašega stališča ne vam ne nikomur drugemu besede
               ne bom vzel. So pogoji v poslovniku zato, da se besedo odvzame, če je žaljiva,
               neprimerna ali pa teče o predmetu, ki ni na dnevnem redu. Prosim vas, dajte nastopati
               tako, da pojasnite svoje stališče. Vse ostale pa prosim, da ga pri tem ne motite.
               Prosim, kolega Pukšič.</p>
            </sp>
            <sp xml:id="SDZ3-Izredna-43-2004-04-21.sp163">

               <speaker>FRANC PUKŠIČ:</speaker>

               <p>Zato govoriti in se strinjam, v prvi vrsti se strinjam z vsemi tistimi, ki govorijo,
               da bi bilo potrebno imeti tako davke naravnane, da bi občine vse samofinancirale,
               absolutno. Vendar s takšno zakonodajo, kot je danes, je to nemogoče. In razlike v
               razvoju - torej v našem regionalnem razvoju, kolegice in kolegi - statistični podatki
               kažejo, da se povečujejo, ne zmanjšujejo. Niti na mestu ne stojijo. In tudi tam, kjer
               so stale na mestu, pomeni seveda, da so se seveda zmanjševale. Po podatkih, ki so na
               razpolago, je pri nas približno 4% GDP na lokalni ravni v Evropi. In ko govorite in
               primerjate z evropskimi državami, kako je tam s financiranjem občin in seveda
               bitimanj odvisen od državne malhe, pa je seveda to razmerje drugačno oziroma so te
               številke drugačne, do 30%. Tudi ti podatki so jasni. Jaz sem že prej rekel, ne gre v
               tem primeru za samo slabe strani tudi tega člena, če hočete, dobro je, da se sedaj
               obdavči tudi tisto, kar je bilo nelegalno, ker do sedaj enostavno ni bilo možno tega
               narediti. In je seveda nekdo, ki ni imel niti dokumentov, seveda, ga še potem nisem
               mogel obremeniti z nadomestilom stavbnega zemljišča. Dejstvo je seveda, da ni res, da
               tisti, kise za to zavzemamo, računamo in želimo iz državne malhe več, ampak želimo
               obremenitve nekoliko porazdeliti, samo za to gre.</p>
            </sp>
            <sp xml:id="SDZ3-Izredna-43-2004-04-21.sp164">

               <speaker>PREDSEDNIK BORUT PAHOR:</speaker>

               <p>Kolega Rokavec ima besedo in za njim kolega Džuban.</p>
            </sp>
            <sp xml:id="SDZ3-Izredna-43-2004-04-21.sp165">

               <speaker>FRANCI ROKAVEC:</speaker>

               <p>Hvala za besedo. Prvo, da ne bo nesporazuma. Jaz sem že prej v svojem uvodnem nastopu
               povedal, da je bistveni problem rok in da dejansko apeliram za to, da tudi, če ne bi
               bil sprejet naš amandma, da bi bilo potrebno za amandma, ki so ga predložile tri
               poslanske skupine koalicije, podaljšati rok do konca letošnjega leta. Iz razprave, ki
               jo je imel že prej kolega Trofenik, bi verjetno kazalo razmisliti - jaz se strinjam z
               gospodom ministrom, da so lahko nekatere rešitve v našem amandmaju ustavno sporne,
               kjer so koncipirane še na prejšnji četrti odstavek 218. člena. Ampak drži pa tudi
               nekaj, da so pojasnila in pa postopki, ki so zelo jasno razdelani v novih členih od
               218.a do 218.d člena, prinesli s sabo tudi nove naloge in način teh nalog za občine.
               Samo če pogledamo 218. člen, lahko ugotovimo na področju nezazidanih stavbnih
               zemljišč kakor tudi prej za že zazidana stavbna zemljišča, kakšna je procedura.
               Občine, ki so do sedaj na podlagi sprejetih odlokov seveda izvajale postopke, jih
               niso izvajale v skladu s tem, kar je sedaj tukaj predlagano. Zaradi hitrosti, da bi
               poskušali letos še zajeti te prihodke, bomo obšli tudi to možnost in potem seveda
               izstavili tudi višji račun. Tu je ključni problem. Zato, bi bilo potrebno, po moji
               oceni, če dejansko ni sprejemljiv naš amandma, da se sprejme amandma treh
               koalicijskih strank, da se pa v tretji obravnavi ta rok le popravi do konca
               letošnjega leta, ampak splošno, ne za letošnje leto, ampak za vsako leto in s tem
               bomo pa verjetno res napravili tudi več reda glede pač tudi teh datumov, do kdaj je
               potrebno tudi Durs-u posredovati potrebne podatke in seveda, da bodo tudi potem
               odmere nadomestila pravočasne. Toliko na kratko</p>
            </sp>
            <sp xml:id="SDZ3-Izredna-43-2004-04-21.sp166">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In še zadnji razpravljavec, gospod Džuban, izvolite.</p>
            </sp>
            <sp xml:id="SDZ3-Izredna-43-2004-04-21.sp167">

               <speaker>GEZA DŽUBAN:</speaker>

               <p>Hvala lepa, gospa podpredsednica. Verjetno je vaša želja pa večine tukaj v tej
               dvorani, da se ta razprava zaključi in da sem jaz in vsi pred mano že odveč kot
               razpravljavci vsem razumnim ljudem v tej dvorani, pa verjetno tudi pred ekrani po
               Sloveniji. Ampak kljub vsemu ta demagogija, ki v državi traja oziroma v tem državnem
               zboru že dolgo časa, in če rečemo, pa še pol ure zraven, pa nič hudega, pa preidimo h
               glasovanju, pa kamor zadeva pade, pade.</p>
               <p>Županja in župan, ali bi me poslušala? Jaz sem vaju poslušal.</p>
               <p>Veliko tega, kar sem sam mislil reči, so razpravljavci v drugem delu rekli,
               vendar... /Nemir v dvorani./ Motijo me. Pri vseh teh zgodbah, ki jih poslušamo tukaj,
               bi si človek zaželel, da dobimo enkrat končno tisto vlado iz sence na sonce, pa da
               dobimo državo, ko davkov ne bo več in bomo državni proračun iz 1.500 milijard
               povečali na 2 milijardi in delili vsem, ki pač čakajo na pomoč od države. To bi bila
               idealna varianta. Seveda si tudi sam želim tako vlado, ki bibila to sposobna
               izpeljati, ampak v kolikor ne, bi se naj potem za večno odpovedala demagogiji in
               takemu vladanju.</p>
               <p>Poglejte, v razpravi imamo 218. člen in amandmaje, ki govorijo predvsem o rokih, ki
               jih mora izpolniti lokalna skupnost. Govorimo pa o vsem drugem, razen v tem zadnjem
               delu razprave, o tem, kar naj bi roki pomenili. Poslanski kolega je omenil, da je na
               občini Ormož bil kar dvakrat opozorjen na to temo, da je govoril o zgodbah, ki ne
               sodijo v točko razprave. Tu pa lahko v nedogled govorimo o vsem drugem, razen o 218.
               členu in amandmajih na ta člen, kar pomeni, da funkcioniramo slabše kot občina Ormož,
               s tem da ne mislim reči, da ni treba, da občina Ormož funkcionira na nivoju. In to
               traja že - koliko? - eno uro traja. In prodajamo zgodbe, kakobomo vse preobremenili,
               čeprav je kolega Pukšič lepo rekel. Samoprispevek smo nadomestili s prispevki za
               nezazidana stavbna zemljišča, ampak tega denarja je mnogo manj. Poslušamo pa v
               nedogled zgodbe, kako občane obremenjujemo. Istočasno smo tudi ugotovili, da smo pa
               ta prispevek že zdavnaj imeli, celo v Jugoslaviji, vesoljni Sloveniji pa prodajamo,
               da je to nov prispevek, čeprav ni nič res. To pomeni, da je namen te enourne razprave
               povsem drug, kot je 218. člen in amandmaji na ta člen, in da poslovnika sploh ne
               spoštujemo, da bi govorili o tem, kar želimo rešiti, čeprav je, če sem dobro doumel
               zadeve, skoraj vseeno, katera rešitev se sprejme, predvsem za tiste občine, ki
               normalno funkcionirajo in zadeve lahko izpeljejo. In da je nezazidano stavbno
               zemljišče tudi želja občanov bila ves čas, ampak, seveda, ko iz 10 tolarjev kljub
               vsemu prideš na obremenitev 3 tolarje na neko enoto, je to nek prispevek, ki ga mora
               občan dati, je nezadovoljstvo.</p>
               <p>Jaz tudi doživljam v občini, kako pa mi nič ne bomo izglasovali, da bi kogarkoli
               kakorkoli obremenili, ker nam država mora zagotoviti sredstva za naše funkcioniranje
               in preživetje. To je zelo všečna zgodba. Ampak tako ne funkcionira ne država ne
               občina ne družina in tudi posamezni subjekti ne.</p>
               <p>In seveda bi bilo dobro, ker je tudi moja želja, da preidemo h glasovanju, da enkrat
               zaključimo demagogijo v tej točki in da izglasujemo neko rešitev, ki bo potem veljala
               za vse enako. Hvala.</p>
            </sp>
            <sp xml:id="SDZ3-Izredna-43-2004-04-21.sp168">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim po sledečem vrstnem redu: najprej gospod minister, gospod
               Vizjak in gospod Kelemina.</p>
               <p>Gospod Kopač, izvolite.</p>
            </sp>
            <sp xml:id="SDZ3-Izredna-43-2004-04-21.sp169">

               <speaker>MAG. JANEZ KOPAČ:</speaker>

               <p>Hvala. Čisto kratek bom. Javil sem se prej. Rad bi rekel samo to. Malo zakonov gre v
               javno obravnavo po vseh slovenskih občinah. Ta novela je šla. Mi smo dobili potrditev
               skupnosti občin Slovenije. Na te rešitve ni bilo niti ene, niti ene uradne pripombe
               iz občin. V enomesečni obravnavi. Zakon je šel na državni svet, predhodno. Komisija
               za lokalno samoupravo ga je soglasno podprla. Tako da, res, hočem reči, da smo se res
               potrudili narediti maksimalno možno obravnavo z vsemi zainteresiranimi. Zato res
               težko razumem tolikšno razpravo tu. Hvala.</p>
            </sp>
            <sp xml:id="SDZ3-Izredna-43-2004-04-21.sp170">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vizjak, izvolite.</p>
            </sp>
            <sp xml:id="SDZ3-Izredna-43-2004-04-21.sp171">

               <speaker>MAG. ANDREJ VIZJAK:</speaker>

               <p>Jaz sem seveda želel ugovarjati gospodu Džubanu, pa ne morem po poslovniku, ker je
               bilo pač vmes že nekaj drugega. Vendar kakorkoli</p>
               <p>Jaz bi želel poudariti zelo drugačno videnje tega problema, kot ga pripisuje, recimo
               tudi sam sem se spoznal v njegovem izvajanju. Jaz ne govorim o tem, da je
               obdavčevanje stavbnih zemljišč, obdavčevanje pozidanih in nepozidanih stavbnih
               zemljišč nepotrebno, da ga je treba ukiniti in tako naprej. Jaz vem, da pač država ne
               more funkcionirati brez uvajanja določenega davčnega sistema, in prav to je tudi eden
               izmed predmetov, ki jih je potrebno obdavčiti in ki ne nazadnje so tudi obdavčeni.
               Pravzaprav jeobdavčitev nepozidanih stavbnih zemljišč celo zelo dober instrument
               prostorske politike občine. In je kot tak primeren. Vendar bistvo je v tem, da
               zamerim ministrstvu, res, in vladi, tudi vladi Republike Slovenije, da se tega
               problema ni lotila tako, kot je sama rekla, da se bo lotila, na začetku tega mandata.
               Preko obdavčitve nepremičnin. Jaz ne vem, kaj je bilo narejeno, razen enega poskusa,
               ki je temeljil na nekih ortofoto posnetkih v jeseni prejšnjega leta, ko so želeli ta
               pavšal prihodkov iz naslova nadomestil občinam še povečati. So rekli, saj vi poberete
               več. Zato vam bomo še znižali izravnavo. Torej tistim občinam, ki ne poberejo oziroma
               ki ne dosežejo primerne porabe. In potem smo zagnali vik in krik in seveda na nek
               način ohranili obstoječi sistem</p>
               <p>Želim samo povedati, da tak pristop, da se zdaj še celo spet kaznujejo občine, ki ne
               bodo to uskladile. Je verjetno res izhod v sili te garniture, ki odhaja čez pol leta.
               Vendar je pa hkrati nedopustno, da se ni lotila in ni v parlament dala sistemskega
               reševanja tega problema, ki smo ga vsi skupaj pričakovali glede na napoved, ki jo je
               sama podpisala v obliki pogodbe.</p>
               <p>Tako, da si tudi ne znam predstavljati davčne reforme, oprostite spoštovani kolegi
               iz LDS-a, ne znam si predstavljati davčne reforme brez tega izjemno pomembnega
               zakona, ne znam si je. Vi si očitno znate, ko smo opozarjali pri zakonu o dohodku
               pravnih oseb, o zakonu o dohodnini, ste rekli, to smo se mi tako odločili, da bomo
               parcialno se šli davčne reforme. Prvi korak sta ta dva povezana zakona, sledijo
               drugi. Kje so drugi zakoni? Ne, vi ste se odločili zopet "buzerirati", po domače
               povedano, občine, da one gnjavijo svoje ljudi in uvajajo davke. In trpijo vse
               stroške, povezane z evidencami, vse stroške, povezane s številnimi pripombami in
               nejevoljo občanov, da bo seveda na koncu se nekdo usedel z nekim davkom, ki bo
               pravzaprav pokril to, kar so drugi naredili. Ta pristop mi ni všeč in zato tudi
               ocenjujem ta amandma kot, bi rekel, protest proti obstoječemu pristopu kaznovanja,
               sedaj občin, če niso pohlevne in če ne delajo to, kar sta si en minister ali vlada
               zamislila.</p>
            </sp>
            <sp xml:id="SDZ3-Izredna-43-2004-04-21.sp172">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In še gospod Kelemina. Izvolite.</p>
            </sp>
            <sp xml:id="SDZ3-Izredna-43-2004-04-21.sp173">

               <speaker>BRANKO KELEMINA:</speaker>

               <p>Hvala za besedo. Jaz bi razpravljal o teh amandmajih k 31. členu. In sicer bi
               opozoril na to, da je eden izmed prejšnjih razpravljalcev dober poznavalec lokalne
               samouprave in pa tudi teh davščin oziroma obremenitev, občinskih dajatev kot takšnih,
               opozoril na to da bomo s tem zakonom mi zdaj dodatno obremenili nekatere objekte, ki
               do sedaj niso bili obremenjeni, to je predvsem kmetijske objekte, kot so recimo
               farme, pa tudi večja gospodarska poslopja, kot so hlevi in tako naprej. In če se ne
               varam, če se ne motim, je v Prekmurju takšnih objektov zelo veliko. In verjetno bodo
               prekmurski kmetje izredno veseli, da se bodo dodatno obdavčili in dodatno obremenili
               na teh objektih. In jaz ne vem, kako boste to v svojem volilnem okraju, gospod
               Džuban, opravičil. Ampak viv glavnem zagovarjate te obremenitve dodatne. Jaz pač
               trdim, da kmetje so tako ali tako že dovolj obremenjeni in da jih ni potrebno dodatno
               obremenjevati. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp174">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mislim, da lahko zaključim razpravo o amandmajih. Lahko? Gospod Džuban,
               ste želeli besedo, izvolite.</p>
            </sp>
            <sp xml:id="SDZ3-Izredna-43-2004-04-21.sp175">

               <speaker>GEZA DŽUBAN:</speaker>

               <p>Zakaj bi mi vedno popuščali? Kolega Kelemina je sigurno meni namenil to zgodbo,
               veliko praznih hlevov v Prekmurju in tako dalje, gospod minister je lepo navedel,
               kako se da zakon izvajati. In točno v okolju, kjer sem tudi v občini vpleten v te
               zgodbe, smo reševali tako zadeve, da smo kmetijski del spravili skoraj na nulo,
               ostali del pa po nekem sistemu. In je to dodatno demagogija, da uporabljate neko
               okolje, katerega sploh ne poznate, in da govorite zgodbe, ki sploh niso resnične.
           </p>
            </sp>
            <sp xml:id="SDZ3-Izredna-43-2004-04-21.sp176">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sedaj pa lahko zaključim razpravo o treh amandmajih k 31. členu.
               Prehajamo torej na odločanje.</p>
               <p>Najprej bomo glasovali o amandmaju pod zaporedno številko 1, z opombo, da v primeru
               sprejema tega amandmaja postaneta amandmaja pod številkama 2 in 3 brezpredmetna.
               Glasujemo torej o amandmaju poslanske skupine Slovenske demokratske stranke.
               Glasujemo. Navzočih nas je 55, za je glasovalo 16, proti 37.</p>
               <p>(Za je glasovalo 16.) (Proti 37.)</p>
               <p>Ugotavljam, da amandma ni bil sprejet.</p>
               <p>Zato prehajamo na odločanje o amandmaju pod zaporedno številko 2, katerega
               predlagateljica je poslanska skupina Slovenske ljudske stranke. Glasujemo. Navzočih
               nas je 55, za je glasovalo 15, proti 36.</p>
               <p>(Za je glasovalo 15.) (Proti 36.)</p>
               <p>Ugotavljam, da amandma ni bil sprejet.</p>
               <p>Zato odločamo še o amandmaju pod zaporedno številko 3, treh poslanskih skupin
               koalicije. Glasujemo.</p>
               <p>Prekinjam glasovanje. Obrazložitev glasu, gospod Kelemina.</p>
            </sp>
            <sp xml:id="SDZ3-Izredna-43-2004-04-21.sp177">

               <speaker>BRANKO KELEMINA:</speaker>

               <p>Hvala lepa za besedo. Jaz bom glasoval proti temu amandmaju. To pa zaradi tega, ker
               sem tudi prej povedal, je dober poznavalec lokalne samouprave in teh obdavčenj,
               poslanec državnega zbora, obrazložil, da to nima smisla in tudi sam kot občinskih
               svetnik, dvanajstletni, poznam to problematiko in vem, da ta določba, da bi do 31.
               marca te podatke pošiljali, ni sprejemljiva. Ni sprejemljiva, resnično. Jaz sem
               recimo, mi smo dobiliže za prvo polletje v naši občini recimo to za plačati. Jaz sem
               sicer plačal za oba kvartala oziroma za obe polovici, ker potem račune založim in
               izgubim. Tako pa ne bo mogoče pravočasno teh davščin plačati, jih tudi ne bo možno
               občinam koristiti. To bo zamik in nima smisla takih stvari predlagati, ki bodo stvari
               obremenjevale. Prosil bi tudi, da se opredeli do tega ministrstvo, če je možno, ampak
               sedajle smo pri obrazložitvi glasu, je bolj težko. Jaz skratka takemu predlogu
               nasprotujem, ker ne bo prispeval k ničemur, ampak samo stvari bolj zakompliciral.
               Hvala lepa.</p>
            </sp>
            <sp xml:id="SDZ3-Izredna-43-2004-04-21.sp178">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prehajamo na glasovanje. Glasujemo. Navzočih nas je 56, za je glasovalo
               45, proti 4.</p>
               <p>(Za je glasovalo 45.) (Proti 4.)</p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o 32. členu in amandmaju poslanske skupine
               Slovenske demokratske stranke k temu členu. Kdo želi besedo? (Nihče.) Lahko zaključim
               razpravo? Razpravo zaključujem. Prehajamo na odločanje. Glasujemo. Navzočih nas je
               57, za je glasovalo 13, proti 40.</p>
               <p>(Za je glasovalo 13.) (Proti 40.)</p>
               <p>Ugotavljam, da amandma ni bil sprejet.</p>
               <p>Prehajamo na <title>tretjo obravnavo</title> predloga zakona.</p>
               <p>Ugotavljam, da je zbor v drugi obravnavi sprejel amandmaje k 1. in 31. členu.
               Sprašujem kvalificirane predlagatelje, ali nameravajo k tem členom vložiti amandma?
               Gospod Anderlič, izvolite.</p>
            </sp>
            <sp xml:id="SDZ3-Izredna-43-2004-04-21.sp179">

               <speaker>ANTON ANDERLIČ:</speaker>

               <p>Da.</p>
            </sp>
            <sp xml:id="SDZ3-Izredna-43-2004-04-21.sp180">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prekinjam obravnavo te točke dnevnega reda, ki jo bomo nadaljevali
               kasneje, ko bodo vloženi amandmaji in jih bomo lahko obravnavali.</p>
               <p>S tem prekinjam obravnavo te točke dnevnega reda. Predstavnikom vlade se za
               sodelovanje prav lepo zahvaljujem.</p>
               <p>Prehajamo na <title>6. TOČKO DNEVNEGA REDA - OBRAVNAVO PREDLOGA ZAKONA O SPREMEMBAH IN
                  DOPOLNITVAH ZAKONA O ZAVAROVALNIŠTVU, NUJNI POSTOPEK.</title>
               </p>
               <p>Predlog zakona je v obravnavo zboru predložila vlada Republike Slovenije. Med nami
               lepo pozdravljam predstavnika ministrstva za finance, ki mu dajem besedo za
               dopolnilno obrazložitev predloga zakona. Mag. Sibil Svilan, državni sekretar v
               ministrstvu za finance, izvolite.</p>
            </sp>
            <sp xml:id="SDZ3-Izredna-43-2004-04-21.sp181">

               <speaker>MAG. SIBIL SVILAN:</speaker>

               <p>Hvala lepa, gospa podpredsednica. Spoštovane poslanke in poslanci, lep pozdrav! Vlada
               Republike Slovenije je pripravila in predložila v obravnavo predlog zakona o
               spremembah in dopolnitvah zakona o zavarovalništvu, ki je temeljni zakon, ki ureja to
               pomembno področje našega finančnega sistema.</p>
               <p>Primarni cilj predloga zakona je doseči uskladitev s pravnim redom Evropske
               skupnosti, in sicer v smislu dokončne uskladitve z direktivami, ki so bile sprejete
               in zaradi česar je tudi predlagan sprejem zakona po nujnem postopku. Od uveljavitve
               zakona do danes so bili namreč sprejeti evropski predpisi, ki se nanašajo na
               spremenjene določbe o kapitalski ustreznosti zavarovalnic. Na novo je bilourejeno
               delovanje zavarovalnih posrednikov in zastopnikov ter stečaj in likvidacija
               zavarovalnic. Poleg tega pa bo z novelo zakona o zavarovalništvu usklajen ta zakon
               tudi z zakonom o gospodarskih družbah, zakonom o javnih agencijah, zakonom o
               prekrških ter novimi slovenskimi računovodskimi standardi.</p>
               <p>V nadaljevanju bi želeli omeniti le nekaj bistvenih rešitev, ki jih prinaša predlog
               zakona.</p>
               <p>Skladno z novima direktivama o kapitalski ustreznosti zavarovalnic se predlagajo
               novi višji zneski zajamčenega kapitala oziroma novi višji pragovi, ki se uporabljajo
               pri izračunu zahtevanega minimalnega kapitala. Določene spremembe so uvedene tudi v
               samem izračunu zahtevanega kapitala. Obstoječe zavarovalnice, ki imajo dovoljenje za
               poslovanje na območju Republike Slovenije, bodo v skladu z novelo zakona morale
               spremenjenim kapitalskim zahtevam slediti in se prilagoditi, tako kot ostale članice
               Evropske unije, do tretjega meseca v letu 2007 oziroma bodo lahko od nadzornih
               agencij pridobile še dodatni rok dveh let za uskladitev. Ocenjuje se, da bo v
               prihodnosti zaradi tega potrebno izvesti dokapitalizacijo v nekaterih zavarovalnicah
               v Sloveniji.</p>
               <p>Nadalje se predlog zakona usklajuje tudi z direktivo stečajev in likvidacijo
               zavarovalnic. Bistvena novost, ki se predlaga zaradi uskladitve, je ta, da imajo
               posamezna dejanja v postopku likvidacije in stečaja, ko postanejo pravnomočne v
               državi članici, kjer je zavarovalnica dobila dovoljenje za opravljanje poslov,
               istočasno učinke tudi v vseh državah članicah Evropske skupnosti.</p>
               <p>Pomemben del predlaganih novih določb v zakonu se nanaša tudi na neuskladitev z
               direktivo o zavarovalnem zastopanju in posredovanju od leta 2002, pri čemer nove
               določbe natančno določajo in znatno izboljšujejo obveščenost strank in njihovo
               splošno varstvo v razmerju do zavarovalnic. Pri tem je potrebno zlasti omeniti
               odpravo predhodnega potrjevanja zavarovalnih pogojev za obvezno avtomobilsko in
               dopolnilno zdravstveno zavarovanje, odpravo sistematične ratifikacije zavarovalnih
               pogojev in premijskih cenikov, spremembo določb o lokalizaciji kritnega premoženja,
               dopolnitev zakona pri uporabi izvedenih finančnih instrumentov ter vzpostavitev
               sistema izvensodnega reševanja potrošniških sporov.</p>
               <p>Predlog zakona prinaša tudi določene novosti, primerljive s tistimi, ki so bile
               oblikovane v zakonu o zavarovalništvu, pardon, zakonu o bančništvu in zakonu o trgu
               vrednostnih papirjev. Tako se predlagajo spremembe v statusnih določbah in v delu
               zakona, ki ureja zavarovalne delniške družbe, kar je bistveni namen pri tem,poenotiti
               zakonodajo na področju finančnega sistema v celoti.</p>
               <p>Kot pomembno novost je potrebno omeniti, da se med določbami, ki urejajo opravljanje
               zavarovalnih poslov zavarovalnih držav članic v Republiki Sloveniji, agenciji za
               zavarovalni nadzor daje pooblastilo, da podružnici zavarovalnice iz države članice
               lahko postavi dodatne pogoje za opravljanje dejavnosti v Republiki Sloveniji, ki so v
               javnem interesu.</p>
               <p>V zvezi z opravljanjem zavarovalnih poslov v slovenski zavarovalnici v tretjih
               državah pa se s spremembo dopušča, da te posle opravlja ne le preko podružnice, ampak
               tudi neposredno. Med spremembami in dopolnitvami, ki pomenijo uskladitev z ostalimi
               predpisi Republike Slovenije, so bistvene kazenske določbe, ki pomenijo uskladitev z
               zakonom o prekrških, in pa določbe, ki se nanašajo na novi zakon o javnih agencijah
               in se nanašajo na razrešitev direktorja agencije za zavarovalni nadzor in njegovo
               imenovanje.</p>
               <p>Spoštovane poslanke in poslanci, predlagane določbe novele zakona bodo skladno z
               evropskimi direktivami v delovanju zavarovalnic pri nas vnesel določene višje
               zahteve, zlasti kar se tiče kapitalske ustreznosti, po drugi strani pa se predlagajo
               nekatere rešitve, ki bodo v zavarovalnici omogočale večjo svobodo pri razreševanju
               svojih poslovnih načrtov in jim tako omogočile, da konkurenčno delujejo podobno
               evropskim zavarovalnicam na skupnem evropskem trgu.</p>
               <p>Pomemben cilj predloga zakona je tudi nadaljnja izboljšava položaja šibkejših strank
               v zavarovalnem razmerju. Predlog zakona je bil usklajen z ministrstvom za pravosodje,
               zakonodajno-pravno službo državnega zbora, agencijo za zavarovalni nadzor ter
               zainteresirani združenji. To sta zlasti slovensko zavarovalno združenje in združenje
               zavarovalnih agencij. Izvajanje določil zakona ne bo imelo finančnih posledic za
               proračun. Odbor za finance in monetarno politiko pa je ob obravnavi zakona sprejel
               več amandmajev, ki predlog zakona ustrezno dopolnjujejo.</p>
               <p>V skladu z navedenim Vlada Republike Slovenije ocenjuje, da so predlagane rešitve
               oziroma spremembe ustrezne in zato predlaga, da državni zbor predlagani zakon o
               spremembah in dopolnitvah zakona o zavarovalništvu sprejme. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp182">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za finance in monetarno politiko kot
               matično delovno telo. Prosim predsednika odbora, gospoda Cirila Pucka, da nam
               predstavi poročilo odbora.</p>
               <p>Gospod Pucko, izvolite.</p>
            </sp>
            <sp xml:id="SDZ3-Izredna-43-2004-04-21.sp183">

               <speaker>CIRIL PUCKO:</speaker>

               <p>Hvala lepa, gospa podpredsednica. Predstavniki vlade, kolegice in kolegi!</p>
               <p>V skladu s proceduro je odbor opravil obravnavo, drugo obravnavo predloga zakona po
               nujnem postopku. Pri tem smo se seznanili s številnimi pripombami slovenskega
               zavarovalnega združenja, agencije za zavarovalni nadzor, svobodnih sindikatov
               Slovenije in z obširnim in vsebinsko bogatim mnenjem zakonodajno-pravne službe
               državnega zbora.</p>
               <p>V razpravi smo prišli pri večini odprtih vprašanj do, po našem mnenju, najboljših
               rešitev. Pri tem smo upoštevali predvsem vse pripombe zakonodajno-pravne službe, in
               sicer k 1., 3., 4., 5., 7., 8., 10., 13., 15., 20., 21., 32., 40., 41., 42., 44.,
               46., 53., 54., 56., 57., 60., 62., 64., 65., 69., 76., 81., 83., 92., 93., 96., 99.,
               k 100., k 101., k 105., k 107., k 121., k 132., k 134., k 138., k 138.do 148. členu,
               k 149., k 152., in k 158., členu. Člene sem našteval predvsem zato, ker so vsi ti
               členi spremenjeni in je bilo zato v skladu s poslovnikom možno k tem členom vlagati
               ustrezne amandmaje.</p>
               <p>Predlagam, spoštovane kolegice, spoštovani kolegi, da glede na to, kar sem ravnokar
               povedal, da je dopolnjeni predlog zakona toliko popravljen in tako usklajen med vsemi
               zainteresiranimi stranmi, da ga je vredno in potrebno podpreti. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp184">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sledi predstavitev stališč poslanskih skupin. Najprej bo stališče
               poslanske skupine Nove Slovenije predstavil doktor Jožef Bernik. Izvolite.</p>
            </sp>
            <sp xml:id="SDZ3-Izredna-43-2004-04-21.sp185">

               <speaker>DR. JOŽEF BERNIK:</speaker>

               <p>Gospa podpredsednica, hvala za besedo. Gospod državni sekretar s spremstvom,
               kolegice in kolegi!</p>
               <p>Nedvomno je to eden tistih zakonov, ki je izredno važen za našo družbo. Je pa dolg,
               kompliciran in besedilo je bilo slabo pripravljeno. Je pa tako, da se človek ob tem
               vpraša, kar je bilo ravnokar rečeno, da je naša zakonodajno-pravna služba morala
               pripraviti celo vrsto amandmajev, od 363 členov vsaj ena tretjina je morala biti
               spremenjena, za kar seveda gre naši službi zahvala. In tudi nauk, da moramo prej ali
               slej začeti te stvari boljše pripravljati in pošiljati v državni zbor. Namreč, če
               pogledate, in tisti, ki niste tega storili, tole spremno pismo generalnega sekretarja
               vlade, ko je poslal ta predlog v državni zbor, vredno si ga je ogledati, kajti je
               poln arogance in pa tudi izsiljevanje državnega zbora s tem, kaj bomo vse trpeli, če
               to ne bo sprejeto pred 1. majem.</p>
               <p>No, ta zakon je v sklopu cele vrste zakonov, ki so bili v zadnjem času poslani sem v
               glavnem iz davčne zakonodaje. In seveda tudi ti so zahtevali veliko dela in pa
               hitrega dela. Namreč, človek se vpraša, da pri tako kompliciranih zakonih, kot so ti,
               bi vendar morali razmisliti, ali delamo prav in pravico naši državi in našim
               državljanom, ker se tako na horuk moramo seznanjati s temi predlogi in še posebno, če
               dobimo v državnem oziroma v odborih besedilo amandmajev na klop prav pred začetkom
               seje. Naj omenim to, da je ta zakon v vrsti zakonov, ki imajo nekaj zgodovine, tudi
               slabe, saj za ta zakon bi moral reči, da je to področje bilo ves čas našega
               razumevanja oziroma obravnave do sedaj področje raznih konfliktov in tudi konfliktov
               interesov in pa tudi korupcije. Ta zakon je zelo kompliciran, bi človek skoraj moral
               imeti prakso v računovodstvu, da bi celo stvar dobro razumel, pa je razmeroma kar v
               redu sestavljen. Vendar moram reči, čeprav predlagatelj govori o tem, da, mislim, da
               je od petih direktiv Evropske zveze plus "PR review"(?) predlogov sprejel vse, ampak
               to ni res, kajti agencija za zavarovani nadzor je imela nekaj dobrih predlogov, pa
               niso bili sprejeti, in to je pravzaprav velika škoda. Naj omenim to, da nekatere
               stvari ostajajo nerazrešene in da jih bo potrebno prej ali slej urediti. Ena taka je
               zadeva pri razkoraku izravnalne rezervacije nasproti rezervam. Ker pa smo danes
               slišali eno novo krilatico, ki se pravi boljši je slab zakon kot pa noben, potem če
               gremo po tem, bi lahko rekli, da je ta zakon vredno podpreti, v kolikor upam, da bomo
               dobili še izboljšave kdaj v prihodnosti. Hvala.</p>
            </sp>
            <sp xml:id="SDZ3-Izredna-43-2004-04-21.sp186">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Stranke mladih... Ne želi. Stališče
               poslanskega kluba Liberalne demokracije Slovenije nam bo predstavil gospod Ciril
               Pucko. Izvolite.</p>
            </sp>
            <sp xml:id="SDZ3-Izredna-43-2004-04-21.sp187">

               <speaker>CIRIL PUCKO:</speaker>

               <p>Hvala lepa, gospa predsedujoča. Kolegice in kolegi! Liberalna demokracija Slovenije
               bo navedeni predlog zakona podprla predvsem iz naslednjih razlogov. Zato ker se
               dopolnjujejo določene statusne določbe glede pogodb po prenosu izločenih poslov in
               ustrezno urejajo pogoji za člane uprave delniške družbe. To je tesno povezano s
               poenotenjem zakonodaje, se pravi zakonom o bančništvu, zakonom o trgu vrednostnih
               papirjev in hkrati pomeni tako poenotenje poslovanja kot pridobivanje dovoljenj, tako
               v Sloveniji kot v evropskem prostoru. Podprli bomo ta zakon tudi zato, ker so v njem
               novi višji zneski zajamčenega kapitala, ki se uporabljajo pri izračunu zahtevanega
               minimalnega kapitala, s tem, da so določene spremembe uvedene tudi v samem izračunu
               zahtevanega kapitala.</p>
               <p>Prav tako je potrebno poudariti novost, da imajo posamezna dejanja v postopku
               likvidacije in stečaja ob učinkih v državi članici, kjer je zavarovalnica pridobila
               dovoljenje za opravljanje poslov, hkratne učinke v vseh ostalih državah članicah
               Evropske skupnosti. Pomemben del sprememb v navedenem zakonu se nanaša tudi na
               uskladitev direktiv o zavarovanju in zastopanj in posredovanju s tem, da se razširja
               tudi krog informacij, s katerimi mora zavarovalni zastopnik in posrednik seznaniti
               zavarovalnico. Vzpostavlja se, kar je po našem mnenju zelo pomembno, tudi sistem
               izvensodnega reševanja sporov med strankami in zavarovalnimi posredniki. Ob tem se
               določa zavarovanje odgovornosti posrednikov za škodo, ki nastane pri opravljanju
               njihove dejavnosti, kot novost v primerjavi s sedanjo ureditvijo.</p>
               <p>Iz vseh navedenih razlogov bomo poslanci Liberalne demokracije Slovenije zakon kot
               dopolnjen predlog s strani odbora za finance in monetarno politiko podprli, saj
               menimo, da bo takšen omogočal, da bodo naše zavarovalnice v trdem konkurenčnem boju s
               tujimi zavarovalnicami uspele oziroma bodo dovolj konkurenčne, da bodo tudi zadržale
               ustrezen krog zavarovancev.</p>
            </sp>
            <sp xml:id="SDZ3-Izredna-43-2004-04-21.sp188">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo stališča poslanskih skupin. Prehajamo na drugo obravnavo. Na
               klopi pred seboj imamo dva amandmaja, in sicer oba so vložile poslanske skupine
               koalicije. In sicer amandma k 134. členu in k 158. členu. Odpiram razpravo o 134.
               členu in amandmaju k temu členu. Ker ne želi nihče razpravljati bomo prešli ... Ste
               želeli razpravljati o amandmaju, gospod Svilan? Izvolite.</p>
            </sp>
            <sp xml:id="SDZ3-Izredna-43-2004-04-21.sp189">

               <speaker>MAG. SIBIL SVILAN:</speaker>

               <p>Hvala lepa. Jaz bi samo na kratko povedal, da vlada podpira ta amandma, ker prispeva
               k jasnosti tega člena. Hvala lepa.</p>
            </sp>
            <sp xml:id="SDZ3-Izredna-43-2004-04-21.sp190">

               <speaker>PODPREDSEDNICA IRMA PAVLINIČ KREBS:</speaker>

               <p>Najlepša hvala. Spoštovane poslanke in poslance, ki so v bližini, vabim v dvorano,
               ker bomo glasovali. Glasujemo torej o amandmaju treh poslanskih skupin koalicije k
               134. členu. Vlada ga podpira. Glasujemo. V dvorani nas je sicer več. Lepo prosim
               ostale kolegice in kolege, samo še nekaj glasovanj je danes pred nami. Vabim vas v
               dvorano. Drugič glasujemo o amandmaju treh poslanskih skupin koalicije k 134. členu.
               Glasujemo. Žal tudi drugo glasovanje ni bilo uspešno. Zagotovo nas je v dvorani vseh
               skupaj zadosti. V skladu s poslovnikom bomo tretje glasovanje opravili čez 10 minut,
               torej ob 16. uri in 50 minut tretjič glasujemo o amandmaju k 134. členu. Ob 15. uri
               in48 minut glasujemo tretjič.</p>
               <p>(Seja je bila prekinjena ob 15.38 uri in se je nadaljevala ob 15.48 uri.)</p>
            </sp>
            <sp xml:id="SDZ3-Izredna-43-2004-04-21.sp191">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani, spoštovane!</p>
               <p>Tretjič bomo torej glasovali o amandmaju treh poslanskih skupin koalicije k 134.
               členu. 
                   Prehajamo na odločanje. Lepo prosim za pozornost. Glasujemo. 
               Navzočih nas je 52. Za je glasovalo 43 poslank in poslancev, proti nihče.</p>
               <p>(Za je glasovalo 43.) (Proti nihče.)</p>
               <p>Ugotavljam, da je amandma sprejet.</p>
               <p>Odpiram razpravo o 158. členu in amandmaju istih predlagateljev k temu členu. Želi
               kdo besedo? Ne. Razpravo zaključujem in prehajamo na odločanje.</p>
               <p>Glasujemo.</p>
               <p>Navzočih nas je 49. Za je glasovalo 40 poslank in poslancev, proti nihče.</p>
               <p>(Za je glasovalo 49.) (Proti nihče.)</p>
               <p>Ugotavljam, da je amandma sprejet.</p>
               <p>Prehajamo na tretjo obravnavo predloga zakona. Ugotavljam, da je zbor v drugi
               obravnavi sprejel amandmaje k 134. in k 158. členu dopolnjenega predloga zakona.
               Sprašujem kvalificirane predlagatelje, ali nameravajo k tem členom morebiti vložiti
               amandmaje.</p>
               <p>Gospod... Amandmaje želi... Ne.</p>
               <p>Sprašujem predstavnika vlade, ali je zakon usklajen.</p>
            </sp>
            <sp xml:id="SDZ3-Izredna-43-2004-04-21.sp192">

               <speaker>MAG. SIBIL SVILAN:</speaker>

               <p>Hvala lepa. Ne želimo vlagati amandmajev oziroma karkoli v zvezi s temi členi in
               zakon je usklajen.</p>
            </sp>
            <sp xml:id="SDZ3-Izredna-43-2004-04-21.sp193">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ugotavljamo lahko, da zaradi sprejetih amandmajev ni prišlo do
               neusklajenosti predloga zakona, zato prehajamo na odločanje o zakonu.</p>
               <p>Glasujemo.</p>
               <p>Navzočih nas je 52. Za je glasovalo 44 poslank in poslancev, proti nihče.</p>
               <p>(Za je glasovalo 44.) (Proti nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda. Predstavnicama in predstavniku vlade se za
               sodelovanje lepo zahvaljujem.</p>
               <p>Mi pa prehajamo na <title>19. TOČKO DNEVNEGA REDA</title> , to je na obravnavo</p>
               <p>
                  <title>PREDLOGA ZAKONA O RATIFIKACIJI SPORAZUMA O UDELEŽBI ČEŠKE REPUBLIKE, REPUBLIKE
               ESTONIJE, REPUBLIKE CIPER, REPUBLIKE LATVIJE, REPUBLIKE LITVE, REPUBLIKE MADŽARSKE,
               REPUBLIKE MALTE, REPUBLIKE POLJSKE, REPUBLIKE SLOVENIJE IN SLOVAŠKE REPUBLIKE V
               EVROPSKEM GOSPODARSKEM PROSTORU V SKLEPNO LISTINO</title>
               </p>
               <p>. Predlog zakona je v obravnavo zboru predložila vlada Republike Slovenije. Predlog
               zakona je obravnaval odbor za zunanjo politiko in zboru pisno poročal. Nobenih
               razpravljavcev ni.</p>
               <p>Ker k dopolnjenemu predlogu zakona ni bilo vloženih amandmajev, v tretji obravnavi
               amandmajev ni možno vlagati. Zato prehajamo na odločanje o zakonu. Hkrati vas
               obveščam, da me zakonodajno-pravna služba oziroma vlada nista obvestili, da bi bil
               zakon neusklajen.</p>
               <p>Prosim za pozornost. Glasujemo o zakonu. Glasujemo. Navzočih nas je 52, za je
               glasovalo 48, proti nihče.</p>
               <p>(Za je glasovalo 48.) (Proti nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>20. TOČKO DNEVNEGA REDA - OBRAVNAVO PREDLOGA ZAKONA O RATIFIKACIJI
                  OPCIJSKEGA PROTOKOLA H KONVENCIJI O ODPRAVI VSEH OBLIK DISKRIMINACIJE ŽENSK.</title>
               </p>
               <p>Predlog zakona je v obravnavo zboru predložila vlada Republike Slovenije. Predlog
               zakona je obravnaval odbor za zunanjo politiko in zboru pisno poročal.</p>
               <p>Sledi predstavitev stališč poslanskih skupin. Besedo ima mag. Majda Potrata za
               predstavitev stališča poslanske skupine Združene liste socialnih demokratov.
               Izvolite.</p>
            </sp>
            <sp xml:id="SDZ3-Izredna-43-2004-04-21.sp194">

               <speaker>MAG. MAJDA POTRATA:</speaker>

               <p>Hvala za besedo, gospa podpredsednica. Spoštovane poslanke in poslanci, spoštovani
               predstavniki vlade! Poslanska skupina Združene liste socialnih demokratov je večkrat
               opozorila na zamujanje pri ratifikaciji opcijskega protokola h konvenciji o odpravi
               vseh oblik diskriminacije žensk, zato bo zdaj zakon o ratifikaciji podprla.</p>
               <p>Do oktobra lanskega leta je opcijski protokol, sprejet 6. oktobra 1999 v New Yorku,
               podpisalo ali ratificiralo 56 držav članic Organizacije združenih narodov. Opcijski
               protokol je pomemben nov instrument za zagotavljanje učinkovitega pravnega varstva
               pravic žensk in odpravljanja njihove diskriminacije. Omogoča namreč učinkovito
               ukrepanje proti kršenju pravic, izhajajočih iz konvencije. Z njim se ustanavlja odbor
               za odpravo diskriminacije žensk, ki lahko sprejema in obravnava sporočila posameznic
               ali skupin, ki trdijo, da so jim bile kršene katerekoli pravice. Zato je njegova
               ratifikacija izraz zavezanosti naše države k spoštovanju človekovih pravic in
               odločenosti, da prepreči in odpravi kakršnekoli oblike diskriminacije žensk. Ker so
               človekove pravice in pravica do enakosti žensk in moških zagotovljene že z ustavo
               Republike Slovenije in z veljavno zakonodajo, v tem pogledu ni opaziti kakšnega
               primanjkljaja. Kljub temu pa ni mogoče prezreti pojavov neposredne ali posredne
               diskriminacije žensk tudi pri nas. Ker predstavljajo ženske v Republiki Sloveniji
               skoraj polovicovseh zaposlenih in ker se stopnja delovne aktivnosti žensk zvišuje, bi
               rada opozorila na raziskave, ki ugotavljajo vertikalno in horizontalno spolno
               segregacijo žensk na trgu delovne sile in tudi neenako plačilo, ki ga dobivajo ženske
               za enako opravljeno delo oziroma za delo enake vrednosti. V povprečju dobivajo ženske
               12,2 odstotka manj, z univerzitetno izobrazbo pa celo 20,7 odstotkov manj kot moški.
               Zakon o delovnih razmerjih pa opredeljuje načelo enakega plačila. Prav tako pa
               prepoveduje neposredno in posredno diskriminacijo. Spolno nadlegovanje na delovnem
               mestu je po anketah zelo razširjen pojav, pri čemer je največja težava v tem, da je
               stopnja strpnosti do tega pojava zelo visoka. Tudi zaradi tega žrtve običajno
               izberejo neformalne načine reakcij. Formalizacija pa je prej izjema kot pravilo.
               Vendar zakon o delovnih razmerjih spolno nadlegovanje izrecno prepoveduje. Odklonitev
               takih ravnanj pa, denimo, ne sme biti razlog za diskriminacijo pri zaposlovanju. V
               morebitnem sporu pa je dokazno breme na strani delodajalca. Če delojemalka da odpoved
               zaradi spolnega nadlegovanja, ji mora delodajalec izplačati odpravnino. Prav tako pa
               je predpisana denarna kazen, če ne zagotovi varstva pred spolnim nadlegovanjem.
               Sprašujem se, koliko takih primerov uveljavljanja te pravice poznamo. Že večkrat je
               bilo opozorjeno na diskriminacijo pri vstopu na delo ob razpisih in izbiri.</p>
               <p>Tokrat bi rada opozorila na probleme, s katerimi se soočajo invalidne delavke. Na
               primer pri nadurnem delu, delu po normi, delu prek delovnega časa, pogosto se soočajo
               s hkratno diskriminacijo na več področjih, na primer pri dostopu do zaposlitve, na
               delovnem mestu pri dostopu do pomoči pri materinstvu. Zaradi pomanjkanja podatkov je
               težko oceniti položaj romskih žensk. Ali sploh iščejo zaposlitev ali ostajajo v
               tradicionalni vlogi skrbi za dom in družino. Iz srečanj z romskimi ženskami lahko le
               ugotovim, da se čutijo dvakrat diskriminirane: zaradi svoje etnične pripadnosti in
               zaradi svojega spola. Zakon o delovnih razmerjih prepoveduje posredno in neposredno
               diskriminacijo tudi zaradi spolne usmerjenosti, med nedopustnimi razlogi za odpoved z
               delovnega mesta pa spolne usmerjenosti eksplicitno ne navaja, čeprav so druge
               kategorije posebej navedene. Ob ugotovljeni nesprejemljivosti istospolno usmerjenih v
               naši družbi je nemogoče, da ne bi v praksi prihajalo do diskriminacije istospolno
               usmerjenih žensk. Usoda zakona o istospolni partnerski zvezi je zgovoren dokaz za to
               trditev. Čeprav sta vzgoja in izobraževanje na videz nediskriminatorni in naj
               zagotavljata enake možnosti otrokom obeh spolov, se v šoli, zlasti v organizaciji
               vsakdanjega življenja v šoli, v konkretni praksi in načinu poučevanja, komunikaciji
               med učenci in učitelji ohranjajo mehanizmi, ki naučijo deklice, kako izgubljati in ne
               kako zmagovati. Odpravljanje stereotipne miselnosti o vlogah spolov v družbi bo torej
               pomembna in dolgotrajna naloga.</p>
               <p>To je bilo samo nekaj opozoril na prakso, ki odstopa od zakonsko določenih pravil in
               ki kaže na to,da je ratifikacija opcijskega protokola pomembna tudi za varstvo pravic
               žensk pri nas. Hvala.</p>
            </sp>
            <sp xml:id="SDZ3-Izredna-43-2004-04-21.sp195">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Moški kolegi so me opozarjali, da je nekaj pozitivne diskriminacije bilo
               prisotno ta trenutek, ko smo dovolili, da ste govorili minuto in še nekaj čez
               dovoljen čas. Ker k dopolnjenemu predlogu zakona ni bilo vloženih amandmajev, v
               tretji obravnavi amandmajev ni možno vlagati, zato prehajamo na odločanje o zakonu,
               ker ni niti obvestil o neusklajenosti zakona. Glasujemo! Navzočih nas je 54, za je
               glasovalo 52, proti nihče.</p>
               <p>(Za je glasovalo 52.) (Proti nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>21. TOČKO DNEVNEGA REDA -</title> to je na</p>
               <p>
                  <title>OBRAVNAVO PREDLOGA ZAKONA O RATIFIKACIJI POGODBE MED REPUBLIKO SLOVENIJO IN
               REPUBLIKO AVSTRIJO O POLICIJSKEM SODELOVANJU.</title>
               </p>
               <p>Predlog zakona je v obravnavo zboru predložila vlada Republike Slovenije. Želi
               besedo predstavnik vlade? (Ne.) Predlog zakona je obravnaval odbora za zunanjo
               politiko in zboru pisno poročal. Prijavljenih razpravljavcev ni. Ker matično delovno
               telo v okviru druge obravnave ni sprejelo nobenega amandmaja, razprave o členih in
               amandmajih ni, zato prehajamo na tretjo obravnavo, to je na odločanje o predlogu
               zakona. Glasujemo. Navzočih nas je 55, za je glasovalo 54, proti nihče.</p>
               <p>(Za je glasovalo 54.) (Proti nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>22. TOČKO DNEVNEGA REDA -</title> to je na</p>
               <p>
                  <title>OBRAVNAVO PREDLOGA ZAKONA O RATIFIKACIJI SPREMEMBE ŠTEVILKA 1 SPORAZUMA MED
               VLADO REPUBLIKE SLOVENIJE IN VLADO SLOVAŠKE REPUBLIKE O MEDNARODNEM CESTNEM
               PREVOZU.</title>
               </p>
               <p>Predlog zakona je v obravnavo zboru predložila vlada Republike Slovenije. Želi
               predstavnik vlade besedo? (Ne.) Predlog zakona je obravnaval odbor za zunanjo
               politiko in zboru pisno poročal. Prijavljenih razpravljavcev ni, ravno tako ni bilo
               sprejetih amandmajev v okviru druge obravnave. Zato ni razprave o členih in
               amandmajih.</p>
               <p>Prehajamo na <title>tretjo obravnavo.</title> To je na odločanje o predlogu zakona.
               Glasujemo. Navzočih nas je 53, za je glasovalo 51, proti nihče.</p>
               <p>(Za je glasovalo 51.) (Proti nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>23. TOČKO DNEVNEGA REDA - NA OBRAVNAVO PREDLOGA ZAKONA O
                  RATIFIKACIJI PROTOKOLA ZA PREPREČEVANJE, ZATIRANJE IN KAZNOVANJE TRGOVINE Z
                  LJUDMI, ZLASTI ŽENSKAMI IN OTROKI, KI DOPOLNJUJE KONVENCIJO ZDRUŽENIH NARODOV
                  PROTI MEDNARODNEMU ORGANIZIRANEMU KRIMINALU.</title> Predlog zakona je v obravnavo
               zboru predložila vlada Republike Slovenije. Želi predstavnik vlade besedo? (Ne želi.)
               Predlog zakona je obravnaval odbor za zunanjo politiko in zboru pisno poročal.
               Prijavljenih razpravljavcev ni, sprejetih amandmajev ni bilo, zato prehajamo na
               tretjo obravnavo, to je na odločanje o zakonu. Glasujemo. Navzočih nas je 54, za je
               glasovalo 54, proti nihče.</p>
               <p>(Za je glasovalo 54.) (Proti nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>24. TOČKO DNEVNEGA REDA -NA OBRAVNAVO PREDLOGA ZAKONA O
                  RATIFIKACIJI PROTOKOLA PROTI NEDOVOLJENI PROIZVODNJI STRELNEGA OROŽJA, NJEGOVIH SESTAVNIH DELOV IN STRELIVA
               TER TRGOVINE Z NJIMI, KI DOPOLNJUJE KONVENCIJO ZDRUŽENIH NARODOV PROTI MEDNARODNEMU
               ORGANIZIRANEMU KRIMINALU.</title>
               </p>
               <p>Predlog zakona je v obravnavo zboru predložila vlada Republike Slovenije. Želijo
               predstavniki besedo? (Ne.) Predlog zakona je obravnaval odbor za zunanjo politiko, ki
               je zboru pisno poročal. Prijavljenih razpravljavcev ni, zato prehajamo na tretjo
               obravnavo, to je na odločanje o predlogu zakona. Glasujemo. Navzočih nas je 55, za je
               glasovalo 54, proti nihče.</p>
               <p>(Za je glasovalo 54.) (Proti nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>In prehajamo na <title>25. TOČKO DNEVNEGA REDA - NA OBRAVNAVO PREDLOGA ZAKONA O
                  RATIFIKACIJI PROTOKOLA PROTI TIHOTAPLJENJU MIGRANTOV PO KOPNEM, MORJU IN ZRAKU, KI
                  DOPOLNJUJE KONVENCIJO ZDRUŽENIH NARODOV PROTI MEDNARODNEMU ORGANIZIRANEMU
                  KRIMINALU.</title> Predlog zakona je v obravnavo predložila vlada Republike
               Slovenije. Želi kdo besedo? (Ne.) Predlog zakona je obravnaval odbor za zunanjo
               politiko, ki je zboru pisno poročal. Javljenih razpravljavcev ni, ravno tako ni bilo
               vloženih amandmajev, zato prehajamo na tretjo obravnavo, to je na odločanje o zakonu
               v celoti. Glasujemo. Navzočih nas je 55, za je glasovalo 54, proti nihče.</p>
               <p>(Za je glasovalo 54.) (Proti nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Spoštovani, spoštovane! Najavljeni so bili amandmaji za edino nedokončano točko
               današnjega dnevnega reda. To je 26. točko. Vodja poslanskega kluba LDS gospod
               Anderlič je najavil pripravo amandmajev v tretji obravnavi. Ker jih še ni, bomo to
               točko opravili jutri po končani zadnji točki dnevnega reda.</p>
               <p>Dovolite, da vam prenesem še obvestilo predsednika odbora za finance in monetarno
               politiko. Želi vas obvestiti, da bo odbor za finance jutri 8.30 uri v velikem salonu.
               Vsem se za sodelovanje najlepše zahvaljujem.</p>
               <p>Prekinjam torej 43. izredno sejo državnega zbora Republike Slovenije, ki jo bomo
               nadaljevali jutri ob 10. uri. Hvala lepa in na svidenje. <title>(SEJA JE BILA
                  PREKINJENA 21. APRILA 2004 OB 16.07 URI.)</title>
               </p>
            </sp>
         </div>
      </body>
   </text>
</TEI>

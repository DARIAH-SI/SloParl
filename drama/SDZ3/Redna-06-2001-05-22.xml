<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ3-Redna-06-2001-05-22">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|1D2FB87421A0EB6EC1256A57002DB634</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=1D2FB87421A0EB6EC1256A57002DB634</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-06-2001-05-22.DZ" n="06">
               <name>Redna</name>
               <date when="2001-05-22"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-06-2001-05-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">6. redna seja</stage>
            <stage type="date">(22. maj 2001)</stage>
            <stage type="chairman"> Sejo je vodila Irma Pavlinič Krebs, podpredsednica.</stage>
            <stage type="time"> Seja se je pričela ob 14.05 uri.</stage>


            <sp xml:id="SDZ3-Redna-06-2001-05-22.sp1">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam 6.
               sejo Državnega zbora Republike Slovenije, ki sem jo sklicala na podlagi 49. člena
               Poslovnika državnega zbora.</p>
               <p>Obveščena sem, da so zadržani in se današnje seje ne morejo udeležiti naslednji
               poslanci: Bogdan Barovič, Franc Čebulj, Rudolf Petan do 16.00 ure, Janez Janša od
               16.00 ure dalje, Vojko Čeligoj, Leopold Grošelj, Aurelio Juri, Maria Pozsonec, Alojz
               Peterle in dr. Jožef Bernik.</p>
               <p>Ugotavljamo navzočnost v dvorani, zato vas vljudno prosim, da vstavite kartice.
               Ugotavljam navzočnost!</p>
               <p>Navzočih je 47 poslank in poslancev, kar pomeni, da je zbor sklepčen in lahko odloča.</p>
               <p>Na sejo smo vabili predsednika vlade Republike Slovenije dr. Janeza Drnovška in
               predstavnike vlade Republike Slovenije, zato jih vse prav lepo pozdravljam.</p>
               <p>Preden preidemo na določanje dnevnega reda, bomo opravili obravnavo in odločanje o
               predlogu za določitev kandidata, ki v skladu s 14. členom zakona o poslancih opravlja
               funkcijo poslanca namesto poslanca, ki je prevzel funkcijo v vladi. Republiška
               volilna komisija je zboru posredovala ugotovitev o določitvi kandidata, ki bo
               nadomeščal poslanca, ki je prevzel funkcijo v vladi. Ugotovitev je obravnavala
               Mandatno imunitetna komisija, ki je zboru pisno poročala. Želi poročevalec komisije
               besedo? Spoštovani! Vljudno prosim za malo miru v dvorani, ker tudi tisti poslanci,
               ki želijo prisluhniti tudi uvodnemu delu le-tega ne morejo slišati. <stage>(Ne želi.)</stage> Želi
               besedo predstavnik sekretariata za zakonodajo? <stage>(Ne želi.)</stage> Besedo dajem predstavnikom
               poslanskih skupin. Besedo dajem poslankam inposlancem. Ker ne želi nihče več
               razpravljati, prehajamo na glasovanje.</p>
               <p>Na podlagi navedenega in v skladu s 14. členom zakona o poslancih, prehajamo na
               odločanje o naslednjem predlogu sklepa. V času, dokler poslanec dr. Janez Drnovšek,
               ki je bil izvoljen za predsednika Vlade Republike Slovenije, v skladu s prvim
               odstavkom 14. člena zakona o poslancih ne more opravljati funkcije poslanca, opravlja
               to funkcijo v skladu z drugim odstavkom 14. člena navedenega zakona z današnjim dnem
               gospod Jaša Zlobec Lukič rojen 21. januarja 1951, stanujoč Vilharjeva ulica 9, Piran.
               O tem glasujemo. Glasujemo. Navzočih je 60 poslank in poslancev, za je glasovalo 50,
               proti nihče.</p>
               <p><stage>(Za je glasovalo 50.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet in gospodu Jaši Zlobcu iskreno čestitam
               in ga vabim, da se nam pridruži.</p>
               <p>V zvezi s poročilom komisije za poslovnik, z dne 30.5.1996, predlagam zboru, da
               odloči še o naslednjem predlogu sklepa. Lep pozdrav, gospod Jaša Zlobec. V zvezi s
               poročilom komisije za poslovnik, z dne 30.5.1996, predlagam zboru, da odloči še o
               naslednjem predlogu sklepa: "Do morebitnih sprememb v sestavi delovnih teles opravlja
               poslanec Jaša Zlobec Lukič funkcijo člana v vseh delovnih telesih, katerih član ali
               nadomestni član je bil poslanec Borut Šuklje, ki je prenehal opravljati funkcijo
               poslanca." Želi s tem v zvezi kdo besedo? <stage>(Ne.)</stage> Potem o tem glasujemo. Glasujemo.
               Navzočih je 63 poslank in poslancev, za je glasovalo 44, proti nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Pred določitvijo dnevnega reda te seje bomo opravili še postopek sprejema zapisnikov
               4. seje in 7. izredne seje državnega zbora. Zapisnika sta na vpogled v računalniški
               mreži. Ali kdo zahteva spremembo ali dopolnitev oziroma ima kakšno drugo pripombo k
               zapisnikoma? <stage>(Ne.)</stage> Ker na zapisnik 4. seje državnega zbora Republike Slovenije ni
               pripomb, prehajamo na odločanje o sprejemu zapisnika. Glasujemo. Navzočih je 67
               poslank in poslancev, za je glasovalo 48, proti 1.</p>
               <p><stage>(Za je glasovalo 48.)</stage> <stage>(Proti 1.)</stage></p>
               <p>Ugotavljam, da je zapisnik 4. seje državnega zbora sprejet.</p>
               <p>Ker tudi na zapisnik 7. izredne seje državnega zbora Republike Slovenije ni pripomb,
               prehajamo na odločanje o sprejemu zapisnika. Glasujemo. Navzočih je 67 poslank in
               poslancev, za je glasovalo 36, proti 1.</p>
               <p><stage>(Za je glasovalo 36.)</stage> <stage>(Proti 1.)</stage></p>
               <p>Ugotavljam, da je zapisnik 7. izredne seje državnega zbora sprejet.</p>
               <p>Prehajamo na določitev dnevnega reda 6. seje državnega zbora Republike Slovenije.
               Predlog dnevnega reda ste prejeli s sklicem dne 15. maja 2001. O predlogu dnevnega
               reda bomo odločali v skladu z drugim odstavkom 64. člena poslovnika državnega zbora.</p>
               <p>Najprej prehajamo na predloge za umik zadev z dnevnega reda.</p>
               <p>Predsednik odbora za zunanjo politiko gospod Jelko Kacin me je obvestil, da je odbor
               zaradi neskladja v naslovu in besedilu izvirnika sporazuma pozval vlado, naj predlog
               zakona o ratifikaciji sporazuma med Republiko Slovenijo in Evropsko skupnostjo o
               sodelovanju Republike Slovenije v Evropski agenciji za okolje in Evropskem okoljskem
               informacijskem in komunikacijskem omrežju popravi v skladu z omenjenimi pripombami.
               Predsednik odbora je tudi predlagal, da se navedeni predlog zakona umakne z dnevnega
               reda 6. seje.</p>
               <p>Želi predlagatelj umika besedo? <stage>(Ne želi.)</stage> Želi besedo predstavnik sekretariata?
               <stage>(Ne.)</stage> Želi besedo predstavnik vlade? <stage>(Ne želi.)</stage> Želijo besedo predstavniki poslanskih
               skupin? <stage>(Ne.)</stage></p>
               <p>Zato prehajamo na odločanje o predlogu za umik navedene točke z dnevnega reda.
               Glasujemo. Navzočih je 66 poslank in poslancev. Za je glasovalo 36, proti 9.</p>
               <p><stage>(Za je glasovalo 36.)</stage> <stage>(Proti 9.)</stage></p>
               <p>Ugotavljam, da je predlog za umik točke z dnevnega reda sprejet.</p>
               <p>Predsednik odbora za finance in monetarno politiko gospod Ciril Pucko me je
               obvestil, da je odbor na obravnavi predloga zakona o spremembah in dopolnitvah zakona
               o revidiranju sklenil, da opravi javno predstavitev mnenj. Ker bo odbor navedeno
               predstavitev opravil v začetku junija, je predsednik odbora predlagal, da se navedeni
               zakon umakne z dnevnega reda 6. seje zbora in preloži na junijsko sejo.</p>
               <p>Želi predlagatelj umika besedo? <stage>(Ne želi.)</stage> Želi besedo predstavnik sekretariata?
               <stage>(Ne.)</stage> Želi besedo predstavnik predlagateljev predloga zakona? <stage>(Ne.)</stage> Želi besedo
               predstavnik vlade? <stage>(Ne želi.)</stage> Želijo besedo predstavniki poslanskih skupin? <stage>(Ne.)</stage></p>
               <p>Prehajamo torej na odločanje o predlogu za umik navedene točke z dnevnega reda.
               Glasujemo. Navzočih je 67 poslank in poslancev. Za je glasovalo 46, proti 2.</p>
               <p><stage>(Za je glasovalo 46.)</stage> <stage>(Proti 2.)</stage></p>
               <p>Ugotavljam, da je predlog za umik točke z dnevnega reda sprejet.</p>
               <p>Drugih predlogov za umik nismo prejeli. Želi kdo besedo? <stage>(Ne želi.)</stage></p>
               <p>Prehajamo na predloge za širitev dnevnega reda.</p>
               <p>Predlogov za širitev nismo prejeli. Želi v zvezi s tem kdo besedo? Gospod Avšič,
               dovolite, da vam pojasnim. Vaš predlog za širitev dnevnega reda ... Dovolite... Dajte
               najprej predlog, pa vam dam potem pojasnilo kolegija. Izvolite, gospod Avšič.</p>
            </sp>
            <sp xml:id="SDZ3-Redna-06-2001-05-22.sp2">

               <speaker>JOŽE AVŠIČ:</speaker>

               <p>Hvala lepa za besedo. Bal sem se že, da ni šel na pravi naslov moj predlog za
               razširitev dnevnega reda, ki se nanaša na ratifikacijo maloobnejnega sporazuma o
               prometnem sodelovanju z Republiko Hrvaško in Slovenijo. Ta točka dnevnega reda je
               bila obravnavana že v prejšnjem mandatu in je bila tudi prekinjena zaradi različnih
               razlogov, predvsem pa zaradi tega, ker si nismo bili enotni, ali je ta sporazum v
               skladu z ustavo Republike Slovenije ali ni. Bilo je kar vrsto poizkusov, da bi
               sporazum ratificirali. Prvič, leta 1998, in to kar na petih nadaljevanjih. Vendar pa
               smo potem, ko smo nekateri ugotovili, ki smo ta sporazum podpirali,da te politične
               volje ne bo, dokler ne bomo imeli adekvatnega mnenja o njegovi ustavni spornosti ali
               nespornosti, je v skladu z zakonom o ustavnem sodišču in poslovniku državnega zbora
               skupina 30 poslancev predlagala ustavnemu sodišču, da poda mnenje o tem sporazumu, če
               je v skladu z ustavo in tudi s temeljno ustavno listino o samostojni Sloveniji.</p>
               <p>To smo storili 25. januarja lansko leto. Po skoraj letu in pol sem danes kot
               prvopodpisani poslanec na to pobudo prejel mnenje ustavnega sodišča, ki pravi, da
               sporazum ni v nasprotju z drugim oddelkom Temeljne ustavne listine Republike
               Slovenije in tudi ne z 2. členom Ustave Republike Slovenije. Ker je ta sporazum
               predlagala vlada Republike Slovenije državnemu zboru v sprejem in ker je ta sporazum
               obravnaval v prejšnjem sklicu tudi odbor za mednarodne odnose, takrat se je tako
               imenoval, mislim, da ni več nobenih pravnih zadržkov, tudi ne v smislu našega
               poslovnika, ki določa v 302. členu, da se po izreku ustavnega sodišča lahko nadaljuje
               z ratifikacijo oziroma spostopkom ratifikacije. Zato menim, da bi bilo možno na tej
               seji uvrstiti to točko na dnevni red, kajti po poslovniških določilih obstajajo vse
               možnosti za to, da to tudi storimo. Hvala lepa.</p>
            </sp>
            <sp xml:id="SDZ3-Redna-06-2001-05-22.sp3">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Se pravi, gospod Jože Avšič predlaga, da razširimo dnevni red tudi s
               predlogom zakona o ratifikaciji sporazuma med Republiko Slovenijo in Republiko
               Hrvaško o obmejnem prometu in sodelovanju. Gospod Avšič, kot predsedujoča se vam
               opravičujem zaradi tega, ker sem vam želela, preden ste lahko oblikovali svoj
               predlog, pojasniti stališče kolegija. Tudi kolegij državnega zbora se je danes
               seznanil z vašim predlogom. Želim vam podati pojasnilo, da sta bila podana dva
               pomisleka. In sicer, prvi, da poslanci mnenja ustavnega sodišča še niso dobili
               uradno, v državni zbor tega mnenja še ni bilo. In drugo, glede na predlog, tudi
               predstavnika vlade na kolegiju, da se obravnava sporazum na 7. redni seji, torej
               junijski seji, se je kolegij soglasno odločil in glede na vaš predlog za razširitev
               uvrstil to točko na predhodni sklic 7. seje državnega zbora. Če, gospod Avšič,
               vztrajate, bo državni zbor o vašem predlogu za razširitev odločal, vam pa sem podala
               pojasnilo, kako se je odločal kolegij ob vašem predlogu za razširitev, o katerem
               semga seznanila danes na kolegiju v točki Razno. Gospod Avšič, izvolite. Samo
               dovolite, če vztrajate ali ne vztrajate, da o tem odločamo, glede na moje
               pojasnilo.</p>
            </sp>
            <sp xml:id="SDZ3-Redna-06-2001-05-22.sp4">

               <speaker>JOŽE AVŠIČ:</speaker>

               <p>Dejstvo je, da sem res kot prvopodpisani verjetno edini dobil vročeno danes dopoldan
               odločbo tudi z dopolnilnimi mnenji. Verjetno ne bi bilo korektno, da bi mučil
               proceduro danes v parlamentu s tem, da bi vztrajal na danem predlogu. Seveda se
               strinjam z uvrstitvijo na 7. redno sejo državnega zbora. Če smo čakali že toliko let,
               lahko tudi še en mesec. Hvala lepa.</p>
            </sp>
            <sp xml:id="SDZ3-Redna-06-2001-05-22.sp5">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa, gospod Avšič. To pomeni, da ne predlagate, da širimo dnevni red s
               predlogom zakona.</p>
               <p>Prehajamo na odločanje o predlogih za sprejem zakonov po hitrem postopku. Vlada
               Republike Slovenije je v obravnavo zboru predložila predlog zakona o zunanjih zadeva
               in predlaga zboru, da ga sprejme po hitrem postopku. Želi predstavnik vlade besedo?
               <stage>(Ne želi.)</stage> Matično delovno telo podpira sprejem predloga zakona po hitrem postopku.
               Želi besedo poročevalec matičnega delovnega telesa? <stage>(Ne želi.)</stage> Želi besedo
               predstavnik sekretariata? <stage>(Ne.)</stage> Želijo besedo predstavniki poslanskih skupin? <stage>(Ne
               želijo.)</stage> Prehajamo na odločanje o predlogu, da se navedeni zakon sprejme po hitrem
               postopku. Glasujemo. Nazvočih je 69 poslank in poslancev. Za je glasovalo 39, proti
               16.</p>
               <p><stage>(Za je glasovalo 39.)</stage> <stage>(Proti 16.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o brezplačni
               pravni pomoči in predlaga zboru, da ga sprejme po hitrem postopku. Želi predstavnik
               vlade besedo? <stage>(Ne želi.)</stage></p>
               <p>Matično delovno telo podpira sprejem predloga zakona po hitrem postopku. Želi besedo
               poročevalec matičnega delovnega telesa? <stage>(Ne želi.)</stage> Želi besedo predstavnica
               sekretariata? <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage></p>
               <p>Prehajamo torej na odločanje o predlogu, da se navedeni zakon sprejme po hitrem
               postopku. Glasujemo. Navzočih je 71 poslank in poslancev. Za je glasovalo 53, proti
               6.</p>
               <p><stage>(Za je glasovalo 53.)</stage> <stage>(Proti 6.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o spremembi
               in dopolnitvi zakona o sodniški službi in predlaga zboru, da ga sprejme po hitrem
               postopku. Želi predstavnik vlade besedo? <stage>(Ne želi.)</stage></p>
               <p>Matično delovno telo podpira sprejem predloga zakona po hitrem postopku. Želi besedo
               poročevalec matičnega delovnega telesa? <stage>(Ne želi.)</stage> Želi besedo predstavnica
               sekretariata? <stage>(Ne.)</stage> Želijo besedo predstavniki poslanskih skupin? <stage>(Ne želijo.)</stage></p>
               <p>Prehajamo torej na odločanje o predlogu, da se navedeni zakon sprejme po hitrem
               postopku. Glasujemo. Navzočih je 71 poslank in poslancev. Za je glasovalo 46, proti
               6.</p>
               <p><stage>(Za je glasovalo 46.)</stage> <stage>(Proti 6.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o
               spremembah zakona o višini povračil stroškov v zvezi z delom in nekaterih drugih
               prejemkov in zboru predlaga, da ga sprejme po hitrem postopku. Želi predstavnik vlade
               besedo? <stage>(Ne želi.)</stage></p>
               <p>Matično delovno telo podpira sprejem predloga zakona po hitrem postopku. Želi besedo
               poročevalec matičnega delovnega telesa? <stage>(Ne želi.)</stage> Želi besedo predstavnica
               sekretariata za zakonodajo in pravne zadeve? <stage>(Ne.)</stage> Želijo besedo predstavniki
               poslanskih skupin? <stage>(Ne želijo.)</stage></p>
               <p>Prehajamo torej na odločanje o predlogu, da se navedeni zakon sprejme po hitrem
               postopku. Glasujemo. Navzočih je 71 poslank in poslancev. Za je glasovalo 45, proti
               3.</p>
               <p><stage>(Za je glasovalo 45.)</stage> <stage>(Proti 3.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o porabi
               dolgoročnih rezervacij za ekološko sanacijo in predlaga zboru, da ga sprejme po
               hitrem postopku. Želi predstavnik vlade besedo? <stage>(Ne želi.)</stage></p>
               <p>Matično delovno telo podpira sprejem predloga zakona po hitrem postopku. Želi besedo
               poročevalec matičnega delovnega telesa? <stage>(Ne želi.)</stage> Želi besedo predstavnica
               sekretariata? <stage>(Ne.)</stage> Želijo besedo predstavniki poslanskih skupin? <stage>(Ne želijo.)</stage></p>
               <p>Prehajamo na odločanje o predlogu, da se navedeni zakon sprejme po hitrem postopku.
               Glasujemo. Navzočih je 71 poslank in poslancev. Za je glasovalo 36, proti 3.</p>
               <p><stage>(Za je glasovalo 36.)</stage> <stage>(Proti 3.)</stage></p>
               <p>Ugotavljam, da je predlog sprejet. Vlada Republike Slovenije je v obravnavo zboru
               predložila predlog zakona o dopolnitvah zakona o lastninjenju nepremičnin v družbeni
               lastnini in predlaga zboru, da ga sprejme po hitrem postopku. Želi predstavnik vlade
               besedo? <stage>(Ne želi.)</stage> Matično delovno telo podpira sprejem predloga zakona po hitrem
               postopku. Želi besedo poročevalec? <stage>(Ne želi.)</stage> Želi besedo predstavnica sekretariata?
               <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage></p>
               <p>Prehajamo na odločanje o predlogu, da se navedeni zakon sprejme po hitrem postopku.
               Glasujemo. Navzočih je 71 poslank in poslancev, za je glasovalo 36, proti nihče.</p>
               <p><stage>(Za je glasovalo 36.)</stage> <stage>(Proti nihče.)</stage></p>
               <p>Ugotavljam, da predlog sprejet.</p>
               <p>Prehajamo na odločanje o predlogih za sprejem zakonov po skrajšanem postopku. Vlada
               Republike Slovenije je v obravnavo zboru predložila predlog zakona o spremembah in
               dopolnitvah zakona o minimalni plači, o načinu usklajevanja plač in o regresu za
               letni dopust v obdobju 1999-2001 in predlaga zboru, da ga sprejme po skrajšanem
               postopku. Želi predstavnik vlade besedo? <stage>(Ne želi.)</stage> Matično delovno telo s predlogom
               za sprejem navedenega zakona po skrajšanem postopku soglaša. Želi besedo poročevalec
               matičnega delovnega telesa? <stage>(Ne želi.)</stage> Želi besedo predstavnica sekretariata? <stage>(Ne
               želi.)</stage> Želijo besedo predstavniki poslanskih skupin? <stage>(Ne.)</stage> Prehajamo na odločanje.</p>
               <p>Preden preidemo na odločanje, opozarjam, da predlog za sprejem zakona po skrajšanem
               postopku ne bo sprejet, če mu bo nasprotovala najmanj ena tretjina navzočih
               poslancev. Glasujemo. Navzočih je 72 poslank in poslancev, za je glasovalo 42, proti
               1.</p>
               <p><stage>(Za je glasovalo 42.)</stage> <stage>(Proti 1.)</stage></p>
               <p>Ugotavljam, da je predlog sprejet.</p>
               <p>Poslanec mag. Andrej Vizjak je v obravnavo zboru po hitrem postopku predložil
               predlog zakona o spremembah in dopolnitvah zakona o davku na dodano vrednost. Kasneje
               je predlog zakona nadomestil z novim besedilom in predlagal zboru, da ga sprejme po
               skrajšanem postopku. Želi predlagatelj predloga zakona besedo? <stage>(Ne želi.)</stage> Matično
               delovno telo s predlogom za sprejem navedenega zakona po skrajšanem postopku soglaša.
               Želi besedo poročevalec matičnega delovnega telesa?<stage>(Ne želi.)</stage> Želi besedo
               predstavnica sekretariata? <stage>(Ne želi.)</stage> Želi besedo predstavnik vlade? <stage>(Ne želi.)</stage>
               Želijo besedo predstavniki poslanskih skupin? <stage>(Ne želijo.)</stage> Zaključujemo razpravo.</p>
               <p>Preden preidemo na odločanje ponovno opozarjam, da predlog za sprejem zakona po
               skrajšanem postopku ne bo sprejet, če mu bo nasprotovala najmanj ena tretjina
               navzočih poslancev. Glasujemo. Navzočih je 72 poslank in poslancev, za je glasovalo
               46, proti nihče.</p>
               <p><stage>(Za je glasovalo 46.)</stage> <stage>(Proti nihče.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o
               spremembah in dopolnitvah zakona o popotresni obnovi objektov in spodbujanju razvoja
               v Posočju. Predlaga zboru, da ga sprejme po skrajšanem postopku. Želi predstavnik
               vlade besedo? <stage>(Ne želi.)</stage> Matično delovno telo s predlogom za sprejem navedenega
               zakona po skrajšanem postopku soglaša. Želi besedo poročevalec matičnega delovnega
               telesa? <stage>(Ne želi.)</stage> Želi besedo predstavnica sekretariata? <stage>(Ne želi.)</stage> Želijo besedo
               predstavniki poslanskih skupin? <stage>(Ne.)</stage> Zaključujemo razpravo. Preden preidemo na
               odločanje, opozarjam, da predlog za sprejem zakona po skrajšanem postopku ne bo
               sprejet, če mu bo nasprotovala najmanj 1/3 navzočih poslancev. Glasujemo. Navzočih je
               72 poslank in poslancev. Za je glasovalo 43, proti 1.</p>
               <p><stage>(Za je glasovalo 43.)</stage> <stage>(Proti 1.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o
               spremembah in dopolnitvah zakona o osnovni šoli in predlaga zboru, da ga sprejme po
               skrajšanem postopku. Želi predstavnik vlade besedo? <stage>(Ne želi.)</stage> Matično delovno telo s
               predlogom za sprejem navedenega zakona po skrajšanem postopku soglaša. Želi besedo
               poročevalec matičnega delovnega telesa? <stage>(Ne želi.)</stage> Želi besedo predstavnica
               sekretariata? <stage>(Ne.)</stage> Želijo besedo predstavniki poslanskih skupin? <stage>(Ne želijo.)</stage>
               Zaključujemo razpravo. Preden preidemo na odločanje opozarjam, da predlog za sprejem
               zakona po skrajšanem postopku ne bo sprejet, če mu bo nasprotovala najmanj 1/3
               navzočih poslancev.Glasujemo. Navzočih je 72 poslank in poslancev. Za je glasovalo
               37, proti nihče.</p>
               <p><stage>(Za je glasovalo 37.)</stage> <stage>(Proti nihče.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o
               spremembah in dopolnitvah zakona o gimnazijah in predlaga zboru, da ga sprejme po
               skrajšanem postopku. Želi predstavnik vlade besedo? <stage>(Ne želi.)</stage> Matično delovno telo s
               predlogom za sprejem navedenega zakona po skrajšanem postopku soglaša. Želi besedo
               poročevalec matičnega delovnega telesa? <stage>(Ne želi.)</stage> Želi besedo predstavnica
               sekretariata? <stage>(Ne.)</stage> Želijo besedo predstavniki poslanskih skupin? <stage>(Ne želijo.)</stage>
               Zaključujemo razpravo. Preden preidemo na odločanje opozarjam, da predlog za sprejem
               zakona po skrajšanem postopku ne bo sprejet, če mu bo nasprotovala najmanj 1/3
               navzočih poslancev. Glasujemo. Navzočih je 72 poslank in poslancev. Za je glasovalo
               41, proti nihče.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o
               spremembah in dopolnitvah zakona o sodelovanju delavcev pri upravljanju in predlaga
               zboru, da ga sprejme po skrajšanem postopku. Želi predstavnik vlade besedo? <stage>(Ne
               želi.)</stage></p>
               <p>Matično delovno telo s predlogom za sprejem navedenega zakona po skrajšanem postopku
               soglaša. Želi besedo poročevalec matičnega delovnega telesa? <stage>(Ne želi.)</stage> Želi besedo
               predstavnica sekretariata? <stage>(Ne.)</stage> Želijo besedo predstavniki poslanskih skupin? <stage>(Ne
               želijo.)</stage> Zaključujemo razpravo. Preden preidemo na odločanje, opozarjam, da predlog
               za sprejem zakona po skrajšanem postopku ne bo sprejet, če mu bo nasprotovala najmanj
               tretjina navzočih poslancev.</p>
               <p>Glasujemo. Navzočih je 72 poslank in poslancev. Za je glasovalo 41, proti eden.</p>
               <p><stage>(Za je glasovalo 41.)</stage> <stage>(Proti eden.)</stage></p>
               <p>Ugotavljam, da je predlog sprejet.</p>
               <p>Prehajamo na glasovanje o predlogu dnevnega reda v celoti.</p>
               <p>Predlagam za današnjo sejo dnevni red, kot ste ga prejeli s sklicem ter s sprejetimi
               spremembami in dopolnitvami. Glasujemo. Navzočih je 72 poslank in poslancev. Za je
               glasovalo 48, proti eden.</p>
               <p><stage>(Za je glasovalo 48.)</stage> <stage>(Proti eden.)</stage></p>
               <p>Ugotavljam, da je dnevni red 6. seje zbora sprejet.</p>
               <p>Dovolite, da vam posredujem še obvestilo, ki je bilo poslano vodstvu državnega zbora
               in vodjem poslanskih skupin, in sicer: "Obveščamo vas, da so iz informativnega
               programa Radiotelevizije Slovenija sporočili, da bodo današnjo sejo državnega zbora v
               celoti snemali z dvema kamerama in da neposrednega prenosa ne bo. Posneto bodo
               uporabili v informativnih oddajah." To je obvestilo našega oddelka za informiranje.</p>
               <p>Spoštovani! Na dnevnem redu 6. seje državnega zbora Republike Slovenije, ki se bo
               pričela 22. maja 2001, je pod točko 10 uvrščen predlog zakona o zunanjih zadevah.
               Glede na to, da je v naslednjih štirinajstih dneh predvideno veliko število
               mednarodnih obiskov v tujini in v Sloveniji, nas vlada prosi, da obravnavamo
               navedeno, torej 10. točko, v četrtek, dne 24.5.2001, ob 14.30 uri. S tem bi omogočili
               dr. Dimitriju Ruplu, ministru za zunanje zadeve, da predstavi zakon in sodeluje v
               razpravi. Spoštovanemu državnemu zboru dajem torej predlog v odločanje.</p>
               <p>Glasujemo o predlogu vlade, da se 10. točka dnevnega reda obravnava v četrtek ob
               14.30 uri, glede na obrazložitev in predlog vlade, ki sem ga ravnokar prebrala. O tem
               proceduralnem predlogu glasujemo. Glasujemo. Navzočih je 72 poslank in poslancev. Za
               je glasovalo 47, proti nihče.</p>
               <p><stage>(Za je glasovalo 47.)</stage> <stage>(Proti nihče.)</stage></p>
               <p>Ugotavljam, da je predlog sprejet in bo 10. točka na dnevnem redu v četrtek,
               24.5.2001, ob 14.30 uri.</p>
               <p>S 1. točko dnevnega reda, to so vprašanja in pobude poslank in poslancev,
               nadaljujemo čez 15 minut, kar pomeni ob 14.55. Hvala lepa.</p>
               <stage>(Seja je bila prekinjena ob 14.40 uri in se je nadaljevala ob 14.56 uri.)</stage>
            </sp>
            <sp xml:id="SDZ3-Redna-06-2001-05-22.sp6">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke, spoštovani poslanci! Prehajamo na <title>1. TOČKO DNEVNEGA REDA TO JE NA VPRAŠANJA IN POBUDE POSLANK IN POSLANCEV.</title>
               </p>
               <p>Dovolite, da pred tem ugotovimo navzočnost, zato vas vljudno prosim, da vstavite
               kartice. Ugotavljamo navzočnost! Navzočih je 68 poslank in poslancev, kar pomeni, da
               je državni zbor sklepčen in lahko veljavno odloča.</p>
               <p>V naši sredini lepo pozdravljam predsednika vlade Republike Slovenije dr. Janeza
               Drnovška, vse navzoče ministre, državne sekretarje, lepo pozdravljeni.</p>
               <p>Za to točko so se opravičili naslednji ministri in ministrica: ministrica za kulturo
               Andreja Rihtar, minister za kmetijstvo, gozdarstvo in prehrano mag. Franci But in
               minister za finance mag. Anton Rop. Namesto njih so na seji prisotni državni
               sekretarji teh ministrstev.</p>
               <p>V poslovniškem roku enega dne pred sejo zbora smo prejeli pisne prijave poslanskih
               vprašanj in pobud. Vrstni red postavljanja poslanskih vprašanj in pobud je določen v
               skladu z zadnjim odstavkom 23. člena poslovnika, tako da prva tri vprašanja oziroma
               pobude postavijo poslanci opozicije, nato pa po vrsti poslanci iz različnih
               poslanskih skupin po vrstnem redu prijave. Vrstni red postavljanja prvih treh
               vprašanj in pobud je po dogovoru opozicijskih poslanskih skupin pripravljen ob
               upoštevanju načela kolobarjenja.</p>
               <p>Poslanke in poslance opozarjam, da mora biti poslansko vprašanje kratko in
               postavljeno tako, da je njegova vsebina jasno razvidna. Ustno zastavljeno vprašanje
               oziroma pobuda ne sme trajati več kot 3 minute, ministrov odgovor praviloma ne sme
               trajati več kot10 minut, dopolnilno vprašanje poslanca pa ne več kot 2 minuti.</p>
               <p>Na prva tri poslanska vprašanja bo odgovarjal predsednik vlade dr. Janez Drnovšek.
               Prva tri poslanska vprašanja bodo postavili gospod Janez Janša, potem gospod Bogomir
               Vnučec in potem gospa Majda Zupan. Prvi bo torej poslansko vprašanje postavil...
               Proceduralni predlog ima gospod Mamič. Izvolite.</p>
            </sp>
            <sp xml:id="SDZ3-Redna-06-2001-05-22.sp7">

               <speaker>IVAN MAMIĆ:</speaker>

               <p>Predlagam, da bi se najprej odgovorilo na vprašanja, ki so bila že postavljena pred
               dvema, tremi, štirimi meseci. Na ta vprašanja naj se najprej odgovori. Potem še
               prosim, če bi do konca seje, ministri ostali na seji, da jim lahko postavimo
               vprašanja. Hvala lepa.</p>
            </sp>
            <sp xml:id="SDZ3-Redna-06-2001-05-22.sp8">

               <speaker>PODPREDSEDNICA IRMA PAVLINIČ KREBS:</speaker>

               <p>Verjetno ste gospod Mamić mislili na odgovore na pisno zastavljena poslanska
               vprašanja.
           </p>
            </sp>
            <sp xml:id="SDZ3-Redna-06-2001-05-22.sp9">

               <speaker>IVAN MAMIĆ:</speaker>

               <p>Tudi ustno.</p>
            </sp>
            <sp xml:id="SDZ3-Redna-06-2001-05-22.sp10">

               <speaker>PODPREDSEDNICA IRMA PAVLINIČ KREBS:</speaker>

               <p>Drugega ne more biti, ker odgovore na poslanska vprašanja, ki jih obravnavamo na
               zasedanju, dobite v ustni obliki ali pa se predstavnik vlade zaveže, da vam bo
               posredoval odgovor v pismeni obliki. Tako da neodgovorjenih stvari s prejšnjega
               zasedanja, pobud in vprašanj, ne more biti. Lahko pa ocenjujem, da kakšnega odgovora,
               pismenega, s strani vlade niste dobili in jih zdaj opozarjate, naj vam pismeno
               odgovorijo.</p>
            </sp>
            <sp xml:id="SDZ3-Redna-06-2001-05-22.sp11">

               <speaker>IVAN MAMIĆ:</speaker>

               <p>Postavljal sem ustna vprašanja in so ministri povedali, da bodo odgovorili pismeno;
               pa ni ne ustnega ne pismenega odgovora. Zato sem to predlagal. Hvala.</p>
            </sp>
            <sp xml:id="SDZ3-Redna-06-2001-05-22.sp12">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa, gospod Mamić. Če še dopolnite, lahko poveste, na katero vprašanje niste
               dobili odgovora, pa bomo poprosili predsednika vlade oziroma generalnega sekretarja,
               da opozori pristojnega ministra, da vam bo odgovor posredoval.</p>
            </sp>
            <sp xml:id="SDZ3-Redna-06-2001-05-22.sp13">

               <speaker>IVAN MAMIĆ:</speaker>

               <p>Moje prvo vprašanje je bilo postavljeno že januarja meseca o bencinskem tolarju.</p>
            </sp>
            <sp xml:id="SDZ3-Redna-06-2001-05-22.sp14">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Samo, komu še?</p>
            </sp>
            <sp xml:id="SDZ3-Redna-06-2001-05-22.sp15">

               <speaker>IVAN MAMIĆ:</speaker>

               <p>Dobro. Ustno sem postavil vprašanje februarja meseca, kdaj bodo dobili plačano za
               zemljo, ki se je razlastninila v Vipavski dolini, ko se je skozi njo gradila hitra
               cesta, že pred tremi leti odprta. Na to vprašanje mi je gospod Presečnik rekel, da bo
               dal odgovor pismeno, pa odgovora ni.</p>
            </sp>
            <sp xml:id="SDZ3-Redna-06-2001-05-22.sp16">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Tako naprošamo gospoda ministra, da vam odgovori na vprašanja, ki so
               ostala neodgovorjena oziroma želim opozoriti gospoda Presečnika in vse ostale
               ministre, da so dolžni podati odgovore, za katere obljubijo, da bodo podani do
               naslednjega zasedanja državnega zbora.</p>
               <p>Besedo dajem gospodu Janezu Janši, poslanska skupina Socialdemokratske stranke
               Slovenije. Gospod Janez Janša, izvolite!</p>
            </sp>
            <sp xml:id="SDZ3-Redna-06-2001-05-22.sp17">

               <speaker>IVAN (JANEZ) JANŠA:</speaker>

               <p>Hvala za besedo. Spoštovani gospod predsednik vlade, člani vlade, kolegice in kolegi!
               Dovolite mi, da najprej izrazim priznanje predsedniku vlade in tudi slovenski
               diplomaciji za to, da je prišlo do izjemne priložnosti, ki jo je Slovenija dobila z
               možnostjo organizacije obiska oziroma skupnega srečanja ameriškega in ruskega
               predsednika. Hkrati mi pa tudi dovolite, da izrazim pričakovanje, da bo slovenska
               vlada storila vse, da bo ta izjemna priložnost za mednarodno promocijo Slovenije
               izkoriščena kar najbolje.</p>
               <p>Izkoriščam to priložnost tudi za to, da bi protestiral proti odgovoru, ki smo ga
               dobili od nacionalne televizije, ki se že dve leti pripravlja na to, da bo prenašala
               poslanske pobude in vprašanja. V tem času jih je začela prenašati celo televizija
               Republike srbske, naša nacionalna televizija pa tega še vedno ni sposobna.
               Pričakujem, da bo novo vodstvo, če bo dobilo danes oziroma na tej seji potrditev
               oziroma soglasje, to uredilo.</p>
               <p>Moje poslansko vprašanje pa se nanaša na novelo zakona o gospodarskih družbah; na
               tej seji imamo tretje branje. Amandmaji, ki smo jih vlagali doslej, so bili
               zavrnjeni. Sprašujem predsednika vlade, kaj je vodilo vlado vseskozi v tej proceduri,
               da je zagovarjala rešitve, ki so sicer obrazložene s prevzemanjem nekaterih evropskih
               standardov oziroma ureditve, ki je Evropa še nima, ker ta smernica ni bila še
               sprejeta, za to da se bistveno spreminja način upravljanja gospodarskih družb, še
               posebno delniških družb z drugačnim urejanjem razmerja med delničarji oziroma
               lastniki, nadzornimi sveti in upravo.</p>
               <p>Po tem predlogu vlade, ki ga v tretjem branju ni več mogoče amandmirati, naj bi
               nadzorni svet dobil pooblastila, kakršna niso običajna v drugih državah. Med drugimi
               je tudi to, da bi praktično sam odločal s sprejemom letnega poročila o razporejanju
               dobička, kar je normalna pristojnost delničarjev oziroma lastnikov. Stvari so tako
               napisane, da bi to še posebej prizadelo male delničarje, ki jih je, hvala bogu, v tem
               trenutku v Sloveniji še kar veliko. Roko na srce, pa tudi doslej niso imeli velikega
               vpliva.</p>
               <p>Druga novost, ki jo za razliko od zakona, ki je veljal leta 1993, ta novela zdaj
               uveljavlja, je omejitev oziroma razširitev možnosti sodelovanja v nadzornih svetih.
               Doslej je bila omejena na članstvo v treh nadzornih svetih, zdaj se to širi na pet,
               se pravi, vsak bi lahko bil član petih nadzornih svetov. Zakon ne predvideva
               nikakršnih kvalifikacij za to funkcijo. Za najnižjo mesto v državni upravi, za
               najnižjega uradnika so predpisane kvalifikacije. Za nadzorne svete družb, ki
               razpolagajo z velikanskimi sredstvi, pa ne bo potrebna nobena kvalifikacija, če bo ta
               zakon sprejet.</p>
               <p>Kot že rečeno, gredo te novosti izrazito na škodo lastnikov oziroma še posebej na
               škodo malih delničarjev, ne na škodo države, ki je na žalost še prevelik lastnik
               slovenskega gospodarstva, in na nek način uvajajo koncentracijo moči odločanja v
               slovenskem gospodarstvu potencialno v rokah zelo ozke skupine ljudi.</p>
               <p>Sprašujem predsednika vlade, zakaj se vlada odločila za ta model, kakršnega ni
               nikjer na svetu.</p>
            </sp>
            <sp xml:id="SDZ3-Redna-06-2001-05-22.sp18">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa, gospod Janez Janša. Dr. Janez Drnovšek, predsednik vlade, beseda je vaša.
               Izvolite.</p>
            </sp>
            <sp xml:id="SDZ3-Redna-06-2001-05-22.sp19">

               <speaker>DR. JANEZ DRNOVŠEK:</speaker>

               <p>Hvala. Hvala tudi za čestitke za to, da je Slovenija pridobila organizacijo tega
               vrhunskega srečanja, srečanja ameriškega in ruskega predsednika. To je tudi po moji
               oceni zelo pomemben dogodek in ocenjujem, da je to dejansko priznanje Sloveniji,
               torej s tem, ko se približujemo 10. obletnici naše osamosvojitve,priznanje, da smo
               povsem stabilna država, da smo sprejemljivi tako za eno kot za drugo velesilo, da je
               ravno na naših tleh takšen pomemben sestanek. Seveda bo vlada storila vse, kar je v
               njeni moči, da bo ta sestanek čimbolj uspešen oziroma da bomo zagotovili vse, kar je
               potrebno in tudi izkoristili to veliko priložnost za mednarodno promocijo Slovenije.</p>
               <p>Kar se pa tiče tega zakona, bi se vzdržal kakšnega podrobnejšega komentarja. Vlada
               je oziroma predlagatelj minister za finance je pri tem sledil smernice Evropske
               unije. Vlada ob tem pravzaprav ni imela nekih drugih posebnih namenom in tudi ne
               nekih drugih razprav. Je pa seveda zakon v postopku v državnem zboru, kjer so se
               lahko oziroma se lahko in seveda se lahko izmenjajo mnenja o teh vprašanjih. Zato bi
               jaz predlagal, da morda kakšno podrobnejšo mnenje o tem ali obrazložitev poda še
               minister za finance oziroma ministrstvo za finance, če je to potrebno. Hvala
               lepa.</p>
            </sp>
            <sp xml:id="SDZ3-Redna-06-2001-05-22.sp20">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnilno vprašanje gospod Janša, izvolite.</p>
            </sp>
            <sp xml:id="SDZ3-Redna-06-2001-05-22.sp21">

               <speaker>IVAN (JANEZ) JANŠA:</speaker>

               <p>Ne toliko dopolnilno vprašanje kot ponovitev tega, kar sem dejal. Jaz sem prej dejal
               in to neizpodbitno drži, da Evropska zveza upravljanja gospodarskih družb še ni
               uredila s sprejetjem posebne smernice. Tri so bile doslej pripravljene, nobena ni
               bila sprejeta. Tako minister za finance tega zakona s smernico Evropske unije ni
               mogel uskladiti, ker je pač še ni.</p>
               <p>Vlada se tukaj sklicuje na nemški model v obrazložitvi, vendar ga dejansko ne
               povzema. Nemčija nima takšnega modela, ima približno takšnega, s to razliko, da so v
               Nemčiji delničarji, še posebej mali delničarji, zaščiteni z zakonom. Pri nas pa to
               seveda ni tako. Tako gre za neko izvirno rešitev, ki pa po našem mnenju ni dobra.</p>
               <p>Zato bi res, ne vem, prosili za odgovor, pa čeprav ministra za finance ali tistega,
               ki je tukaj s tega ministrstva. Kaj je bil glavni motiv, da se takšna rešitev
               predlaga? Normalna razmerja v upravljanju gospodarskih družb zagotovo ne, ker se to
               še nikjer ni prijelo. In tudi zakaj, recimo, ko so bili v drugem branju predlagani
               amandmaji, ki so to dejansko uravnavali oziroma skušali uskladiti z večinsko prakso v
               Evropi, ker enotne smernice še ni, zakaj je bilo to enostavno zavrnjeno z odgovori,
               ki niso bili vsebinski, ampak z odgovorom, tako smo se pač odločili.</p>
            </sp>
            <sp xml:id="SDZ3-Redna-06-2001-05-22.sp22">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker je poslansko vprašanje identično tudi z 11. točko dnevnega reda, ki
               jo bomo obravnavali na tej seji, sprašujem, glede na to, da je gospod Drnovšek, svoje
               predstavnike, ki pokrivajo to delovno področje, če želijo dopolniti odgovor
               predsednika vlade, drugače se bo razprava verjetno razvila ob obravnavi 11. točke
               dnevnega reda na tej seji.</p>
               <p>Ker ne želi nihče besede, dajem besedo za poslansko vprašanje gospodu Bogomiru
               Vnučecu, Stranka mladih Slovenije, izvolite.</p>
            </sp>
            <sp xml:id="SDZ3-Redna-06-2001-05-22.sp23">

               <speaker>BOGOMIR VNUČEC:</speaker>

               <p>Hvala za besedo gospa predsedujoča. Spoštovani predsednik vlade, članice in člani
               vlade, kolegice in kolegi poslanci!</p>
               <p>Državni zbor je lani sprejel zakon o zagotovitvi sredstev za odpravo posledic suše,
               neurja s točo, plazenja tal in sluzenja morja v letu 2000, ki je bil objavljen v
               Uradnem listu številka 81. S tem zakonom je zagotovil pomoč v državi vsem prizadetim
               v višini 10 milijard 150 milijonov tolarjev, in sicer 5,75 milijard v letu 2000 in
               4,4 milijarde v letu 2001. Doslej je bilo iz tega naslova zakona realizirano 5
               milijard tolarjev, od tega 90 odstotkov za odpravo posledic suše.</p>
               <p>V novembru lanskega leta so hudo deževje in zemeljski plazovi povzročili škodo v
               preko 30 občinah v višini približno 3 milijarde 65 milijonov tolarjev. Vlada
               Republike Slovenije je v istem mesecu zadolžila pristojno ministrstvo, da pripravi
               interventni zakon, ki bo zagotovil sredstva za sanacijo poplav in zemeljskih plazov.
               Žal se to še ni zgodilo, niti prizadeti prebivalci ali lokalne skupnosti državne
               pomoči za pretrpelo škodo niso dobili, niti ne v sorazmernem deležu, kot so jo za
               sušo.</p>
               <p>Sprašujem, kaj bo ukrenila vlada Republike Slovenije v zvezi s sanacijo škode ob
               lanskoletnih novembrskih poplavah, glede na lastne sklepe in nerealizirana sredstva
               iz prej citiranega zakona. Sprašujem, zakaj še ni obljubljenega interventnega zakona
               in zakaj še ni sistemskega zakona o pogojih in načinu porabe sredstev državne pomoči
               pri odpravi posledic naravnih nesreč. Hvala.</p>
            </sp>
            <sp xml:id="SDZ3-Redna-06-2001-05-22.sp24">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa, gospod Vnučec. Dr. Janez Drnovšek, izvolite!</p>
            </sp>
            <sp xml:id="SDZ3-Redna-06-2001-05-22.sp25">

               <speaker>DR. JANEZ DRNOVŠEK:</speaker>

               <p>Hvala. Sicer čakam na kakšno vprašanje, na katerega bi kot predsednik vlade lahko kaj
               odgovoril, o konceptih, strategiji, in sicer o kakšnih bolj, recimo, takšnih temah.
               Za posamične teme so seveda odgovorni ministri v vladi, ki tudi predlagajo zakone in
               jih tudi zagovarjajo v državnem zboru in sicer. V tem primeru gre za ministrstvo za
               okolje, za ministra za okolje.</p>
               <p>Kot vem, se ti problemi sicer rešujejo, mislim, da tudi iz tekoče proračunske
               rezerve, da je zakon v pripravi, več pa predlagam, da nam o tem pove minister za
               okolje, če ima več informacij oziroma elementov za to.</p>
            </sp>
            <sp xml:id="SDZ3-Redna-06-2001-05-22.sp26">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mag. Janez Kopač, izvolite!</p>
            </sp>
            <sp xml:id="SDZ3-Redna-06-2001-05-22.sp27">
               <speaker>MAG. JANEZ KOPAČ:</speaker>
               <p>Ni problem. Poglejte. Prvič, decembra meseca je že ta parlament
            sprejel interventni zakon o odpravi posledic plazu Stože in tam v prehodnih določbah
            pravzaprav razširil, nadgradil zakon o odpravi posledic suše, sluzenja morja in še
            drugih naravnih katastrof, ki jih omenjamo v naslovu zakona, tako da so bile v ta
            interventni zakon o odpravi posledic plazu Stože vključene ali pa se je omogočilo tudi
            financiranje odprave posledic plazov, ki so nastali po sprejetju tako imenovanega
            sušnega zakona <stage>(govorim o plazovih iz novembra 2000)</stage>. Torej zakonska možnost za to
            obstaja, seveda pa je vprašanje, ali obstaja denar.</p> 
               <p>V letošnjem letu imamo
               proračunske rezerve, iz katerih se sme financirati odprava posledic naravnih nesreč,
               v višini približno 10 milijard tolarjev. 3,4 milijarde bo šlo za odpravo posledic
               potresa v Posočju; 1,6 milijarde je že šlo za odpravo posledic suše; 800 milijonov je
               šlo za interventne ukrepe v Logu pod Mangartom; okrog dodatnih 400 do 500 milijonov
               bo še šlo za Log pod Mangartom. Potem je tam notri odprava posledic poplav iz leta
               1998, kar je tudi še naš dolg, ki bo zajela dodatnih približno 450 milijonov
               tolarjev, in tako naprej in tako naprej. Vse to hitro privede do 10 milijard
               tolarjev. Ob tem, samo upamo, da letos ne bo kakšne dodatne naravne nesreče, ki bi
               tudi zahtevala črpanje prav s te postavke, rezerve.</p>
               <p>No, za odpravo posledic poplav oziroma plazov iz novembra 2000, mislim, to zdajle
               govorim zelo na pamet, da je predvidenih v okviru sredstev iz letošnje rezerve dobrih
               100 milijonov tolarjev. Res je, da je bila ocena posledic škode taka, kot ste
               omenili, torej okrog 3 milijarde in pol, se mi zdi; res je, da je to ocena škode v
               raznoraznih dejavnostih, ne samo na infrastrukturi, na primer škode neposredno na
               vodni infrastrukturi je bilo za 200 milijonov tolarjev. No, kakorkoli že, denarja
               seveda za to ni zadosti.</p>
               <p>Lahko rečem samo to, da se bo ministrstvo v obilici problemov, ki jih ima, in težav,
               ki jih ima z odpravami posledic tovrstnih nesreč, trudilo pač čim večji znesek
               sredstev iz rezerve nameniti za ta namen. Da pa bi vam jamčil, da bo velik obseg teh
               sredstev tja namenjen letos, pa bi bilo nerealno.</p>
               <p>Kar se tiče sistemskega zakona, ki ste ga omenjali, je to pravzaprav podobno
               vprašanje, kot sem ga sam še kot poslanec velikokrat postavljal tudi mojemu tu
               prisotnemu kolegu Pavlu Gantarju. Res je, da ta zakon pravzaprav v resnici pomeni
               samo kriterije za delitev proračunske rezerve. To je zelo enostavno napisati. Že
               decembra meseca smo bili, če se spomnite, na odboru za infrastrukturo, ko sem to
               razlagal, v dilemi, ali gremo kar s tem zakonom, ki je zdaj že v drugi obravnavi, v
               parlament, pa še drugo in tretje hitro skozi spravimo, in s tem pokrijemo Log pod
               Mangartom, ali gremo s posebnim zakonom <stage>(ne vem, če se spomnite morda, sem takrat o
               tej svoji dilemi razlagal)</stage>. In odločili smo se za poseben zakon. Zakaj? Zato, ker v
               tem sistemskem zakonu v resnici manjka eno bistveno poglavje. To pa je poglavje, ki
               bi uvedlo stimulacijo zavarovanja ljudi pred elementarnimi nesrečami, ki bi
               pravzaprav vključilo državno sredstva v spodbujanje tega, da se ljudje sami
               zavarujejo in da se potem pri odpravi posledic naravnih nesreč kombinirajo
               zavarovalniška in državna sredstva. Tega poglavja v zakonu ni in ga v resnici tudi ta
               hip še vedno ne znamo napisati. Ravno pretekli teden smo se dobili s skupino ljudi iz
               Slovenskega zavarovalniškega združenja in se dogovorili, da bodo napisali nek
               osnutek, ki ga bomo potem predebatirali. Pravzaprav niti ne vemo, kaj bi za njih bilo
               sprejemljivo. Vsekakor je v obdelavi, ne morem pa obljubiti, da bo to v mesecu, dveh
               že tu. Bo pa zagotovo še v letošnjem letu. Samo upam, da ne bo še prej kakšna druga
               naravna nesreča, da ne bomo potem spet s kakšnim interventnim zakonom prihajali.
               Toliko na kratko. Hvala lepa.</p>
            </sp>
            <sp xml:id="SDZ3-Redna-06-2001-05-22.sp28">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vnučec, ste zadovoljni? Hvala lepa. Naslednja je gospa Majda
               Zupan, Nova Slovenija. Izvolite, gospa Majda.</p>
            </sp>
            <sp xml:id="SDZ3-Redna-06-2001-05-22.sp29">

               <speaker>MAJDA ZUPAN:</speaker>

               <p>Hvala lepa. Spoštovani gospod predsednik vlade, spoštovani ministri, predstavniki
               vlade, spoštovani zbor! Gospod predsednik vlade, dovolite, da se tokrat obrnem na
               vas.</p>
               <p>Republika Slovenija se je odločila razdeliti skupno družbeno premoženje med svoje
               državljane. Sprejeli smo zakon, po katerem je vsak državljan dobil certifikat, za
               katerega je lahko dobil delež v podjetjih ali pidih. Tudi vi, gospod predsednik
               vlade, ste s svojim podpisom jamčili slovenskim državljanom, da bodo lahko pridobili
               delež družbenega premoženja. Čez 1 milijon nas je vložilo svoje certifikate v pide,
               ker ste nam zagotavljali, da je naložba v njih najbolj varna. Vendar se je poslovanje
               pidov izrodilo, kar ima za posledico, da več kot polovica Slovencev ni dobila
               ustreznega deleža nekoč skupnega premoženja. Vlada je vsekakor bila dolžna preprečiti
               anomalije pri poslovanju pidov, vendar tega ni storila.</p>
               <p>Gospod premier, sprašujem vas, zakaj ne omogočite vsem tem Slovencem pridobiti
               realne vrednosti premoženja, ki ga imajo v certifikatih preko državnih obveznic, ki
               bi jih državljani dobili namesto neizrabljenih deležev certifikatov, vloženih v pide.</p>
               <p>Tik pred prvomajskimi prazniki je namreč vlada namenila dobrih 35 milijard tolarjev
               dodatnega premoženja za zapolnjevanje 84 milijard tolarjev globokega
               privatizacijskega primanjkljaja. Namenila je deleže podjetij slovenske razvojne
               družbe, delnice in deleže podjetij, ki sta jih Slovenska odškodninska in kapitalska
               družba pokojninskega in invalidskega zavarovanja prenesli na državo v zameno za
               bančne delnice, del premoženja v Termoelektrarnah Šoštanj, Brestanica in Trbovlje ter
               deleže družb, ki so pidom namenjeni po lastninski zakonodaji. Tokratna ponudba naložb
               je še slabša kot v primeru Slovenskih železarn. Ponujena kvaliteta premoženja je
               slaba, saj je kar nekaj podjetij primernih za likvidacijo ali stečaj.</p>
               <p>Kaj to pomeni za pidovske delničarje? Premoženje pidovskih delničarjev bo vredno
               zelo malo in ker je to največji del udeležencev lastninskega preoblikovanja, to
               pomeni, da bodo opeharjeni za tisto, kar jim je bilo obljubljeno. Državljani, več kot
               milijon nas je, kot sem že rekla, ki smo vložili svoje certifikate v pide, ker pa
               druge možnosti nismo imeli ali pa so bile te možnosti zelo majhne, in med njimi je
               veliko kmetov in njihovih članov družin, smo že do sedaj dobili precej manj, kot
               tisti, ki so jih zamenjali za delnice dobrih podjetij. Tudi država mora spoštovati
               temeljna načela pravičnosti, dobre poslovne običaje, zato menimo, da takšna ponudba
               ni korektna.</p>
               <p>Ob tej priložnosti je državni sekretar izjavil, da državljani ne bomo dobili nič
               manj kot tisti, ki so vložili v slaba podjetja. Ali je naša država slabo podjetje, ki
               ga že vrsto let upravljate, gospod predsednik? Država bi morala pokazati več
               poštenosti in pravičnosti do lastnih državljanov, saj ima dovolj kakovostnega
               premoženja, na primer v bankah, zavarovalnicah,ki bi ga lahko namenila za
               zapolnjevanje te vrzeli. Ali se je vlada odločila za počasnejše polnjenje
               privatizacijskega primanjkljaja s slabšim premoženjem zato, ker je ugotovila, da pidi
               niso izpolnili svojega poslanstva? Zakaj ne bi opeharjenim državljanom ponudili tudi
               drugačno izbiro in jim za neunovčen delež certifikatov izdali vrednostne papirje, s
               katerimi bi sami neposredno sodelovali pri privatizaciji državnega premoženja? Na ta
               način bi zmanjšali negativni vpliv pidov na lastniško strukturo slovenskih podjetij.</p>
               <p>Raziskave namreč kažejo, da pidi koncentrirajo svoje lastniške deleže. To vzbuja
               skrb številnim državljanom o lastniški vlogi pidov. Ker vlada zamuja z zakonodajo, ki
               bi po zgledu razvitih držav uredila delovanje investicijskih skladov, ni jasno,
               kakšno vlogo bodo prihodnje imeli pidi. Glede na to vas sprašujem, kdaj bomo dobili
               donose od naših delnic v pidih. Hvala lepa za odgovor.</p>
            </sp>
            <sp xml:id="SDZ3-Redna-06-2001-05-22.sp30">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dr. Janez Drnovšek, izvolite!</p>
            </sp>
            <sp xml:id="SDZ3-Redna-06-2001-05-22.sp31">

               <speaker>DR. JANEZ DRNOVŠEK:</speaker>

               <p>Hvala. No, to vprašanje je že kar precej dolgo na mizi. Vlada poskuša letos dokončati
               proces pridobivanja oziroma transferiranja državnega premoženja pidom in zakonito
               tako imenovane privatizacijske luknje. Kot ste sami omenili, smo pred kratkim storili
               pomembenkorak naprej, s tem da smo določili približno 35 milijard premoženja pidom in
               da ostaja še okrog 49 milijard, ki jih nameravamo v naslednjem koraku ali dveh tudi
               dokončno zapreti oziroma zapolniti.</p>
               <p>Slišal sem za pritoževanje pidov, tudi meni so napisali pismo, češ da niso
               zadovoljni s kvaliteto premoženja. No, pogled na to je, da seveda premoženje je lahko
               nekoliko boljše, nekoliko slabše, je pač različnih vrst. In tudi pidi se morajo pač
               sprijazniti s tem, da dobijo pač neko povprečno premoženje. Torej, včasih - ponekod
               nekoliko boljše, drugje nekoliko slabše, če govorim relativno.</p>
               <p>Zdi se mi, da svojo aktivnost preveč usmerjajo samo v to vprašanje, torej
               preusmerjanje pozornosti na to, da je to razlog njihovega morda slabšega poslovanja,
               pri čemer ste pa že sami opozorili seveda, da ostaja odprtih še kar precej vprašanj v
               zvezi z delovanjem pidov, z optimalnostjo njihovega funkcioniranja in verjetno
               vprašanje tudi verjetnega izboljšanja regulative na tem področju. Strinjam se, da je
               to vprašanje odprto in da tudi v vladi proučujemo s tega vidika, da pač skušamo
               videti, kakšne bi bile možne izboljšave na tem področju.</p>
               <p>Torej, vlada bo vsekakor poskušala do konca sedaj zapreti to privatizacijsko luknjo
               in s tem tudi zapreti tovrstno diskusijo in upam, da se bo potem, tako ste že sami
               nakazali, skoncentrirala tudi na vprašanje kvalitete, ne samo premoženja, ampak
               funkcioniranja pidov.</p>
               <p>V tej zvezi predlagam, da nam lahko kaj več pove še, verjetno, državni sekretar, ki
               je še pred kakšno minuto - je še tam - gospod Pirkmajer, če je potrebno še kaj več
               podrobnosti v zvezi s tem premoženjem. Verjetno da.</p>
            </sp>
            <sp xml:id="SDZ3-Redna-06-2001-05-22.sp32">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dr. Edo Pirkmajer, državni sekretar, izvolite.</p>
            </sp>
            <sp xml:id="SDZ3-Redna-06-2001-05-22.sp33">

               <speaker>DR. EDO PIRKMAJER:</speaker>

               <p>Hvala lepa za besedo. Podrobnejšo informacijo s tem v zvezi bomo pripravili tudi v
               pisni obliki. Dovolite mi pa, da opozorim na to, da ste s svojimi vprašanji
               pravzaprav odprli dilemo, ki ni nikoli obstajala. Namreč, da bi dopustili
               delničarjem, da iz premoženja delniške družbe, ki so jo ustanovili, dobijo poplačan
               svoj vložek. To bi bilo v nasprotju z zakonom o gospodarskih družbah, zato bi bil
               potreben poseben zakon in tudi kar zadeva pide, takih predlogov doslej še ni bilo.
               Vedno gre za to, da delničarjem, pidom, zagotovimo, da bodo v njihovem portfelju
               vsebovani certifikati zamenjani za ustrezno premoženje.</p>
               <p>Dosedanje poslovanje pidov je pokazalo, da so ne glede na vložene certifikate
               delnice teh pidov vredne sicer nekaj manj, vendar zelo blizu povprečja siceršnjih
               slovenskih gospodarskih družb. Tako da je trditev, da bi tisti delničarji, ki so
               vložili svoje certifikate, bili v celoti prikrajšani za svoj delež, taka trditev,
               seveda, ne bi vzdržala.</p>
               <p>Drugo vprašanje, ki pa je pomembno in s katerim se vlada ukvarja - in to ta,
               prejšnja in predprejšnja -, je, kako in na kakšen način najbolj primerno zapolniti
               certifikatsko vrzel. Pri tem gre za to, da je vlada že v prejšnji in predprejšnji
               sestavi sprejela odloke, v katerih je bilo to premoženje identificirano, in gre zdaj
               za to, da se prenese. Vprašanje je na nekaterih področjih še vedno odprto, tako na
               primer na področju zavarovalništva, kjer je prvotni koncept lastninjenja zavarovalnic
               bil v precejšnji meri spremenjen z zadnjo odločbo ustavnega sodišča. Tako da bo
               verjetno delež zavarovalnic, ki bo na razpolago za pooblaščene investicijske družbe,
               nekaj manjši.</p>
               <p>Prav tako se predvidevajo za zapolnitev privatizacijskega primanjkljaja delnice
               družb, ki so v okviru slovenske razvojne družbe. Pričakujemo lahko prihodnji paket,
               ki bo pripravljen nekje junija ali julija, se pravi, že prihodnji mesec, ki bo v
               velikosti približno četrtine privatizacijskega primanjkljaja, kakršen je bil na
               začetku tega leta.</p>
               <p>Za preostalo so na voljo tudi podjetja s področja elektroenergetike. Tu je šlo prav
               za to, da se prej izvede reorganizacija elektroenergetskih podjetij v holding in da
               se potem namenijo za to, v ta namen, delnice tega kompleksa.</p>
               <p>Računam, da bomo lahko kmalu prišli s podrobnejšo informacijo in takrat bomo
               odgovorili tudi še na preostala, doslej neodgovorjena vprašanja. Hvala lepa.</p>
            </sp>
            <sp xml:id="SDZ3-Redna-06-2001-05-22.sp34">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predsedniku vlade dr. Janezu Drnovšku se zahvaljujem.</p>
               <p>Nadaljujemo. Naslednji bo predstavnikom vlade postavil poslansko vprašanje gospod
               Sašo Peče. Izvolite!</p>
            </sp>
            <sp xml:id="SDZ3-Redna-06-2001-05-22.sp35">

               <speaker>SAŠO PEČE:</speaker>

               <p>Spoštovani! Spoštovani prisotni, tudi moje vprašanje je v kontekstu, recimo temu,
               privatizacijske luknje. Vesel sem, da je gospod Drnovšek še vedno prisoten, kljub
               temu da ima samo odgovore na tri vprašanja, iskreno upam, da bo odgovoril še na
               naslednje vprašanje, ki je, recimo, nekoliko bolj človeške narave, kot je bilo
               postavljeno vprašanje govornice pred mano.</p>
               <p>Dejstvo je, da se je ta vlada navkljub govoru premierja o dialogu oziroma o tovrstni
               diskusiji zaprla sama vase, ko je govorila o privatizaciji; da ni poiskala
               sogovornika v tem državnem zboru in, kar je še res, da so vladni predstavniki v tem
               državnem zboru sami hoteli, da se tovrstne aktivnosti odvijajo v obliki monologa, ko
               so predstavniki vladnih strank zavrnili komisijo za nadzor nad, recimo temu,
               razprodajo našega premoženja. Toda ker je bilo delno že odgovorjeno, in to resnično
               samo delno, v tisti obliki, "no, saj ne sprašujete, na koncu boste dobili poročilo in
               tisto poročilo sprejeli, kakršnokoli že bo, na njega pač ne boste mogli vplivati. In
               lahko boste samo sprejeli sklep, da smo se s tem seznanili", vas bi danes v začetni
               fazi te razprodaje vprašal predvsem za izpostavljeno mnenje socialnih partnerjev o
               nastanku novih brezposelnih v naši državi s tem, ko boste prenesli to količino
               podjetij, ki je danes v lasti SRD-a na pid, ki ga bo na vsak način razprodal na trgu,
               ne glede na programe, ki se trenutno odvijajo v teh podjetjih, ne glede na finančno
               stanje, ki vlada v teh podjetij, in ne glede na lokacijo, kje ta podjetja delujejo.
               Torej ne glede na mikro, niti makro okolje, niti na stopnjo brezposelnih v tej
               državi, kakor tudi ne na razvoj regije v tej državi.</p>
               <p>Zato bi vas prosil oziroma ne prosil, pač, odgovorili mi boste na vprašanje kaj
               oziroma, ali so že pripravljeni programi, ki bodo zagotovili to povečano številko
               brezposelnih v Republiki Sloveniji, katero ste povzročili vi, predstavniki vlade, z
               vašim načinom zapolnitve te privatizacijske vrzeli. Po podatkih socialnih partnerjev,
               kakor sem na začetku omenil, je v teh podjetjih danes zaposlenih cca. 9.500 delavcev.
               Po njihovih grobih izračunih, milih izračunih, naj bi ta način privatizacije prenosa
               na novo lastniško strukturo povzročil dodatnih 2.000 novih brezposelnih oseb v naši
               državi. Poleg omejitve programov, subvencij in pomoči države, ki v tem trenutku
               potekajo v nekaterih od teh podjetij.</p>
               <p>Prosim, če mene in pa verjetno širšo slovensko javnost seznanite s programi, kaj in
               kako boste pomagali tem ljudem, ki jih danes namerno, zaradi tega, ker
               privatizacijske luknje niste sposobni zapolniti na nek normalen način in greste, tako
               kot slab gospodar, po liniji najmanjšega odpora v enostavno prodajo svojega
               premoženja. Prosim, ker ne verjamem, da bom dobil ustni odgovor, ki me bo zadovoljil,
               in ne verjamem, da bo ustni odgovor tak, da vam ga bom lahko čez toliko in toliko
               časa, ko se bo dilema o ponovni privatizacijski vrzeli zopet odvijala, kajti s
               sistemom privatizacije boste dosegli samo to, da se bo privatizacijska luknja še
               povečala, da mi daste odgovor pisno. Hvala.</p>
            </sp>
            <sp xml:id="SDZ3-Redna-06-2001-05-22.sp36">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Samo toliko v pojasnilo, gospod Sašo Peče. Ta priložnost je namenjena
               ustnim vprašanjem, drugače pa pisni odgovor dobite tudi na vaše pisno vprašanje. Želi
               predstavnik vlade? Gospod dr. Edo Pirkmajer, izvolite.</p>
            </sp>
            <sp xml:id="SDZ3-Redna-06-2001-05-22.sp37">

               <speaker>DR. EDO PIRKMAJER:</speaker>

               <p>Hvala lepa. Kot je že spoštovani poslanec zahteval, bomo dali na to vprašanje pisni
               odgovor. Vsekakor pa lahko povem, da ni prenos lastništva tisti, ki bi omogočal ali
               onemogočal drugačni razvojni program. Bistveno vprašanje pri tem je, da je v tem
               državnem zboru sprejeti zakon o državnih pomočeh omejil možnosti, da se subvencionira
               delovanje posameznih podjetij in da bo v bodoče prišlo do ukinitve tistih pomoči
               posameznim podjetjem, ki so temeljile na ukrepih, ki so lahko razumljene kot
               vmešavanje v konkurenčno sposobnost posamičnega, poudarjam, posamičnega podjetja.</p>
               <p>Vsi programi, ki so horizontalne narave, pa seveda niso taki, da bi bili omogočeni
               samo v podjetjih, ki so v državni lasti neposredno ali posredno in so prav tako
               namenjeni privatnim podjetjem; in na te programe spremembe lastniške strukture v
               podjetjih, načeloma vsaj ne bi smela imeti vpliva. Mi smo dobili taka zagotovila tudi
               od združenja družb za upravljanje, poleg tega lahko primerjamo tudi delovanje tistih
               podjetij, ki so že doslej oziroma pred tem prešla v last pidov, in tu kakšnih večjih
               anomalij ni bilo opaziti.</p>
               <p>Tako da ne zanikam potrebe po podrobnejši analizi, ki jo bomo vsekakor pripravili.
               Mislim pa, da je strah, ki ga je spoštovani poslanec izrazil, povsem odveč. Hvala
               lepa.</p>
            </sp>
            <sp xml:id="SDZ3-Redna-06-2001-05-22.sp38">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnilno vprašanje gospod Peče, izvolite.</p>
            </sp>
            <sp xml:id="SDZ3-Redna-06-2001-05-22.sp39">

               <speaker>SAŠO PEČE:</speaker>

               <p>Zdaj, če sem vas prav razumel, slovenska vlada še nima pripravljenega programa
               pomoči tistim ljudem, ki bodo izgubili s to vašo aktivnostjo delovno mesto. Čudovito,
               ni kaj, ampak nisem se hotel zaradi tega...</p>
               <p>Veste, privatizacija je po približno takem vzorcu že potekala. In ravno ta
               privatizacija je povzročila to privatizacijsko vrzel. Torej ne govoriti, da ni
               razloga, rečmo temu, po vaše črno, za črn pogled v bodočnost Slovenije.</p>
               <p>Ni moj namen danes tu, da vas bi, recimo temu "zajebaval". Moj namen je samo to, da
               poskušam, če že ostali poslanci državnega zbora ne, ki so se na komisiji KVIAZ
               odločno zoperstavili komisiji za nadzor, nad spremljanjem teh aktivnosti v tej
               državi, da vsaj v vas vzbudim tisto pozitivno, da boste dejansko za tistih, po mnenju
               socialnih partnerjev, 2 tisoč ljudi, ki bodo ostali brez službe, poiskali neko
               ustrezno rešitev. Hvala.</p>
            </sp>
            <sp xml:id="SDZ3-Redna-06-2001-05-22.sp40">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Nadaljujemo. Besedo ima gospod Dorijan Maršič, poslanska skupina
               Liberalna demokracija Slovenija. Gospoda Maršiča ni. Nadaljujemo. Naslednji ima
               poslansko vprašanje gospod Bojan Kontič, poslanska skupina Združena lista socialnih
               demokratov. Izvolite, gospod Bojan.</p>
            </sp>
            <sp xml:id="SDZ3-Redna-06-2001-05-22.sp41">

               <speaker>BOJAN KONTIČ:</speaker>

               <p>Hvala lepa. Poslansko vprašanje naslavljam ministru za zdravstvo, dr. Dušanu Kebru,
               ampak ga ni vidim tu, verjetno pa je kdo iz ministrstva za zdravstvo. Drugače bom pa
               prosil, seveda, za pisni odgovor.</p>
               <p>Dva meseca nazaj sem ministru zastavil poslansko vprašanje v zvezi s statusom
               zdravstvenih domov in podeljevanjem koncesij. Prepričan sem, da je bilo dva meseca
               premalo za določitev pravil podeljevanja koncesij in določitve razmerij, ki bodo
               skladna s sprejetim nacionalnim programom, ki pa je tako, vsaj upam, tudi za ministra
               zavezujoč. Vem, da bo minister v tem obširneje spregovoril v petek na srečanju z
               župani, zato danes postavljam vprašanje z drugačno vsebino, a pomembna kljub temu za
               uveljavljanje nacionalnega programa Zdravje za vse do leta 2004.</p>
               <p>Zanima me, kako daleč je ministrstvo s pripravo standardizacije ali - bolje rečeno -
               delitvijo dela za diagnostične postopke in postopke zdravljenja pred napotitvijo
               bolnikov na sekundarno oziroma terciarno raven. Enostavno povedano; kaj lahko
               pacienti pričakujemo, da bo zdravnik s ciljem postavljanja diagnoze storil v splošni
               ambulanti, preden nas bo napotil k specialistu, in katera diagnostična orodja lahko
               pri tem uporablja ter seveda obratno; kaj lahko sprejemamo od splošnega zdravnika, ko
               se vrnemo od specialista in imamo s strani specialista predpisano terapijo, ki pa
               lahko posledično zahteva visoke stroške za primarno raven zdravstva. Kako boste
               pristopili k reševanju pomanjkanja zdravnikov? Po mojih informacijah primanjkuje cca.
               70 zdravnikov za opravljanje programa zdravstvenega varstva. To pomanjkanje ima
               seveda posledico pritisk na obstoječe zdravnike in tudi nezadovoljstvo tako na strani
               izvajalcev kot uporabnikov zdravstvenih storitev.</p>
               <p>In ko sem ravno pri kadrih, ali se vam zdi sedanji način odobravanja specializacij
               in problem financiranja le-teh ustrezno rešen? Po informacijah, ki jih imam, je v tem
               trenutku največji problem na področju zobozdravstva. Če se seveda zadeva ne bo
               premaknila, bomo na tem področju čez nekaj časa ostali brez specialistov.</p>
               <p>Kmalu po letu 1990 je bil v naši državi usklajen projekt prehospitalnih enot kot
               najbolj tehnično opremljenih in strokovno usposobljenih služb za intervencijo v
               nujnih primerih, ki so organizirane izven bolnišnic. Hkrati je bila določena mreža 12
               takšnih enot. Financiranje je sicer steklo, vendar le v višini približno 60%, kar
               pomeni finančne težave za izvajalce teh storitev. Kdaj bo financiranje urejeno v
               celoti? Za odgovore se zahvaljujem.</p>
            </sp>
            <sp xml:id="SDZ3-Redna-06-2001-05-22.sp42">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mislim, da vam bom z odgovorom postregla. Državni sekretar, mag. Simon
               Vrhunec, izvolite.</p>
            </sp>
            <sp xml:id="SDZ3-Redna-06-2001-05-22.sp43">

               <speaker>MAG. SIMON VRHUNEC:</speaker>

               <p>Gospa predsedujoča, hvala za besedo. Tudi vam, gospod poslanec Kontič, hvala za
               vprašanje. Pozdravljam vse poslanke in poslance, tudi v imenu ministra, ki se
               opravičuje, ker danes ne more biti prisoten in je pooblastil mene, da zastopam
               stališče ministrstva za zdravje.</p>
               <p>Glede vaše uvodne napovedi vas lahko razveselim z informacijo, da je pravilnik
               oziroma da so pravila o podeljevanju koncesij tik pred tem, da jih pripravimo. Gre pa
               v bistvu za zelo obsežno vprašanje, ki nima nekih natančnih podlag v obstoječi
               zakonodaji. Tako da tukaj se soočamo z ogromno vprašanj, na katera moramo odgovoriti.
               Ravno danes sem pa s saboprinesel že preštudiran predlog za izdajo predpisa koncesij
               v javni zdravstveni službi. Torej, obljuba ministra izpred dveh sej se vsekakor
               uresničuje.</p>
               <p>Vsa ostala vaša vprašanja so, na žalost, če lahko tako rečem, na žalost, z vidika
               državljanov povezana z denarjem na nek način. Sam vem oziroma vsi vemo, da so naše
               želje, naša zavedanja o potrebah zdravstvenih v tej državi in naših državljanov
               izjemno visoka. Po drugi strani se soočamo s problemom, da so sredstva omejena,
               čeprav namenjamo za zdravstvo približno enako v odstotku bruto družbenega proizvoda,
               kot namenjajo v razvitih državah, to je 7,3% bruto družbenega proizvoda, ta delež v
               bistvu v absolutni vrednosti vseeno znese trikrat manj, kot je podoben delež v
               razvitih državah. Če samo s primerom povem, na državljana namenjamo v Sloveniji 700
               dolarjev na leto za zdravstvo, v Nemčiji približno 2.000 dolarjev - seveda, kaj se da
               s tem denarjem narediti!</p>
               <p>Diagnostična orodja, ki jih lahko uporablja splošni zdravnik, so povezana s tem
               denarjem. Tu moramo najti nek način, kako bomo ta diagnostična orodja oziroma
               diagnostične metode razporedili med osnovnega, med splošnega zdravnika in na
               specialistično zdravstveno dejavnost. No, in tu se soočamo s sistemom, ki smo ga
               ustvarili zato, da korektno razdelimo ta denar, ki nam je na voljo za opravljanje
               zdravstvene dejavnosti, to je sistem partnerskega dogovarjanja. Pri tem modelu
               sodeluje zavod za zdravstveno zavarovanje Slovenije, ministrstvo za zdravstvo in
               izvajalci zdravstvenih storitev, ki jih zastopa združenje zdravstvenih zavodov in
               razna druga združenja, zdravniška zbornica in tako naprej. Ta model trenutno
               pripravljamo, delno smo ga opredelili v splošnem dogovoru za leto 2001, delno ga bomo
               v področnem dogovoru za splošno in ambulantno dejavnost.</p>
               <p>Kako bomo pristopili k vprašanju pomanjkanja zdravnikov. Navedli ste podatek, da je
               - po vaših informacijah oziroma glede na program Zdravje za vse do leta 2004 - 70
               zdravnikov premalo, verjetno mislite splošnih zdravnikov. Pristopamo k temu problemu.
               Poskušamo slediti potrebam in opredeljujemo v tem splošnem dogovarjanju oziroma
               partnerstvu v dogovarjanju večje število timov za izvajanje zdravstvene dejavnosti,
               vendar pa, spet na žalost, je to povezano z vprašanjem denarja; se pravi, koliko
               denarja imamo vsako leto na voljo, da širimo program zdravstvene dejavnosti. Vsako
               leto gre za približno tisti delež denarja, ki se pojavi zaradi porasta bruto
               družbenega proizvoda oziroma nekaj manj, ker plače temu ne sledijo. Tako da v
               letošnjem letu delimo nekaj milijard -v masi več kot 300 milijard delimo nekaj
               milijard tolarjev za dodatne programe, in ta denar moramo razdeliti med ostale
               zdravstvene dejavnosti, ne samo med izvajanje osnovne zdravstvene dejavnosti. No,
               ampak nekaj dodatnih timov se vseeno tu pojavlja.</p>
               <p>Sistem specializacije - ali je ustrezno rešen. Intenzivno se ukvarjamo, spet v
               okviru partnerskega dogovarjanja, s tem sistemom. Predlagali smo nekaj rešitev. Že v
               splošnem dogovoru za preteklo leto smo poskušali z rešitvami, da bi se specializacija
               regulirala prek: ali zdravniške zbornice ali združenja zdravstvenih zavodov. No,
               računamo na to, da bomo z dogovorom 2001 oziroma z aneksi k temu dogovoru tudi to
               vprašanje rešili. Vendar je ta dogovor vseeno malo bolje oddaljen zaradi nestrinjanja
               med posameznimi partnerji.</p>
               <p>Projekt prehospitalnih enot, ki pravite, se financira ta trenutek s 60%, tukaj spet
               lahko pač odgovorim na ta način, da je letos dodatno 200 milijonov bilo namenjeno za
               projekt nujne medicinske pomoči in ta denar, seveda po določenem ključu, namenjamo
               izvajanju te dejavnosti - tudi prehospitalnih enot. Zavedamo se, da tega denarja ni
               dovolj, trudimo se, da bi ga pridobili več, in upamo, da nam bo uspelo. Hvala.</p>
            </sp>
            <sp xml:id="SDZ3-Redna-06-2001-05-22.sp44">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kontič je zadovoljen. Nadaljujemo. Besedo ima gospod Ivan Božič,
               SLS+SKD Slovenska ljudska stranka. Izvolite, gospod Božič.</p>
            </sp>
            <sp xml:id="SDZ3-Redna-06-2001-05-22.sp45">

               <speaker>IVAN BOŽIČ:</speaker>

               <p>Hvala lepa, gospa podpredsednica. Lepo pozdravljene vse predstavnice vlade,
               predstavniki vlade, kolegice in kolegi, poslanke in poslanci! Dve vprašanji.</p>
               <p>Prvo je ministru oziroma ministrstvu za delo, družino in socialne zadeve. Kaj misli
               ministrstvo o tako drastičnemu upadanju števila rojstev otrok v Republiki Sloveniji?
               Prihajam z zgornjega Posočja in začeli smo zapirati vrtce in podružnične šole.
               Nastala bo luknja.</p>
               <p>Drugo vprašanje pa je namenjeno ministru oziroma ministrstvu za šolstvo, znanost in
               šport. Kdaj bo napisan zakon o primorski univerzi? Malo časa sem porabil. Hvala
               lepa.</p>
            </sp>
            <sp xml:id="SDZ3-Redna-06-2001-05-22.sp46">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. To so zgledni primeri kratkih in jedrnatih vprašanj. Najprej dajem
               besedo dr. Vladu Dimovskemu na prvo vprašanje. Izvolite.</p>
            </sp>
            <sp xml:id="SDZ3-Redna-06-2001-05-22.sp47">

               <speaker>DR. VLADO DIMOVSKI:</speaker>

               <p>Hvala lepa. Vsi vemo, da je demografska politika in nasploh rast prebivalstva v
               Sloveniji problematična. Zato bi vas spomnil na nekaj teh analiz in pa na nekatere
               programe, ki so bili pravzaprav na tem področju predstavljeni. Kot eno je seveda
               problem, ki ga imamo, da smo pravzaprav moderna družba, kar se demografske politike
               tiče. In tukaj bi spomnil na nekatere analize, ki sta jih prof. Vogelnik in prof.
               Malačič na tem področju že izvedla. Gre namreč za to, da imamo kot rast prebivalstva
               opredeljeno tako imenovano razliko med natalito, mortaliteto in tako imenovane
               selitvene tokove. Kar se tiče prvega, bi lahko rekel, da je odvisno od tega, v kateri
               stopnji demografske faze oziroma demografskega ciklusa smo. Rekel bi, da smo v fazi,
               kjer je nataliteta in tudi mortaliteta zelo nizka, kar pomeni, po prof. Vogelniku in
               prof. Malačiču, da smo to tako imenovano demografsko tranzicijo žeprešli. Tako, da
               imamo situacijo, ko je pravzaprav nizka nataliteta in nizka mortaliteta. To je kot
               eno. In tukaj bi se dalo seveda govoriti o pogojih, ki jih določa mortaliteta,
               nataliteto in pa seveda te selitvene tokove. Ker selitveni tokovi so bistveno odvisni
               od trga dela, ki je bolj ali manj odprto. V tem smislu predpostavljamo - in to smo že
               pisali tudi v strategiji razvoja trga dela do leta 2006 -, da bomo verjetno država
               uvoznica dela, verjetno v treh do štirih letih. Takrat bo verjetno ta migracijski tok
               na nek način drugačen, kot je danes.</p>
               <p>Kar se faktorja natalitete in mortalitete tiče, je seveda nataliteta bistveno
               odvisna od pogojev; to se pravi od pogojev, ki jih zagotavlja država: tako imenovane
               družinske politike, potem pogojev življenja in podobno. Ob tem vse raziskave in
               analize kažejo, da je zelo pomemben faktor pridobivanja stanovanj oziroma
               stanovanjska politika. In mislim, da tukaj je ena situacija, ki bi jo lahko na nek
               način izboljševali. Na drugi strani pa seveda država lahko z različnimi instrumenti,
               ki jih ima v okviru demografske politike, tista ki spodbuja nataliteto. In tukaj bi
               spomnil, da že v letošnjem proračunu imamo transferje za to področje, ki se
               izkazujejo v otroških dodatkih in drugih instrumentih, predvidoma 86 in še nekaj
               milijard, kar je eden največjih transferjev. Tako, da verjetno ni vprašanje samo
               obsega - lahko bi rekel - teh sredstev, ampak je seveda tudi odvisno od načina, kako
               se ta sredstva, na kakšen način so ta sredstva usmerjena.</p>
               <p>Sami veste, da imamo v pripravi - in upam, da bo čim prej nared - tudi zakon o
               starševstvu in družinskih prejemkih, ki bo nekatere dodatne spodbude na tem področju,
               ki se bodo na nek način v smeri dvigovanja natalitete tudi odrazile. Po drugi strani
               je pa seveda vprašanje mortalitete kot tistega drugega faktorja, ki je večinoma
               odvisen od zdravstva. In delež zdravstva v celotnem bruto domačem proizvodu je na
               ravni 7, 7,1, 7,2 procenta v tem trenutku.</p>
               <p>Kar se tiče ostalih stvari, je v vladnem programu in tudi v koalicijskem programu
               začrtano, katere pravzaprav zakonske projekte na tem področju predvidevamo.</p>
               <p>Za konec bi pa rekel, da situacija, da situacija - kar se števila živorojenih otrok
               po letih tiče - je v letu 2000, no to je dober podatek za Slovenijo, v letu 2000
               višji, kot je bil v prejšnjih letih. Tako da se je število živorojenih v preteklem
               letu povečalo od 17 tisoč 300 na 18 tisoč 200. Zdaj, tukaj je ta podatek, ki je
               sedaj, pač, iz statističnega urada Slovenije.</p>
               <p>Še ena stvar, še en - po mojem - razveseljiv podatek je ta, iz demografske
               statistike, da je tako imenovani neto koeficient reprodukcije 1,01, kar pomeni, da se
               po dolgih letih pravzaprav število prebivalstva v Sloveniji povečuje. Toda to je nek
               tak odgovor, ki ga lahko delimo, pač na analitični del, lahko ga delimo na družinsko
               politiko in ... Skratka, vi ste želeli še nekaj pisnih in bomo tudi to pisno
               zapisali, tako da boste imeli celotno analitično sliko pred seboj.</p>
            </sp>
            <sp xml:id="SDZ3-Redna-06-2001-05-22.sp48">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Na drugi odgovor bo - dajem besedo ministrici za šolstvo, dr. Luciji
               Čok, izvolite.</p>
            </sp>
            <sp xml:id="SDZ3-Redna-06-2001-05-22.sp49">

               <speaker>DR. LUCIJA ČOK:</speaker>

               <p>Spoštovani poslanci, spoštovana predsedujoča. Zahvaljujem se poslancu Božiču za to
               vprašanje in odgovorila bi mu, kolikor se da, na kratko o postopkih, ki bi pripeljali
               do tega, kar ste vprašali oziroma do tega, kar ste verjetno tudi želeli dobiti kot
               odgovor.</p>
               <p>V letu 2000 je bila že imenovana ekspertna skupina pri vladi, ki naj bi pripravila
               osnove za ustanovitev univerze na Primorskem. To je ta vlada podedovala, to skupino
               je nekoliko dopolnila in podkrepila tudi s člani lokalnih skupnosti, zavodov, ki so
               že izvajali na Primorskem visokošolsko izobraževanje, in pa gospodarstva.</p>
               <p>Ta vladna skupina pripravlja osnove za odlok o ustanovitvi univerze na Primorskem,
               ki pa ima še nekaj dilem znotraj določenih rešitev, ki jih bom na hitro omenila.</p>
               <p>Prav kmalu boste dobili nacionalni program visokega šolstva v parlament, ki je v
               drugi obravnavi. V tem delu, seveda, se postavlja strategija razvoja visokega šolstva
               v Republiki Sloveniji glede na mednarodne integracije oziroma glede na oblikovanje
               mednarodnega visokošolskega prostora, ki ga oblikujemo po bolognski deklaraciji.
               Namreč, Slovenija je članica 35 <stage>(zdaj so na novo tri pristopile, prej jih je bilo 32)</stage>
               evropskih držav, ki oblikujejo skupen visokošolski prostor.</p>
               <p>Torej, tudi nova univerza, kadar bo nastala, mora slediti tem načelom prenove
               visokega šolstva. Nastaja pa lahko na dva načina: ali nastane z integracijo in
               združitvijo že obstoječih visokošolskih zavodov na Obali, ki vsebujejo približno
               6.000 študentov, od tega okoli 300 na Goriškem, ostali so na obalnem področju, kar je
               seveda dolg proces, kajti nekateri med njimi so del univerze v Ljubljani in se morajo
               najprej ločiti od prejšnjega ustanovitelja; druga možnost je, da se ustanovi univerza
               na novo, na osnovi samostojnih visokošolskih zavodov, ki delujejo v tem primorskem
               prostoru, vendar mora zagotavljati kvaliteto, zakonske osnove, programe, ki gredo v
               preverbo v svet za visoko šolstvo. Torej, ta komisija bo pripravila ta dokument, ga
               poslala svetu za visoko šolstvo v mnenje, nato bo pripravila predlog odloka za
               državni zbor. Računamo, da bi se naj to zgodilo v prihodnjem polletnem obdobju, v
               primeru, da bodo stvari gladko stekle.</p>
            </sp>
            <sp xml:id="SDZ3-Redna-06-2001-05-22.sp50">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Božič, dopolnilno vprašanje, izvolite.</p>
            </sp>
            <sp xml:id="SDZ3-Redna-06-2001-05-22.sp51">

               <speaker>IVAN BOŽIČ:</speaker>

               <p>Ni dopolnilno vprašanje, samo malo komentarja.</p>
               <p>O najlepši alpski dolini pri nas, Trenti, smo napisali na desetine analiz. Samo:
               Trenta je prazna. In upam, da bo res odlok o primorski univerzi kmalu napisan, sicer
               bomo šli v Evropo in na kratki relaciji prek državne meje je veliko univerz.</p>
            </sp>
            <sp xml:id="SDZ3-Redna-06-2001-05-22.sp52">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa ministrica, bi želeli dopolniti svoj odgovor? Izvolite!</p>
            </sp>
            <sp xml:id="SDZ3-Redna-06-2001-05-22.sp53">

               <speaker>DR. LUCIJA ČOK:</speaker>

               <p>Opomnila bi, seveda, kot sem že povedala, da je pet univerz v obmejnem prostoru na
               italijanski strani. Hvala.</p>
            </sp>
            <sp xml:id="SDZ3-Redna-06-2001-05-22.sp54">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji bo postavil poslansko vprašanje dr. Mihael Brejc,
               Socialdemokratska stranka Slovenije. Dr. Brejc, izvolite.</p>
            </sp>
            <sp xml:id="SDZ3-Redna-06-2001-05-22.sp55">

               <speaker>DR. MIHA BREJC:</speaker>

               <p>Hvala lepa. Se oproščam, ker bom postavil vprašanje gospodu Kopaču, ki se zelo muči z
               nespečnostjo; mogoče ga bo to moje vprašanje zbudilo.</p>
               <p>Torej, gre za zakon o vladi in za to, da je energetika prišla pod ministrstva za
               okolje in prostor. Ne vem, seveda se ne boste spomnili tega, da sem že v času, ko je
               bil ta predlog zakona v parlamentu, omenil, da je cela vrsta rešitev neskladna z
               evropsko ureditvijo.</p>
               <p>No, in tu bi postavil vprašanje ministru Kopaču, ali je njegovo ministrstvo
               organizirano, glede na vsebino in področje delovanja, skladno z evropskimi
               direktivami, vendar tega vprašanja ne bom postavil, ker vem, da bi odgovoril, da je.
               Vendar sam trdim, da ni. Zato postavljam naslednjo trditev.</p>
               <p>Poglejte, nuklearna elektrarna Krško proizvaja jedrsko energijo, kar je vsem znano.
               Upravljavec je seveda odgovoren za varno obratovanje elektrarne in to je tudi skladno
               z mednarodno prakso. Uprava Republike Slovenije za jedrsko varnost, ki seveda
               opravlja nadzor nad nuklearko in s tem ugotavlja, ali nuklearka obratuje v skladu z
               veljavno zakonodajo. Z reorganizacijo v energetiki delujeta tako nuklearka Krško kot
               tudi Uprava za jedrsko varnost v okviru istega ministrstva. To ni v skladu z
               mednarodnimi priporočili oziroma zahtevami. Gre za konflikt interesov, kajti nadzorni
               organ in proizvajalec energije morata biti ločena.</p>
               <p>Spomnil bi vas na dokument, ki ima naslov Zbirka o varnosti, št. 110, Varnost
               jedrskih objektov iz leta 1995, ki ga je tudi pripravila in izdala mednarodna
               agencija za jedrsko varnost na Dunaju, ki med drugim pravi, citiram: "Vlada mora
               vzpostaviti zakonodajni in ustavni okvir za urejanje jedrskih objektov. Obstajati
               mora jasna razmejitev odgovornosti med upravnim organom in med obratovalno
               organizacijo. Temeljna odgovornost za varnost mora biti dodeljena obratovalni
               organizaciji. Upravni organ mora biti dejansko neodvisen od organizacij ali organov,
               ki spodbujajo in izkoriščajo jedrsko energijo. Odgovoren mora biti za izdajanje
               dovoljenj, upravni nadzor in izvršbo in tako naprej." Sprašujem torej ministra, glede
               na to, da trdim, da je naša ureditev v nasprotju z evropsko ureditvijo in prakso: Ali
               boste, gospod minister, tudi v tem primeru ravnali skladno z evropsko prasko ali pa
               boste določbe, ki govorijo o jedrski varnosti in varnosti jedrskih objektov,
               ignorirali?</p>
               <p>Drugo vprašanje pa naslavljam na ministra za obrambo, ki ga sicer ni tukaj. Gre pa
               za slavnostno akademijo ob dnevu slovenske vojske 11. maja v Cankarjevem domu.
               Prisotni smo ugotovili, da se slavnostna akademija ni začela z državno himno, niti s
               himno slovenske vojske. Na tej slavnostni akademiji ob 10. obletnici slovenske vojske
               tudi ni bilo nobene zastave: niti državne niti posameznih rodov slovenske vojske. Mi
               štejemo, da je ta proslava bila prava sramota za slovensko vojsko in za vse tiste, ki
               to vodijo. Sprašujem gospoda ministra, kako je mogoče, da se slavnostna akademija ob
               10. obletnici slovenske vojske odvija brez državnih simbolov, brez himne, brez
               zastave. Kako je to mogoče, da se v neodvisni slovenski državi zanemarijo temeljne
               značilnosti države? Hvala lepa.</p>
            </sp>
            <sp xml:id="SDZ3-Redna-06-2001-05-22.sp56">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Na prvo vprašanje bo odgovoril minister za okolje, mag. Janez Kopač.
               Izvolite.</p>
            </sp>
            <sp xml:id="SDZ3-Redna-06-2001-05-22.sp57">

               <speaker>MAG. JANEZ KOPAČ:</speaker>

               <p>Hvala lepa gospa predsedujoča. Dr. Brejc, postavili ste nekaj zelo nelogičnih
               trditev. Nelogična trditev je, da je upravni organ in obratovalna organizacija v
               okviru enega ministrstva. Ni res!</p>
               <p>Obratovalna organizacija se imenuje jedrska elektrarna Krško in je samostojno
               podjetje. Upravni organ je uprava za jedrsko varnost. Ta deluje v okviru ministrstva
               za okolje in prostor, lahko bi tudi v okviru kakšnega drugega ministrstva, lahko bi
               bila celo samostojna agencija in podobno, vendar je vse to popolnoma nepomembno. Gre
               za to, da je slučajno država solastnik jedrske elektrarne Krško, tako kot je
               solastnik Savskih elektrarn ali česarkoli, ali kakšnega podobnega podjetja,
               proizvodnega podjetja, ki proizvaja električno energijo.</p>
               <p>Zato, seveda, je odgovor zelo jasen: organiziranost ministrstva je točno taka, kot
               sledi iz priporočil, ki ste jih tudi citirali, in seveda pomeni ločenost upravnega
               organa od obratovalne organizacije. O tem ni nobenega dvoma.</p>
               <p>No, dejstvo pa je, da pravzaprav imamo znotraj ministrstva za okolje in prostor - to
               pa pripovedujem samo zaradi ilustracije - pravzaprav tako imenovanih potencialnih
               konfliktov celo vrsto od prej, ne glede na reorganizacijo izpred meseca dni. Kajti,
               recimo, ministrstvo za okolje in prostor je pristojno za izdajo lokacijskih in
               gradbenih dovoljenj za objekte državne infrastrukture, in je to izdajalec lokacijskih
               in gradbenih dovoljenj na prvi stopnji in pritožbeni organ na drugi stopnji, znotraj
               istega ministrstva, znotraj istega oddelka, vendar sta to dve službi. In zagotavljam
               vam, da se ti dve službi med seboj pogovarjata tako, kot da bi - ne bili v dveh
               ministrstvih, ampak v dveh državah.</p>
               <p>Zato, seveda, mislim, da nikakor ne obstaja nikakršna bojazen, ki bi kakorkoli
               zaradi reorganizacije, ki sledi iz zakona o spremembi zakona o organizaciji in
               delovnem področju ministrstev, ogrožala način varnega delovanja jedrske elektrarne
               Krško. Ta trditev, s tem konstruktom, ki ste ga tu izvedli, se mi zdi pravzaprav
               smešna. Dejstvo je, seveda, da je uprava za jedrsko varnost pristojna, da počne to,
               kar počne. In če ne bo počela dobro, bomo potegnili konsekvence. Dejstvo je, da je
               uprava oziroma direktor podjetja z imenom jedrska elektrarnaKrško pristojen, da počne
               to, kar počne, tako po zakonu o gospodarskih družbah, javnih gospodarskih službah,
               kajti jedrska elektrarna Krško je še vedno javno podjetje, in po področni zakonodaji,
               ki ureja delovanje elektro proizvajalcev na področju jedrske energije. Hvala lepa.
           </p>
            </sp>
            <sp xml:id="SDZ3-Redna-06-2001-05-22.sp58">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. V tem delu dopolnilno vprašanje, dr. Brejc, izvolite.</p>
            </sp>
            <sp xml:id="SDZ3-Redna-06-2001-05-22.sp59">

               <speaker>DR. MIHA BREJC:</speaker>

               <p>Mislim, da dopolnilno vprašanje pri takšnem odgovoru ni potrebno. Kajti ta odgovor
               kaže, da gospod minister ne pozna strukture javne uprave, ne ve, kaj je to prava
               subjektiviteta, predvsem pa ignorira, kar ponovno pravim, določbe mednarodne agencije
               za jedrsko varnost, ki natančno govori o teh stvareh. On pa nam tu govori o stvareh,
               ki jih sploh nisem vprašal in okaterih sploh nisem govoril. Recimo, jaz niti z besedo
               nisem omenil, da bi bila zaradi tega ogrožena jedrska varnost. Jaz govorim samo o
               nezdružljivosti. Kajti, če je bilo prej, če je bilo prej, recimo, ministrstvo za
               gospodarske dejavnosti odgovorno za področje energetike, je bil to drug subjekt
               znotraj državne uprave, zdaj se odvija pa vse znotraj enega. In če zdaj gospod
               minister daje kot argument, "akontrarijo" nekaj, kar je recimo - kaj je že rekel: dva
               oddelka ali dve službi, ki sta zelo neodvisni druga od druge. To nima zveze z mojim
               vprašanjem, in to, ne vem, komu je to pripovedoval. Tako da, seveda, jaz samo lahko
               ugotovim, da v ničemer ni ovrgel tega, kar sem prej rekel.</p>
            </sp>
            <sp xml:id="SDZ3-Redna-06-2001-05-22.sp60">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnilni odgovor. Minister, izvolite.</p>
            </sp>
            <sp xml:id="SDZ3-Redna-06-2001-05-22.sp61">

               <speaker>MAG. JANEZ KOPAČ:</speaker>

               <p>Hvala lepa. Ponovno moram poudariti, da pravna subjektiviteta ,seveda pomeni dve
               ločeni organizaciji. In uprav za jedrsko varnost je pač ena od uprav znotraj državne
               uprave, vodstvo nekega podjetja je pa čisto nekaj drugega, kar pravzaprav nima nobene
               zveze z javno upravo. In zato seveda, vsakdo, ki postavlja vprašanje o
               nezdružljivosti nadzora nad delovanjem neke dejavnosti znotraj enega resorja,
               pravzaprav pomeša pojme o tem, kako je razporejeno sploh delo v nekem podjetju in v
               javni upravi.</p>
               <p>Še enkrat bom rekel: vaša teza bi bila utemeljena samo v primeru, da bi uprave za
               jedrsko varnost ne bilo, ampak da bi osebje uprave za jedrsko varnost bilo
               organizacijska enota znotraj ministrstva za okolje in prostor in da bi zaposleni v
               jedrski elektrarni Krško bili režijski obrat znotraj ministrstva za okolje in
               prostor. Ker pa so seveda v samostojnem podjetju, ki je celo v solasti z Republiko
               Hrvaško, niti ni nujno, da bi država bila solastnik, saj lahko da bo to nekoč
               privatno podjetje, potem je to seveda ena čisto samostojna firma, uprava pa seveda
               deluje tako, kot mora delovati, in je locirana na, po moje, najprimernejšem mestu.
               Hvala lepa.</p>
            </sp>
            <sp xml:id="SDZ3-Redna-06-2001-05-22.sp62">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Na drugo vprašanje dr. Brejca bo podal odgovor predstavnik ministrstva
               za obrambo, državni sekretar dr. Tomaž Čas. Izvolite.</p>
            </sp>
            <sp xml:id="SDZ3-Redna-06-2001-05-22.sp63">

               <speaker>DR. TOMAŽ ČAS:</speaker>

               <p>Hvala, predsedujoča. Spoštovana predsedujoča, spoštovane poslanke in poslanci,
               spoštovani poslanec, ki ste postavil vprašanje v zvezi s slavnostno akademijo, ki je
               bila 11. maja v Cankarjevem domu, bi povedal sledeče, da je to bila samo ena izmed
               prireditev v okviru obeležitve praznovanj ob dnevu slovenske vojske. Proslava, kot
               ste omenili, je bila ob 10. obletnici v Pekrah, 18.5., kjer je bila himna, kjer je
               bila vojaška himna, kjer so bile tudi zastave, 11. maja pa je bil koncert godbe
               slovenske vojske v Cankarjevem domu.</p>
               <p>Moram reči, da sam osebno nisem sodeloval v organizacijskem odboru, bom se o teh
               zadevah pozanimal in dal tudi pisni odgovor.</p>
            </sp>
            <sp xml:id="SDZ3-Redna-06-2001-05-22.sp64">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnilno vprašanje. Izvolite, gospod Brejc.</p>
            </sp>
            <sp xml:id="SDZ3-Redna-06-2001-05-22.sp65">

               <speaker>DR. MIHA BREJC:</speaker>

               <p>Na vabilih, ki smo jih dobili je pisalo "Slavnostna akademija ob dnevu slovenske
               vojske". In vaš odgovor, seveda, nikakor ne zadošča. In prosim za pisni odgovor.</p>
               <p>Gospodu Kopaču bi pa rekel, da naj si prebere kakšen učbenik o javni upravi, da bo
               vsaj vedel, kaj kam spada. Javna podjetja so del javne uprave.</p>
            </sp>
            <sp xml:id="SDZ3-Redna-06-2001-05-22.sp66">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mislim, da je dr. Čas prej obljubil pisni odgovor na vaše drugo
               vprašanje. Naslednji je za poslansko vprašanje na vrsti gospod Ivan Mamić, poslanska
               skupina Nova Slovenija. Gospod Mamić, izvolite.</p>
            </sp>
            <sp xml:id="SDZ3-Redna-06-2001-05-22.sp67">

               <speaker>IVAN MAMIĆ:</speaker>

               <p>Hvala za besedo. Pozdravljam vse prisotne! Tukaj se zgodovina ponavlja. Jaz sem
               prejšnji mesec imel vprašanje za dva ministra, pa sta mi ušla. Zdaj mi je tudi
               minister Kopač ušel, tako da vprašanje zanj, prosim, ko pride nazaj, da mi omogočite.</p>
               <p>Prvo vprašanje naslavljam na gospoda ministra Gantarja glede belih lis. Takrat, ko
               se je predstavil kot kandidat za ministra za zveze, smo mu postavili vprašanje v
               zvezi s temi belimi lisami. Rekel je, da se bo ta stvar odpravila čimprej. Pa me
               zanima, kako je s tem konkretno. Seveda me najbolj zanima zahodni del Slovenije, to
               je cela Primorska. In to vprašanje je bilo menda že enkrat postavljeno. Gre namreč za
               radio zveze, to je, posebno za radio Ognjišče, potem za televizijske veze, so mi
               povedali v Kobaridu, v Bovcu in Tolminu, po celi dolini. Najbolj pa je kritično v
               Podkraju, to je med Solom in Kalcami. Tam ni nič: ne mobitela, ne televizije in ne
               radia, razen mislim, da Val 202 lovijo, nekoliko slabše Slovenijo 1. In so ljudje
               ogorčeni, da o cesti ne odgovorimo, saj tisti odgovor že imam namreč, kako s tem je.
               Kraj je demografsko ogrožen in s tako infrastrukturo, kot jo imajo, je to žalostno.
               Če bomo tudi s takim krajem šli v Evropo. Ne vem... Želim odgovor. Ali lahko potem,
               ko pride gospod Kopač, postavim še eno vprašanje? Hvala.</p>
            </sp>
            <sp xml:id="SDZ3-Redna-06-2001-05-22.sp68">

               <speaker>PREDSEDNIK BORUT PAHOR:</speaker>

               <p>Prosim, kolega je zastavil vprašanje. Ali lahko odgovori minister Kopač? Najprej bo
               odgovoril minister Gantar.</p>
            </sp>
            <sp xml:id="SDZ3-Redna-06-2001-05-22.sp69">

               <speaker>DR. PAVEL GANTAR:</speaker>

               <p>Hvala lepa za vprašanje. Okoli belih lis moram reči to, da seveda se tega problema
               jasno zavedamo. Vem, da tudi zveni kot fraza. Tega so se zavedali že marsikateri pred
               mano. Vendar te bele lise še vedno so. Dejstvo je, da so te bele lise točno tam, kjer
               so sicer določeni trendi v socialnem, gospodarskem in prostorskem razvoju negativni v
               smislu upadanja populacije in podobno. Sam seveda, na ministrstvu pripravljamo
               poseben program, ki je v skladu s tem, tudi pogramom E - Evropa plus, ki naj bi
               zagotovil komunikacijsko dostopnost na približno enaki ravni za vse prebivalke in
               prebivalce Slovenije, tudi z možnostjo podpiranja določenih lokalnih programov in
               lokalnih povezovanj in dostopnosti. Konkretno na vprašanje belih lis, v konkretnih
               lokacijah in krajih vam bomo posredovali pisni odgovor. Če bi dobil ta odgovor
               vnaprej, bi si, seveda, to lahko pripravili, sicer pa je jasno, da na čisto konkretne
               lokacije, kaj je tam in kako se tam dogajajo problemi in kaj se tam da storiti, v tem
               trenutku, jasno, ne morem odgovoriti. Hvala lepa.</p>
            </sp>
            <sp xml:id="SDZ3-Redna-06-2001-05-22.sp70">

               <speaker>PREDSEDNIK BORUT PAHOR:</speaker>

               <p>Hvala lepa. Dodatno vprašanje. Prosim.</p>
            </sp>
            <sp xml:id="SDZ3-Redna-06-2001-05-22.sp71">

               <speaker>IVAN MAMIĆ:</speaker>

               <p>Ali mi lahko obljubite, da se boste držali poslovnika?</p>
            </sp>
            <sp xml:id="SDZ3-Redna-06-2001-05-22.sp72">

               <speaker>PREDSEDNIK BORUT PAHOR:</speaker>

               <p>Poslovnika se mora držati. Hvala lepa, gospod minister. Kolega Jelinčič ima besedo.
               Ministra Kopača ni. Prosim, kolega Jelinčič. Imate besedo.</p>
            </sp>
            <sp xml:id="SDZ3-Redna-06-2001-05-22.sp73">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Jaz bi postavil vprašanje gospodu zunanjemu ministru;
               in sicer, da najprej osvetlim nekatere dogodke. Sosednja Hrvaška se je v letu 1941 z
               dnem 10. aprilom, to se pravi, 6 dni po napadu Nemcev na Jugoslavijo, formirala kot
               Nezavisna država Hrvaška, celo 7 dni pred kapitulacijo Kraljevine Jugoslavije, takoj
               ob vstopu 14. oklopne nemške divizije v Zagreb. Nakar je 15. junija, to se pravi
               15.6.1941. leta, pristopila k trojnemu paktu, to se pravi k silam osi, paktu Nemčije,
               Italije in pa Japonske; skratka, v naci-fašistično koalicijo.</p>
               <p>S tem v zvezi sprašujem, ali bo ministrstvo za zunanje zadeve pripravilo dokumente,
               ki bodo sosednjo Hrvaško postavile na tisto mesto, kamor sodi, in ali bomo dvignili
               vprašanje reparacij in pa plačila vojne škode od strani naci-fašističnih okupatorjev.</p>
               <p>Gre za zadevo, da je treba tudi vprašanje slovenskih meja in razmejitve, ki nikoli
               niso bile določene v nobenem državnem, mednarodnem, meddržavnem, medrepubliškem ali
               kakršnim koli drugem sporazumu, kaj bomo naredili z njimi. In, ali jih bomo vključili
               v vprašanje sukcesije. Mislim, da bi se Slovenija morala povezati glede tega
               vprašanje z Zvezno republiko Jugoslavijo in pa z Bosno in Hercegovino, ki bosta
               verjetno dvignili isto vprašanje.</p>
               <p>Dejstvo je, da Hrvaška okupira velik del slovenskega teritorija, in nesporno dejstvo
               je, da so to teritoriji, ki jim zgodovinsko ne pripadajo. Mislim, da bi država
               Slovenija že davno morala to narediti in odpreti to poglavje na mednarodnih forumih.</p>
               <p>Potem bi pa vprašal še ministra za notranje zadeve, kaj je z majorjem Troho. Gre za
               eklatanten primer državnega terorizma, o katerem se že govori v Zahodni Evropi in kar
               že dviga prah v Zahodni Evropi. In sprašujem, zakaj se nič ne naredi, zakaj se zadeve
               skrivajo. In če se že izgubljenega planinca išče s petdesetimi ljudmi, s
               helikopterjem ali dvema, zakaj majorja Trohe ne išče nihče? Hvala lepa.</p>
            </sp>
            <sp xml:id="SDZ3-Redna-06-2001-05-22.sp74">

               <speaker>PREDSEDNIK BORUT PAHOR:</speaker>

               <p>Hvala lepa, kolega Jelinčič. Najprej bo odgovoril minister za zunanje zadeve dr.
               Rupel, za njim minister za notranje zadeve dr. Bohinc. Prosim, minister.</p>
            </sp>
            <sp xml:id="SDZ3-Redna-06-2001-05-22.sp75">

               <speaker>DR. DIMITRIJ RUPEL:</speaker>

               <p>Hvala lepa, gospod predsednik. Spoštovani gospod poslanec! Navedli ste nekaj
               zgodovinskih dejstev; večini teh dejstev ni mogoče ugovarjati. Vendar se, seveda,
               zunanje ministrstvo ne ukvarja prvenstveno z zgodovinskimi dejstvi, ampak se ukvarja,
               bi rekel, z uravnavanjem aktualnih problemov in aktualnih odnosov med državami, med
               našo državo in mednarodnimi organizacijami in tako naprej.</p>
               <p>Kar zadeva odnose med Slovenijo in Hrvaško, bi vam rad povedal, da kljub vsem
               težavam, ki so, Slovenija in Hrvaška v tem trenutku nadaljujeta pogovore, tudi neke
               vrste pogajanja o tem, kako bosta uredili odnose v prihodnosti oziroma kako je mogoče
               rešiti probleme, ki obstajajo med tema dvema državama. Na dnevnem redu naših
               pogovorov ni zgodovinskih tem, čeprav seveda ne izključujem možnosti, da bi morda
               nekoč s sosednjo Hrvaško začeli razprave tudi o zgodovini medsebojnih odnosov, tako
               kot smo storili in kot bomo storili z nekaterimi drugimi sosednjimi državami. Ob tem
               pa naj spomnim predvsem to, da obe državi, Slovenija in Hrvaška, izhajata iz skupne
               države SFRJ in da, kar zadeva razčiščevanje preteklosti, to zadeva predvsem
               preteklost v SFRJ, se pravi, v Jugoslaviji. Mi moramo predvsem zaradi Jugoslavije in
               zaradi skupne preteklosti v njej urediti nekatere odnose.</p>
               <p>Eno od vprašanj, ki je s tem v zvezi, je tudi vprašanje slovenskih oziroma
               slovensko-hrvaških meja. Kolega Jelinčič pravi, da so slovensko-hrvaške meje
               nedoločene. Dejstvo je, da so nekatere meje dejansko nedoločene, in tu mislim
               predvsem na mejo na morju.Meje na morju med Slovenijo in Hrvaško nikoli v preteklosti
               ni bilo, in zato je treba to mejo postaviti. Sicer pa so meje določene. Mi smo v
               ustavnih dokumentih, ki smo jih sprejeli - obe državi sta sprejeli ustavne dokumente
               iste vrste. Mi smo v teh dokumentih zapisali, da meja med državama Slovenijo in
               Hrvaško stoji tam, kjer je bila nekoč meja med republikama Slovenijo in Hrvaško
               znotraj SFRJ.</p>
               <p>Tako, da v principu mi meje imamo določene in tudi na nek način opisane. Imamo pa
               hkrati tudi diplomatsko komisijo, ki se ukvarja z nekaterimi podrobnostmi in ki bo,
               upam, končno kmalu končala svoje delo. To delo je tudi v povezavi ali pa v zvezi s
               tistim, kar sem prej rekel, namreč, da imamo s Hrvaško tekoče pogovore in pogajanja
               in da upamo, da bomo čim prej prišli do konca z njimi.</p>
               <p>Jaz bi se rad izognil kakšnim preveč dramatičnim besedam glede odnosov med državama,
               zaradi tega, ker se mi zdi, da dramatične besede ne prispevajo k temu, da čim prej
               rešimo probleme, ki so na dnevnem redu. Hvala lepa.</p>
            </sp>
            <sp xml:id="SDZ3-Redna-06-2001-05-22.sp76">

               <speaker>PREDSEDNIK BORUT PAHOR:</speaker>

               <p>Hvala lepa, gospod minister Rupel. Dr. Bugarič želite v imenu notranjega ministrstva
               odgovoriti na drugo vprašanje. Prosim.</p>
            </sp>
            <sp xml:id="SDZ3-Redna-06-2001-05-22.sp77">

               <speaker>DR. BOJAN BUGARIČ:</speaker>

               <p>Hvala, gospod predsednik. Spoštovani gospod poslanec Jelinčič. Opravičil bi rad
               ministra, ki je na delovnem obisku na Madžarskem in tako, da bo ministrstvo dalo
               pisni odgovor na vaše vprašanje.</p>
            </sp>
            <sp xml:id="SDZ3-Redna-06-2001-05-22.sp78">

               <speaker>PREDSEDNIK BORUT PAHOR:</speaker>

               <p>Hvala lepa. Želite postaviti dodatno vprašanje? Kolega Jelinčič.</p>
            </sp>
            <sp xml:id="SDZ3-Redna-06-2001-05-22.sp79">

               <speaker>ZMAGO JELINČIČ PLEMENITI:</speaker>

               <p>Hvala lepa. Sprejemam to, kar je povedal gospod Bugarič, in pričakujem pisni
               odgovor. Kar se tiče pa gospoda ministra za zunanje zadeve, pa je treba povedati, da
               meje pravzaprav ni so določene. Določila jih je zgolj in samo diplomatska komisija.
               In glede na dogovor s 26.6.1991, mi kot država -Slovenija ni dolžna spoštovati tega
               dogovora - zaradi tega, ker je sosednja Hrvaška kar z nekaj mednarodnimi akti
               poskušala spreminjati meje v lastno korist in na škodo Republike Slovenije. V tem
               primeru dogovor med obema državama ne drži več. To se pravi meje niso določene. To,
               kar se dogovarja diplomatska komisija, je v veliki meri na škodo Republike Slovenije.
               Zato je tudi ta diplomatska komisija že pred časom enostavno vrgla ven dva člana
               diplomatske komisije, ki sta se zavzemala za slovenska izhodišča in za pravično
               določitev meje.</p>
               <p>Nedvomno dejstvo je, da gre v primeru Slovenije in Hrvaške za dve novi državi. V
               primeru novih držav pa je potrebno upoštevati vsa zgodovinska dejstva, kajti v bivši
               SFRJ zaradi bratstva in enotnosti ni bilo dovoljeno govoriti o vseh nerešenih
               vprašanjih v času druge svetovne vojne.</p>
               <p>In za primer, če Slovenija hoče urediti te problematične zadeve zaradi vstopanja v
               Evropsko unijo, je treba povedati, da to pri vstopanju v Evropsko unijo ne igra
               nobene vloge. Vzemimo primer Cipra, ki je razdeljen, ki na razdelitveni črti vzbuja
               celo spopade z žrtvami, vendar Evropa želi sprejeti Ciper v svoje okrilje celo prej
               kot Republiko Slovenijo.</p>
               <p>Sprašujem, zakaj se slovenska vlada izogiba temu vprašanju in zakaj ministrstvo za
               zunanje zadeve ne pripravi in ne formira določene komisije, v kateri bi bili tudi
               tisti strokovnjaki, ki jim je do rešitve problema v korist Slovenije, kar pomeni v
               korist resničnih dejstev. Hvala lepa.</p>
            </sp>
            <sp xml:id="SDZ3-Redna-06-2001-05-22.sp80">

               <speaker>PREDSEDNIK BORUT PAHOR:</speaker>

               <p>Želite dodatno pojasniti vaša stališča? Dr. Rupel, prosim.</p>
            </sp>
            <sp xml:id="SDZ3-Redna-06-2001-05-22.sp81">

               <speaker>DR. DIMITRIJ RUPEL:</speaker>

               <p>Hvala lepa, gospod predsednik. Spoštovani gospod poslanec Jelinčič! Najprej bi rad
               seveda s kolikor je mogoče odločnosti zanikal vašo podmeno, da nam ni za korist
               Slovenije. Mislim, da bi takšno podmeno oziroma takšno trditev težko dokazali.
               Mislim, da si naše ministrstvo in da si vlada kar precej prizadevata, da bi čimbolj
               zastopala koristi Slovenije. V tej funkciji je tudi diplomatska komisija. Ne
               verjemite samo govoricam, ampak se prepričajte. Jaz sem vam pripravljen povedati
               kakršnekoli podatke, ki bi vas zanimali.</p>
               <p>V naši diplomatski komisiji oziroma v mešani komisiji vodijo zelo ostre polemike o
               mnogih vprašanjih, o katerih ste tudi vi zdaj govorili. Nikar vas naj ne bo strah, da
               bi Slovenija kakorkoli ravnala v škodo same sebe ali pa ta komisija v škodo
               Slovenije. To vam zagotavljam. Seveda pa lahko govorimo o konkretnih podatkih pozneje
               in na podlagi dokumentov.</p>
               <p>Mene po svoje veseli, da opozarjate na probleme med Slovenijo in Hrvaško. Mene
               veseli, da tudi v tem parlamentu, bi rekel, vlada in obstaja visoka občutljivost
               glede slovensko hrvaških odnosov. Moram vam reči, da glede teh odnosov vlada velika
               občutljivost tudi v ministrstvu za zunanje zadeve. Poskušamo, kadar je mogoče, to
               občutljivost tudi na ustrezen način kazati. Recimo, vi veste, da je dan, dva nazaj
               prišlo do neke poškodbe slovenskih nacionalnih simbolov na področju, kjer meja res ni
               dokončno določena. Gre za Sečovlje. Tu naše ministrstvo nenehno in, bi rekel,
               neutrudno opozarja na te stvari. Tako bomo s tem v zvezi reagirali tudi tokrat, kot
               smo sicer že v javnosti pojasnili. Ne mislimo, da je nemogoče voditi trezna, pametna
               koristna pogajanja, se boriti za koristi države, naše ali pa tudi za drugo stran, če
               prihaja do incidentov in če nekdo izziva incidente. Jaz mislim, da dejansko se je
               naša država vse doslej držala dogovora, da ne izziva nobenih incidentov in da v času,
               dokler trajajo pogajanja in pogovori, ravna skrajno zadržano.</p>
               <p>Kar zadeva vstopanje v Evropsko unijo, imate prav, in se vam za vaš pogled tudi
               zahvaljujem. Mislim, da je popolnoma jasno, da kakršnikoli problemi, ki bi jih imeli
               Slovenija in Hrvaška, ne morejo zadržati slovenskega vstopanja v Evropsko unijo. O
               tem v naših pogovorih z Evropsko unijo tudi nikoli ni bilo govora. Slovenska vlada se
               vprašanjem, ki so s tem povezana, ne izogiba in se jim tudi v prihodnosti nima namena
               izogibati.</p>
               <p>Kar zadeva koristi Slovenije, verjemite mi, kolega poslanec, da smo tako občutljivi
               kot vi. Hvala lepa.</p>
            </sp>
            <sp xml:id="SDZ3-Redna-06-2001-05-22.sp82">

               <speaker>PREDSEDNIK BORUT PAHOR:</speaker>

               <p>Hvala lepa, gospod minister. Naslednje vprašanje bo zastavil kolega Kavtičnik. Ne?
               Odstopate od vprašanja. Zato ima besedo kolegica Črnugelj. Prosim, kolegica
               Črnugelj.</p>
            </sp>
            <sp xml:id="SDZ3-Redna-06-2001-05-22.sp83">

               <speaker>SILVA ČRNUGELJ:</speaker>

               <p>Hvala lepa, gospod predsedujoči. Lepo pozdravljeni, kolegi in kolegice, predstavniki
               vlade, ministri in ministrice! Danes poslansko vprašanje zastavljam vam, gospa
               ministrica Lucija Čok.</p>
               <p>Kot vam je znano, dokončana je prva faza gradnje UKL, univerzitetne knjižnice
               Ljubljana, ki je na nek način obsegala prenovo stare Plečnikove hiše in pridobitev
               stavbnega zemljišča. Stavbno zemljišče je dejansko pridobljeno skoraj v 85%.
               Pripravljena je tudi delna lokacijska odločba, projektna dokumentacija za gradbeno
               dovoljenje.</p>
               <p>Ob razpravi in sprejemanju proračuna za leto 2001 smo vložili tudi amandma za
               dopolnitev in za omogočitev letošnjih procesov in vseh potrebnih akcij za nadaljnjo
               gradnjo univerzitetne knjižnice Ljubljana. Amandma je bil zavrnjen. Vi ste takrat na
               seji državnega zbora obljubili, da boste z določenimi prerazporeditvamiposkušali to
               zagato rešiti. Nakazali ste tudi možnost, da boste ponudili državnemu zboru spremembe
               in dopolnitve že davnega leta 1994 sprejetega zakona o gradnji univerzitetne
               knjižnice Ljubljana.</p>
               <p>Zato vas sprašujem, glede na to, da sem v napovedniku za državni zbor za junijsko in
               julijsko sejo ugotovila, da tega zakona ni, ali zakon pripravljate in kdaj nameravate
               ta zakon predložiti državnemu zboru v obravnavo. Kot vam je znano, se je Plečnikov
               NUK gradil od leta 1928 do leta 1941 in sedanja graditev univerzitetne knjižnice
               Ljubljana se je pričela leta 1989. Danes smo leta 2001 in bojim se, da bomo nekako ta
               rok prekoračili. Glede na to, da je treba načrtovati naloge za nadaljnji dve leti,
               vas sprašujem, kako in na kakšen način mislite to zagato razrešiti. Hvala lepa.</p>
            </sp>
            <sp xml:id="SDZ3-Redna-06-2001-05-22.sp84">

               <speaker>PREDSEDNIK BORUT PAHOR:</speaker>

               <p>Hvala vam za vprašanje. Dr. Čokova, ministrica za šolstvo, želite odgovoriti?
               Prosim!</p>
            </sp>
            <sp xml:id="SDZ3-Redna-06-2001-05-22.sp85">

               <speaker>DR. LUCIJA ČOK:</speaker>

               <p>Hvala lepa za vprašanje.</p>
               <p>Res je, ob proračunski obravnavi smo o tem veliko govorili. Seznanila bi vas
               pravzaprav s tem, kaj smo od tedaj do danes storili.</p>
               <p>Najprej moram povedati, da ministrstvo za šolstvo, znanost in šport odločno podpira
               ta projekt. Meni, da je projekt nacionalnega pomena in bo storilo vse, kar je v moči
               tega ministrstva, da se projekt ne ustavi. Zakon z delovnim naslovom, pravzaprav
               danes lahko rečemo delovni naslov, Univerzitetna knjižnica v Ljubljani, se res
               iztekel. Zato smo pri nas ukrenili naslednje.</p>
               <p>Pripravili smo spremembe in dopolnitve v prvem... Pravzaprav, najprej bom povedala
               tako. Pripravili in končali smo poročilo, najprej poročilo o doslej porabljenih
               sredstvih za dozdajšnjo gradnjo, in sicer milijardo 833 milijonov iz proračunskih
               sredstev in približno milijardo iz sredstev Mestne občine Ljubljana. Osnutek je že
               pripravljen, usklajuje se z ministrstvom za kulturo v kratkem in pa z Mestno občino
               Ljubljana, tako da bo prišel v državni zbor. To poročilo bo prišlo v državni zbor,
               usklajeno bo s strani vseh treh vlagalcev sredstev v dosedanji projekt. Nadaljuje se
               pridobitev in priprava zemljišč za gradnjo. Nekaj težav je zaradi denacionalizacije.
               Tudi gradbeni odbor nadaljuje s svojim delom, čeprav zdaj je v nekoliko čudnem
               položaju, ker se je zakon iztekel.</p>
               <p>Nadaljujemo s pregledom programov. V sodelovanju z Univerzo v Ljubljani smo
               ugotovili, da na osnovi že oblikovanih programov, npr. Centralne tehnične knjižnice
               in drugih fakultetnih knjižnic, je verjetno preverba programov, ki so bili
               zastavljeni s projektom, ponovno potrebna.</p>
               <p>Seveda končno pripravljamo spremembe in dopolnitve novega zakona, da bi prišel v
               državni zbor skupaj s poročilom. V tem zakonu bodo na novo postavljene faze, nosilci,
               delno tudi status te knjižnice, kajti po vsej preverbi ugotavljamo, da to je
               nacionalna knjižnica in univerzitetna. V novem naslovu moramo imeti obe determinanti.
               Tako vsaj predlagajo vsi bodoči uporabniki te knjižnice.</p>
               <p>Z odborom za šolstvo, znanost, kulturo in šport smo že stopili stik in se s
               predsednikom odbora dogovorili, da bi to poročilo in predlog sprememb in dopolnitev
               prišla v odbor junija meseca. Seveda pa mora iti najprej na vlado. Pričakujemo, da
               bomo v juniju prav gotovo poslali vladi v obravnavo ta gradiva in da najkasneje v
               septembru bi se moral pojaviti na vaših pultih.</p>
               <p>Načrtovanje proračunskih sredstev, v prvem osnutku, ki nam je bil poslan z
               ministrstva za finance in smo ga dokončali pred dobrim tednom dni, predvideva za
               2002, 2003 po 3 milijarde letno za nadaljevanje projekta. Želimo pa tudi medresorno
               usklajevanje v vladi glede virov financiranja projekta in nosilcev, kajti projekt je
               zdaj vreden 13 milijard. Teh 6 milijard seveda ne bo dovolj. Moramo se organizirati
               tako, da bo čimprej knjižnica končana.</p>
            </sp>
            <sp xml:id="SDZ3-Redna-06-2001-05-22.sp86">

               <speaker>PREDSEDNIK BORUT PAHOR:</speaker>

               <p>Hvala lepa, gospa ministrica. Želite postaviti dodatno vprašanje? <stage>(Ne želite.)</stage> Prav.
               Potem ima besedo kolega Levič. Prosim. Gospa ministrica, hvala lepa.</p>
            </sp>
            <sp xml:id="SDZ3-Redna-06-2001-05-22.sp87">

               <speaker>PETER LEVIČ:</speaker>

               <p>Hvala lepa, gospod predsednik. Vprašanje za ministrstvo za šolstvo in šport. Junija
               1999 je Slovenija skupaj z ostalimi evropskimi državami podpisala bolonjsko
               deklaracijo, ki zavezuje Slovenijo, da slovensko visoko šolstvo prilagodi evropskemu.
               Vemo, kako velike so nekatere razlike med študijem na slovenski fakulteti ali pa na
               kateri izmed fakultet v evropskih mestih.</p>
               <p>Slišali smo, da je potrebno kar nekaj sprememb v slovenskem visokem šolstvu. Ena
               izmed teh je tudi skrajšanje časa študija. Tu je sedaj moje prvo vprašanje.</p>
               <p>Ali ne bo skrajšani čas študija vplival na študentovo pridobljeno znanje?
               Ministrstvo razlaga, da bo čas študija po novem 3 + 2, torej tri za pridobitev prve
               visokošolske diplome, dva pa za drugo "master of science" oziroma po naše
               "magisterij". Ali bo študent v teh petih letih lahko osvojil znanje, ki bi ga drugače
               v sedmih letih, če sami vemo, da večinoma študentje že sedaj študij podaljšujejo
               preko predvidenih rokov?</p>
               <p>Odgovorni na ministrstvu omenjajo tudi finančno participacijo študentov. Kolikšna bo
               ta finančna participacija in kdo jo bo določal?</p>
               <p>Če jo bodo določale fakultete same, ali ni v nevarnosti, da bodo prevelike in bodo
               dolgoročno postale šolnine?</p>
               <p>Ali bo študent na osnovi te finančne participacije lahko sam izbiral predmete in
               profesorje, pri katerih bi rad poslušal predavanja in opravljal izpit, tako kot je to
               denimo v evropskih državah? Sami vemo, da je izbira predmetov in predavateljev danes
               vse prej kot študentova izbira. Edino, kar lahko študent danes izbira, je študijska
               smer, vse ostalo ni več v njegovi moči.</p>
               <p>Pri tem me zanima, ali bo fakulteta s študentom podpisala neke vrste pogodbo, v
               kateri se bo zavzemala, da v primeru, če ne bo izpolnjevala pogojev - vemo namreč, da
               se učenci gnetejo v učilnicah, na izpite čakajo po 10 in več ur, na rezultate čakamo
               po mesec, dva, aroganca in zanemarjanje profesorjev, profesorji zamujajo na
               predavanja, arogantno se obnašajo - ali bo država vrnila denar. Ko nekdo nekaj plača,
               zahteva določeno garancijo za opravljeno kakovostno delo.</p>
               <p>Glede na to, da se napoveduje obdavčitev štipendij in drugih socialnih transferov,
               temu v Stranki mladih Slovenije seveda močno nasprotujemo, ker bo spet udarilo po
               žepu najbolj socialno ogrožene dijake in še dodatna finančna participacija študija,
               koliko dijakov bo sploh finančno zmožnih nadaljevati študij?</p>
               <p>Še zadnje vprašanje. Ustanavljamo tretjo univerzo. Ali je predvidena morda še kakšna
               druga univerza, ne vem, celjska regija ali kakšna druga? Po eni strani odpiramo nove
               univerze, kar je vsekakor zelo pozitivno, po drugi strani pa ukinjamo programe, ki so
               pomembni za vstop v Evropsko unijo. Tukaj naj omenim samo prevajalski program. Želel
               bi slišati neko mnenje o tem.</p>
               <p>Pa še to. Zavedamo se, da samo z dobrimi in kakovostnimi profesorji bo tudi študij
               študentov dober in kakovosten. Hvala.</p>
            </sp>
            <sp xml:id="SDZ3-Redna-06-2001-05-22.sp88">

               <speaker>PREDSEDNIK BORUT PAHOR:</speaker>

               <p>Hvala vam, kolega Levič. Ponovno gospa ministrica, imate besedo.</p>
            </sp>
            <sp xml:id="SDZ3-Redna-06-2001-05-22.sp89">

               <speaker>DR. LUCIJA ČOK:</speaker>

               <p>Hvala lepa. Res je, Slovenija zelo aktivno deluje v bolonjskem procesu. Mislim, da
               tudi zelo uspešno, kajti s poročilom, ki smo ga dali v Pragi, smo lahko zadovoljni.</p>
               <p>Odgovorila bi na nekaj vaših vprašanj oziroma dilem, ki ste jih odprli, zelo na
               kratko. Komunike tega praškega srečanja je objavljen na internetu in bi bilo prav
               zanimivo, kdor si ga lahko ogleda, kaj vse je tudi Slovenija s tem pristala, ker je
               ta komunike podprla.</p>
               <p>Najprej ste vprašali o skrajšanju študija oziroma o dvotirnem oziroma dvosmernem
               študiju 3+2. Ugotavlja se namreč v Evropi, da imamo zelo različno trajanje študija.
               "Bachelor", kot se pravi, seveda naj bi bil pri nas enakovreden štiriletnemu
               univerzitetnemu študiju, marsikje pa tudi ni. Zato se predvideva, da bodo nekatere
               smeri, ki naj bi prej šle v poklic, torej to, kar tudi po drugih klasifikacijah
               imenujemo v tirnici B ali C, ne pa v A, ker tam so akademski programi, bi lahko
               trajali 3 leta. To se pravzaprav že delno v Sloveniji dogaja, saj imamo visoko
               strokovno šolstvo, ki sicer ima tudi praktično leto, leto prakse v 4. letniku ali že
               v drugi polovici 3., torej imamo že krajše programe, kot so univerzitetni programi.
               To pa ne pomeni, da bomo nekatere programe, kot so, recimo, gradbeništvo,
               arhitektura, medicina, veterina, krajšali. Združenje arhitektov Evrope se je
               energično uprlo, na primer, da bi se take vrste program lahko krajšal. Torej nekateri
               programi ne bodo mogli trajati 3 leta, bodo pač morali trajati 4 ali 5. Načelno pa
               naj bi 5-letni študijski program bil nadomestek za "master", se pravi za magisterij.
               Ugotavlja se, da je pot do doktorata predolga in je možnost, ki se odpira, da bi po
               5-letnem študiju študentje prišli naravnost na doktorat. Torej to so možnosti, ki so
               še zelo opcionalne. V tem komunikeju, se države niso strinjale s tem konceptom in je
               še vse v diskusiji do leta 2003, ko bo novo srečanje v Berlinu.</p>
               <p>Drugo, participacija študentov. Res je, da so na tem praškem srečanju študentje
               igrali izredno pomembno vlogo, bili izredno dobro organizirani in dosegli marsikaj
               tudi v socialnem smislu. Na primer, dosegli so, da je v komunikeju študij na visoki
               stopnji javno dobro, za katerega je odgovorna država in se uprli temu, da bi to
               prišlo v privatne roke ali na socialni trg, kjer bi z njim trgovali. Torej študij na
               univerzi je javno dobro in odgovorno je "public good". Seveda so pa možnosti mnoge,
               kako se študentom lahko na več načinov omogoči, da pridejo do ugodnih kreditov na
               dolgo dobo, za katere mora jamčiti država ali pa kavcij, ki jih dobijo vrnjene, če
               uspešno študirajo, ali pa sokaznovani tisti, ki seveda ne dobijo povrnjene kavcije,
               če ne dokončajo študija. Torej te možnosti se diskutirajo, vendar nobena od teh
               možnosti še ni preskrieptivna.</p>
               <p>Avtonomija univerze pa ne pomeni, da bo univerza ali fakulteta odločala kakorkoli.
               Mislim, da tukaj se mora država odločno postaviti na stran študentov in s konsenzom
               doseči kakršnokoli obliko participacije, ki bi jo morali v bodočnosti študentje
               dajati.</p>
               <p>Obdavčenje štipendij, to me žalosti, če se v tej smeri kaj namerava, posebno odvisno
               od teh socialnih štipendij. Mislim, da bodo vedno take štipendije za socialne ravni,
               ki ne bodo smele biti obdavčene. Vendar to je verjetno področje financ, in bom
               prosila kolega s področja financ, da pove, kako načrtujemo v tej državi.</p>
               <p>Res je, ne ustanavljamo še nobene univerze. Res pa je, da poskušamo na pol milijona
               prebivalcev ustanoviti delno univerzo v bodočnosti, kar pomeni, da bo Slovenija lahko
               dobila še kakšno univerzo, in seveda pomeni, da bo pa vendarle ta univerza temeljila
               na kvaliteti, da bo morala vsebovati programe, ki bodo šli skozi preverbo tudi
               strategije visokega šolstva v Sloveniji. Podpira se integriranje univerze, take, ki
               bo evropsko primerljiva, to se pravi, da bo imela vse parametre, ki se bodo dali
               primerjati z akreditacijami z drugimi državami. Varovati se pa moramo zelo razpršenih
               univerz ali razpršenega študija, kajti možnosti so druge. Višješolski študij lahko
               nastaja pri srednjih šolah; tu je zelo veliko interesa v kmetijstvu in tudi drugih
               strokah. Te višje šole bodo tiste, ki bodo dajale takojšen izhod v poklic, in te niso
               zavezane bolonjski deklaraciji.</p>
               <p>Ne vem, če sem vse povedala, drugače lahko še kaj dopolnim.</p>
            </sp>
            <sp xml:id="SDZ3-Redna-06-2001-05-22.sp90">

               <speaker>PREDSEDNIK BORUT PAHOR:</speaker>

               <p>Povejte, kolega Levič, je ali ni?</p>
            </sp>
            <sp xml:id="SDZ3-Redna-06-2001-05-22.sp91">

               <speaker>PETER LEVIČ:</speaker>

               <p>Hvala, gospa ministrica, kar dosti ste povedali.</p>
               <p>Me pa še vseeno zanima, nekako nisem dobil odgovora na to participacijo. Namreč, kaj
               ima študent od tega? Pridem, dam 100.000 tolarjev, ali bom dobil boljšo kvaliteto
               študija, ali bom dobil boljše profesorje, ali bo vse po starem? Vemo, da v tujini se
               plačujejo večinoma te participacije, vendar imajo študenti, lahko temu rečemo, več
               pravic oziroma več sodelovanja pri študiju. Pri nas se je poskušalo uvesti
               ocenjevanje profesorjev na nekaterih fakultetah, vendar se profesorji otepajo tega;
               sami vedo, zakaj. Hvala.</p>
            </sp>
            <sp xml:id="SDZ3-Redna-06-2001-05-22.sp92">

               <speaker>PREDSEDNIK BORUT PAHOR:</speaker>

               <p>Državni sekretar Končan želi tudi dodati odgovor. Najprej gospa ministrica.</p>
            </sp>
            <sp xml:id="SDZ3-Redna-06-2001-05-22.sp93">

               <speaker>DR. LUCIJA ČOK:</speaker>

               <p>V glavnem se z vami strinjam. Študentje, če nekaj dajo, morajo, razumljivo, vedeti,
               zakaj dajo. In sicer, glejte, če se dviga standard in če je mogoče v okviru izbirnega
               paketa, da si pač študent izbira svojega učitelja ali vsebino, ki je alternativna,
               tak program stane več. Tu seveda ne moreš zaračunati nečesa, česar ni, najprej mora
               to nastati.</p>
               <p>Mislim, da ni res, da ocenjevanja ni. Ocenjevanje je steklo, ta projekt je na
               ljubljanski univerzi stekel. Interna evalvacija, sama evalvacija programov teče prav
               skozi vprašalnike študentov. Če povsod še ni steklo, pomeni, da so fakultete še
               nekoliko zadržane. Vendar smo to sklenili tudi s pristopom v bolonjski proces.</p>
               <p>Rekla bi pa naslednje. Zelo pomembno je, da spremenimo institucionalno kulturo, to
               se pravi, mišljenja v glavah profesorjev na univerzah. To je proces, ki bo trajal
               dlje, vendar je nujen za reformo in novo strategijo visokega šolstva v Sloveniji.
           </p>
            </sp>
            <sp xml:id="SDZ3-Redna-06-2001-05-22.sp94">

               <speaker>PREDSEDNIK BORUT PAHOR:</speaker>

               <p>Hvala lepa, gospa ministrica. Državni sekretar Končan, prosim.</p>
            </sp>
            <sp xml:id="SDZ3-Redna-06-2001-05-22.sp95">

               <speaker>ROMAN KONČAN:</speaker>

               <p>Spoštovani gospod poslanec! Znano je v programu vlade, da bo v letošnjem letu
               predložila v proceduralni postopek sprejetje novega zakona o dohodnini. Kakšne bodo
               končne rešitve v novem zakonu o dohodnini, seveda prepuščam bližnji prihodnosti.
               Vendar z vidika obdavčevanja štipendij moram takoj izrecno poudariti naslednjo
               zadevo. V ministrstvu za finance zelo pozorno proučujemo z vidika ugotovitev naše
               davčne uprave, kakšne so možnosti posameznih deviacij, utajevanj, izogibanja
               plačevanja davkov skozi najrazličnejše oblike. Ugotavljamo, da ena izmed, jaz ne
               govorim, da je najpomembnejša, je tudi z vidika izplačevanja določenih prejemkov v
               najrazličnejših pravnoformalnih oblikah. V tem kontekstu, ko smo razlagali zadeve na
               nekaterih srečanjih, ki so se v maju dogajala po Sloveniji, so seveda potem v raznih
               zapisih v sredstvih javnega obveščanja bili enostavno povlečeni zelo enostavni
               zaključki, v smislu, da bodo štipendije, recimo, konkretno obdavčene. Odločno
               zanikam, da smo v okviru ministrstva za finance tako razmišljali ali tako tudi
               pripovedovali. Dejstvo pa je, tako kot je že tudi gospa ministrica, moram reči s tega
               fiskalnega vidika pravilno ugotavljala, da bo obstajal nek limit, do katerega bo
               zaradi javnosti znanih kriterijev, recimo, socialna ali državna štipendija, namenska
               štipendija, do tega zneska, ki ga bomo ugotavljali, ker so pogoji in kriteriji
               transparentni, v bistvu izvzeti iz vsakršne oblike obdavčenja. Vse, kar bopa nad tem
               kriterijem, nad to vrednostjo, pa bodo enako obdavčljivi prejemki, kot karkoli
               drugega.</p>
               <p>Zelo preprosto, danes lahko vi ali jaz, če imava družbo, ker sva direktorja,
               lastnika, lahko svojemu prijatelju, sinu, otroku, znancu, kakorkoli, nameniva
               štipendijo, recimo, 300.000 tolarjev, brez da bi bila tukaj stvar obdavčena. Ker ni
               nobenih kriterijev. In to je potem vedno predmet spora argumentacij v davčnih
               postopkih in samo za ta del gre. Se pravi, nekaj kar presega transparentno
               ugotovljive kriterije in pogoje, kar bi bilo smiselno obdavčiti, zato da bi bilo v
               okviru fiskalne politike in prenašanja davčnih bremen enakomerno razporejeno med vse
               tiste, ki prejemajo obdavčljive prejemke. Samo toliko in nič več. Hvala lepa.</p>
            </sp>
            <sp xml:id="SDZ3-Redna-06-2001-05-22.sp96">

               <speaker>PREDSEDNIK BORUT PAHOR:</speaker>

               <p>Hvala lepa. Besedo ima kolega Podobnik, za njim kolega Tanko.</p>
            </sp>
            <sp xml:id="SDZ3-Redna-06-2001-05-22.sp97">

               <speaker>JANEZ PODOBNIK:</speaker>

               <p>Hvala za besedo, gospod predsednik. Cenjeni predstavniki vlade! Moje poslansko
               vprašanje se dotika državne pokojnine, zato menim, da je to področje resorja za delo,
               družino in socialno politiko in pričakujem odgovor.</p>
               <p>V kratkem bi se glasilo tako: Zakaj se ne rešujejo zahtevki za državno pokojnino
               oziroma, zakaj se rešujejo tako počasi? Po podatkih, ki so bili povedani pred nekaj
               dnevi, je v Sloveniji več kot 3.000 naših državljanov vložilo ta zahtevek.</p>
               <p>Poslansko vprašanje bi še na kratko obrazložil. Zakon o pokojninskem in invalidskem
               zavarovanju prinaša pomembno novost. To je novost do državne pokojnine. Ena od
               novosti. Pravico do nje pa imajo po zakonu osebe, ki so dopolnile 65 let, oziroma ker
               gre za predhodno obdobje, velja, da zahtevek letos vlagajo osebe, ki so dopolnile 70
               let, in katerih lastni dohodki ne presegajo premoženjskega cenzusa za varstveni
               dodatek, ki letos znaša 63.272 tolarjev. Pogoji pa so še v tem, da ima upravičenec
               stalno bivališče prijavljeno v Sloveniji, da je v Sloveniji živel najmanj 30 let, med
               svojim 15 in 65 letom, ter da nima kakšne druge pokojnine po mednarodnih sporazumih.
               Pravico do državne pokojnine lahko po tolmačenju centra za socialno delo izkoristijo
               tudi osebe, ki so dopolnile 65 let in prejemajo denarni dodatek. Upam, da je ta
               podatek točen, ta interpretacija. Tipične upravičenke z državno pokojnino so osebe,
               ki niso bile nikdar zaposlene, na primer, tudi kmečke ženske in gospodinje. Kot
               rečeno, vse te pogoje izpolnjuje vsaj tri tisoč slovenskih državljanov in državljank.
               Toda oni čakajo, čakajo na dodatna navodila ministrstva za delo, glede ugotavljanja
               premoženjskih pogojev. Znano mi je, da je bilo že v uradnem glasilu, v Uradnem listu
               objavljeno navodilo, ampak to navodilo še vedno ne prinaša natančnejših pojasnil. To
               navodilo naj bi ponovno samo predvidelo, da bo ugotavljanje premoženjskega stanja
               vsaj še nekaj časa potekalo po postopku, predvidenem za ugotavljanje varstvenega
               dodatka, do katerega so upravičeni upokojenci, tisti, ki pač izpolnjujejo te pogoje.</p>
               <p>Moje vprašanje se glasi. Kaj bo storila vlada, da bi teh tri tisoč upravičenk in
               upravičencev čim prej v skladu z njihovo legitimno pravico dobilo odgovor na njihov
               vložek oziroma predlog za državno pokojnino? Hvala lepa.</p>
            </sp>
            <sp xml:id="SDZ3-Redna-06-2001-05-22.sp98">

               <speaker>PODPREDSEDNIK ANTON DELAK:</speaker>

               <p>Hvala lepa. Odgovoril bo gospod minister za delo, dr. Dimovski.</p>
            </sp>
            <sp xml:id="SDZ3-Redna-06-2001-05-22.sp99">

               <speaker>DR. VLADO DIMOVSKI:</speaker>

               <p>Hvala lepa za vprašanje. Dejstvo je, da ministrstvo za delo skrbno spremlja izvajanje
               zakona o pokojninskem in invalidskem zavarovanju in da je že pripravilo eno daljšo
               analizo, ki jo bo, tudi po sklepu državnega zbora, predložilo v državni zbor. Gre za
               precejšnje število tudi členov, ki bi jih bilo smiselno preoblikovati, tako da bi se
               določen delizvajanja, operacionalizacija tega zakona izvajala tako, da bi bila seveda
               omogočena boljša operacionalizacija tega zakona.</p>
               <p>Tudi to, kar ste navedli, izhaja iz 59. člena zakona o pokojninskem in invalidskem
               zavarovanju, kjer so natančno določeni pogoji za pridobivanje državne pokojnine. V
               smislu pridobivanja državne pokojnine, kot novega instituta, ki ga je zakon o
               pokojninskem in invalidskem zavarovanju prinesel, pa se za razliko od ostalih
               pokojnin zahteva dokazni postopek. Dokazni postopek je bil seveda olajšan z
               izvršilnim predpisom, ki smo ga mesec dni in pol nazaj dostavili zavodu za
               pokojninsko in invalidsko zavarovanje. Vendar obstaja en problem, ki je pa objektivne
               narave in ki ga seveda pospešeno razrešujemo, in sicer, da je potrebno ugotavljati
               tudi stalnost bivališča, kot ste že sami navedli, kar izhaja iz 59. člena tega
               zakona.</p>
               <p>Namreč problem registrov, ki ugotavljajo prebivališče posameznega državljana, kar po
               naših informacijah dostopno od 1953 leta. Zato je potrebno nekaj dodatne spodbude
               oziroma dodatnih raziskav, da se pri posameznem prosilcu ugotovi ta njegova stalnost
               bivališča. Kot ste navedli, je pa seveda za to potrebno 30 let. Izhaja, da je eden
               izmed kriterijev za pridobivanje državne pokojnine 30 let življenja v Sloveniji.</p>
               <p>Tako jaz upam, da bomo to z ustreznimi rešitvami, ki bodo sledile, in pa seveda z
               napori zavoda za pokojninsko in invalidsko zavarovanje pač čimprej ugotovili. Jaz
               upam, da bomo storili vse potrebno, da bomo lahko zagotovili nemoteno izplačevanje
               državnih pokojnin za vse prosilce, ki bodo do tega tudi upravičeni.</p>
               <p>V tem trenutku toliko. Kar se pa tiče vseh postopkov, ki jih izvajajo znotraj zavoda
               za pokojninsko in invalidsko zavarovanje, bi pa vam dostavil še pisni odgovor, tako
               da vidimo, ali je še kakšna možnost, da se ta proces pospeši.</p>
            </sp>
            <sp xml:id="SDZ3-Redna-06-2001-05-22.sp100">

               <speaker>PODPREDSEDNIK ANTON DELAK:</speaker>

               <p>Hvala. Besedo ima poslanec Jože Tanko.</p>
            </sp>
            <sp xml:id="SDZ3-Redna-06-2001-05-22.sp101">

               <speaker>JOŽE TANKO:</speaker>

               <p>Hvala lepa in lep pozdrav vsem. 25. januarja letošnjega leta sem vladi poslal pisno
               poslansko vprašanje, ki se je nanašalo na zaplete ob vzpostavitvi in ureditvi mej med
               loviščem lovske družine Dolenja vas in državnim loviščem Snežnik.</p>
               <p>Del lovišča lovske družine Dolenja vas je bil tej družini odvzet z odločbo okrajnega
               ljudskega odbora Kočevje, z dne 12.2.1950, in je bil prenešen na lovišče bivšega
               zaprtega območja. 10. avgusta leta 2000 je bil odvzeti del lovišča s sklepom vlade
               vrnjen lovski družini Dolenja vas in 20. septembra istega leta je bil sklenjen
               sporazum med upravno enoto Ribnica in lovsko družino Dolenja vas o upravljanju. 27.
               oktobra 2000 je bila v Uradnem listu objavljena tudi uredba štev. 1023012-15/97 o
               spremembi meje.</p>
               <p>Vlada pa je 15. februarja 2001 ta sklep odpravila, odpravila je sklep prejšnje vlade
               brez obrazložitve. Zanima me ali so zaključeni ustrezni postopki, glede na to, da ni
               izpeljana ureditev upravljanja na upravni enoti.</p>
               <p>Kdo ter na osnovi česa opravlja nadzor ter upravljanje z loviščem? Zanima me tudi,
               ali upravljanje in nadzor pravno korektna.</p>
               <p>Drugo vprašanje pa se nanaša na medveda, ki se je v zadnjem času spet v enormnih
               številkah pojavil v občinah Ribnica, Sodražica, Loški potok, Velike Lašče, Dobre
               polje in še kje. Ti se zadržujejo v neposredni bližini naselij, pridejo celo v vasi,
               povzročajo škodo in ogrožajo prebivalce. Čeprav pozivi preko številke 112 delujejo
               brez napak, pa je mobilizacijski čas intervencijske skupine predolg. Medvedi se
               namreč umaknejo praviloma kakšno uro prej, preden skupina prispe, kar kaže na to, da
               so medvedi očitno pravočasno posvarjeni.</p>
               <p>Sprašujem, kakšne ukrepe načrtuje vlada, da se bo resnično zagotovila primerna
               varnost prebivalcev, da se ne bodo ponovile nesreče, da se bo varovalo premoženje, da
               se bo zagotovila varna raba kmetijskih in gozdnih površin ter zagotovile varne poti.
               Ali bo vlada zagotovila sofinanciranje nevarnih poti v šolo? Lani so bile namreč dane
               številne obljube.</p>
               <p>In še tretje vprašanje. V zadnjih dveh letih sta se zgodili na območju Ribnice dve
               hudi nesreči ob srečanju z medvedom. V obeh sta poškodovanca utrpela hude poškodbe s
               trajnimi posledicami. Zanima me, ali sta bili odškodnini že izplačani. In če ni
               skrivnost morda, tudi koliko? Hvala lepa.</p>
            </sp>
            <sp xml:id="SDZ3-Redna-06-2001-05-22.sp102">

               <speaker>PODPREDSEDNIK ANTON DELAK:</speaker>

               <p>Hvala lepa. Odgovorila bo državna sekretarka, dr. Čadonič Špelič.</p>
            </sp>
            <sp xml:id="SDZ3-Redna-06-2001-05-22.sp103">

               <speaker>DR. VIDA ČADONIČ ŠPELIČ:</speaker>

               <p>Hvala lepa za vprašanje gospodu poslancu. Dejstvo je, da je naštel tri vprašanja in
               čisto vsa niso samo v pristojnosti našega ministrstva. Mogoče bi na prvo vprašanje,
               to je v zvezi z odpravo omenjenih odločb v Kočevski Reki. Res je tako, vlada je
               spremenila oziroma odpravila prej naštete odločbe iz lanskega leta. Seveda na pamet
               obrazložitve ne vem. Če je res sklep nima, bo naše ministrstvo poskrbelo, da se bo
               obrazložitev napisala in vas bomo o tem pismeno obvestili.</p>
               <p>Drugo, kar se tiče medvedov. Področje pokriva drugi državni sekretar in vam bo dal
               pisni odgovor.</p>
               <p>Kar se tiče odškodnin, pa lahko zagotovim v tem trenutku, da se naše ministrstvo
               skupaj z ministrstvom za finance trudi za izplačilo te odškodnine. Lahko me bo
               dopolnil tudi državni sekretar Končar, vendar postopek še teče na sodišču. Vse
               natančno dobite pismeno. Hvala lepa.</p>
            </sp>
            <sp xml:id="SDZ3-Redna-06-2001-05-22.sp104">

               <speaker>PODPREDSEDNIK ANTON DELAK:</speaker>

               <p>Hvala. Želi gospod poslanec postaviti dodatno vprašanje? Prosim.</p>
            </sp>
            <sp xml:id="SDZ3-Redna-06-2001-05-22.sp105">

               <speaker>JOŽE TANKO:</speaker>

               <p>Jaz bi prosil, da mi na vsa ta zastavljena vprašanja dostavite pismene odgovore.
               Pač, vlada, ministrstvo, finančno ministrstvo, pač, kdor je za te stvari pristojen.
               Hvala lepa.</p>
            </sp>
            <sp xml:id="SDZ3-Redna-06-2001-05-22.sp106">

               <speaker>PODPREDSEDNIK ANTON DELAK:</speaker>

               <p>Hvala. Besedo ima gospod poslanec, mag. Janez Drobnič.</p>
            </sp>
            <sp xml:id="SDZ3-Redna-06-2001-05-22.sp107">

               <speaker>MAG. JANEZ DROBNIČ:</speaker>

               <p>Hvala lepa za besedo. Lep pozdrav predstavnikom vlade, spoštovane kolegice in
               kolegi, tudi vam. Moje vprašanje je nekako dopolnilno k vprašanju, ki ga je kolega
               poslanec, gospod Tanko, že postavil. Državni zbor Republike Slovenije v prejšnji
               sestavi, torej 30. junija v preteklem letu, je naložil oziroma sprejel sklep, naj
               vlada pripravi strategijo ravnanja oziroma upravljanja z rjavim medvedom v Republiki
               Sloveniji. Poleg tega so bili še dodatni sklepi za zagotovitev varnosti, enake
               možnosti življenja v Sloveniji vsem prebivalcem. Kljub temu da je bil rok razmeroma
               kratek, do julijske seje, vendar leta 2000, ne leta 2001, tega dokumenta v državnem
               zboru še nismo videli. Zato me seveda zanima, kdaj bo ta dokument pripravljen. To je
               prvo vprašanje.</p>
               <p>Drugo vprašanje. V moji poslanski pisarni se oglašajo ljudje tudi v zvezi z
               odškodninami, ker ne dobijo odškodnine zaradi medveda. Nekateri so morali preprosto
               ukiniti čredo.</p>
               <p>Na francoski televiziji sem videl proteste ljudi, ki so bili seveda proti takšnim
               strategijam, kot jih je uvedla francoska vlada, torej da se uvozi rjavi medved iz
               Slovenije in se mu zagotovi svobodno življenje. Kljub temu, da imajo samo tri
               medvede, kakor sem seznanjen, pri čemer mislim, da že enega ni več, so pripravili
               precej burne proteste. Pri nas pa so očitno državljani tiho, smo tiho, nič se ne
               zgodi, morda zaradi strahu, morda pa zaradi tega, ker ne pričakujejo ničesar od
               države. Glede na to, kar se dogaja, res verjetno ne pričakujejo ničesar od države.
               Zadnji dogodek, ki je bil tudi omenjen, medvedka je povrgla mladiče dobesedno v kraju
               v okviru mojega okoliša.</p>
               <p>Zanima me, kdaj bo predložena ta strategija, kdaj bodo izplačane te odškodnine - tam
               je neka zaveza, da bodo ekspeditivni. Ne vem, če je to, da se eno leto ne izplača,
               ekspeditivno.</p>
               <p>Kdaj bomo zagotovili v Sloveniji oziroma boste zagotovili varno in enakovredno
               življenje ljudi na celotnem območju države? Torej, dopolnjujem tisto vprašanje
               oziroma vprašanja, ki jih je moj kolega postavil. Mislim, da državljani, ne samo jaz,
               torej, da državljani pričakujejo resen odgovor in resno ravnanje. Hvala lepa.</p>
            </sp>
            <sp xml:id="SDZ3-Redna-06-2001-05-22.sp108">

               <speaker>PODPREDSEDNIK ANTON DELAK:</speaker>

               <p>Hvala lepa. Odgovorila bo gospa državna sekretarka dr. Čadonič Špelič.</p>
            </sp>
            <sp xml:id="SDZ3-Redna-06-2001-05-22.sp109">

               <speaker>DR. VIDA ČADONIČ ŠPELIČ:</speaker>

               <p>Hvala lepa za besedo. Odgovorila bom podobno kot prejšnjemu sogovorniku, ker so
               nekako vprašanja tudi vsebinsko vezana.</p>
               <p>Dejansko v tem trenutku ne morem reči, kdaj bo strategija pripravljena. Poznamo to
               problematiko glede medvedov. Kot veste, je tudi v veljavi odločba o odstrelu
               medvedov.</p>
               <p>Kar se pa tiče same odškodnine, sem pa že povedala, da je proces na sodišču in
               čakamo odločitve sodišča, ker gre za pritožbo, ker se pač oškodovanec ni strinjal s
               ponujeno višino odškodnine. Mi smo zdaj zaprosili, da sodišče določi izvedenca
               medicinske stroke, ki bo potem dejansko določil, kakšne so bile poškodbe in kakšna
               naj bi bila vrednost, ki bi oškodovancu te poškodbe na nek način nadomestila, čeprav
               se zavedamo, da jih je nemogoče denarno nadomestiti.</p>
               <p>Predlagam, ker gre za sklop vprašanj, ki se vežejo na isto tematiko, da pripravimo,
               obema poslancema pismen odgovor. Hvala lepa.</p>
            </sp>
            <sp xml:id="SDZ3-Redna-06-2001-05-22.sp110">

               <speaker>PODPREDSEDNIK ANTON DELAK:</speaker>

               <p>Hvala. Želite postaviti še dopolnilno vprašanje? Prosim!</p>
            </sp>
            <sp xml:id="SDZ3-Redna-06-2001-05-22.sp111">

               <speaker>MAG. JANEZ DROBNIČ:</speaker>

               <p>Hvala. Dopolnilno vprašanje, mislim, da je bilo takrat tudi v sklepu dopolnil, torej
               dodaten sklep je bil v zvezi z možnostjo koriščenja sredstev iz Evropske unije za
               raziskave in reševanje problematike.</p>
               <p>Zanima me ta vidik, ali je vlada vzpostavila kakšne kontakte z Evropsko unijo v
               smislu pridobitve teh sredstev. Ta projekt rjavega medveda, če ga nihče v Evropi noče
               in ga v Sloveniji pač razvijamo, mislim, da smo upravičeni do sredstev za razvoj tega
               biotopa za to žival, ki pač ima evropske dimenzije. Tudi to vprašanje bi rad videl
               oziroma odgovor v tem vašem pisnem izdelku. Hvala.</p>
            </sp>
            <sp xml:id="SDZ3-Redna-06-2001-05-22.sp112">

               <speaker>PODPREDSEDNIK ANTON DELAK:</speaker>

               <p>Hvala. Želite odgovoriti? Gospa državna sekretarka.</p>
            </sp>
            <sp xml:id="SDZ3-Redna-06-2001-05-22.sp113">

               <speaker>DR. VIDA ČADONIČ ŠPELIČ:</speaker>

               <p>Da, zavezali smo se, da bomo pismeno odgovorili. Lahko gospodu poslancu odgovorim, da
               smo seveda vzpostavili stike z Evropsko unijo tudi za reševanje tega problema.
               Številk, ki iz tega sledijo, če sledijo, pač ne morem v tem trenutku navesti.</p>
            </sp>
            <sp xml:id="SDZ3-Redna-06-2001-05-22.sp114">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima gospod poslanec Bogdan Barovič. Ga ni. Besedo ima gospod
               poslanec Davorin Terčon. Izvolite!</p>
            </sp>
            <sp xml:id="SDZ3-Redna-06-2001-05-22.sp115">

               <speaker>DAVORIN TERČON:</speaker>

               <p>Hvala, predsedujoči. Moje poslansko vprašanje je namenjeno ministrstvu za promet in
               zveze in se nanaša na izgradnjo 2. tira oziroma hitre proge med Koprom in Divačo.
               Ministra sicer tukaj ne vidim, vidim državnega sekretarja za ceste. No, jaz bom
               spraševal o železnicah in upam, da bom dobil odgovor.</p>
               <p>Minister Presečnik je 23. februarja letošnjega leta s svojim italijanskim kolegom
               Bersanijem podpisal tako imenovani zapisnik o pogovoru, na osnovi katerega naj bi
               bila usklajena hitra proga, ki je del 5. koridorja med Trstom in Ljubljano. To je
               nekakšen kompromis med različnimi stališči, ki so se do sedaj pojavljala med Italijo
               in Slovenijo, glede izgradnje tega dela hitre proge.</p>
               <p>Vlada Republike Slovenije je že lansko leto naložila oziroma naročila in naložila
               izdelavo lokacijskega načrta za hitro progo med Koprom in Divačo. Dejstvo je, da ta
               odsek hitre proge ni usklajen z inačico oziroma varianto "m", ki je opredeljena v
               zapisniku o pogovoru, in da kliče po potrebnem preprojektiranju hitre proge med
               Koprom in Divačo, če bi bila možna, kar bi bilo smiselno, navezava na hitro progo med
               Trstom in Ljubljano, ki je del 5. koridorja od Benetk do Kijeva.</p>
               <p>Ministrstvo na osnovi tega sprašujem, ali smatra zapisnik o pogovoru zavezujoč za
               slovensko stran in ali ga razume kot zavezujočega tudi za italijansko stran.</p>
               <p>Če je tako, sprašujem, kdaj namerava ministrstvo predložiti vladi odločitev o
               potrebnem preprojektiranju hitre proge med Koprom in Divačo, da bi bila možna
               navezava tudi na hitro progo 5. evropskega koridorja oziroma ali bo vztrajala na že
               sprejeti varianti 1/3 hitre proge med Koprom in Divačo.</p>
               <p>Po moje je potrebno odločitev sprejeti čimprej tako zaradi tega, da bi Luka Koper še
               naprej ostala konkurenčna v primerjavi z ostalimi lukami na tem območju in predvsem
               sosednjih državah, in tudi zaradi tega, ker je ministrstvo zapisalo v nacionalni
               program razvoja železniške infrastrukture, ki prihaja v tretje branje v parlament, da
               bomo ta drugi tir, hitro progo med Divačo in Koprom, zgradili v letih 2002 - 2006,
               kar je, po moji oceni nekoliko preoptimistično. Prosim seveda za pismeni odgovor.</p>
            </sp>
            <sp xml:id="SDZ3-Redna-06-2001-05-22.sp116">

               <speaker>PODPREDSEDNIK ANTON DELAK:</speaker>

               <p>Hvala lepa. Odgovoril bo državni sekretar, Anton Šajna. Prosim.</p>
            </sp>
            <sp xml:id="SDZ3-Redna-06-2001-05-22.sp117">

               <speaker>ANTON ŠAJNA:</speaker>

               <p>Gospod Terčon, najlepša hvala za vprašanje. Upam, da bom glede na moje poznavanje te
               problematike znal vsaj delno odgovoriti na postavljeno vprašanje.</p>
               <p>Minister je 23. februarja podpisal zapisnik. Cilj tega zapisa oziroma dogovora je
               bil sledeč. Slovenija potrebuje čimprej zgraditi drugi tir od Kopra do Divače, da bi
               se lahko Luka Koper ustrezno razvijala in bila še v tem prostoru konkurenčna.
               Istočasno je pa potreba po tem, da se načrtuje hitra proga v smeri Trst - Ljubljana -
               Budimpešta in tako dalje.</p>
               <p>Ideja je v tem, da se kolikor mogoče ti dve trasi in ali je seveda to mogoče, ali se
               ti dve trasi ujemata, ali je potrebno na tako majhnem prostoru načrtovati drugi tir
               železniške proge in pa traso hitre proge. Odgovor, katerega so dali strokovnjaki, je
               ta, da se vsaj delno lahko ti dve trasi ujemata, ne glede na to, da je že v izdelavi
               lokacijski načrt za drugi tir in nekako na tehnični ravni predvidena najustreznejša
               trasa.</p>
               <p>Zapisnik, kot smo ga mi razumeli, je dogovor o skupnem delu, da bi našli rešitev, ki
               bi zadovoljevala obe trasi. Trasa hitre proge nam omogoča med drugim tudi to, da bi
               lahko koristili mednarodne vire za izboljšanje oziroma vzpostavitev boljših pogojev
               na trasi 5. koridorja, kar se nam zdi seveda smiselno. Ker se je v javnosti
               pojavljalo verjetno veliko vprašanj, podobnih, kot ste ga vi, gospod poslanec,
               postavili, je minister naročil ekspertni skupini, da ponovno in glede napostavljena
               vprašanja preveri smiselnost tako načrtovanega cilja. Ekspertna skupina na tem že
               dela in bo v najkrajšem času prišla do zaključka, ali je ideja, ki je bila
               zastavljena za cilj, prava in ali je uresničljiva v doglednem času. Če bo odgovor ne,
               se bodo dela nadaljevala na že prej omenjeni trasi, sicer se bo trasa ustrezno
               preuredila, preprojektirala. Ni še v fazi projekta, to so še študije. Tako bo
               zadovoljila potre oziroma zahteve, ki so bile postavljene.</p>
               <p>To je odgovor, ki sem ga lahko jaz ta trenutek ustno podal na podlagi poznavanja te
               problematike, bomo pa pripravili oziroma bo urad za železnice pripravil ustrezen
               pisni odgovor, v najkrajšem času. Hvala lepa.</p>
            </sp>
            <sp xml:id="SDZ3-Redna-06-2001-05-22.sp118">

               <speaker>PODPREDSEDNIK ANTON DELAK:</speaker>

               <p>Hvala. Želite postaviti dopolnilno vprašanje? <stage>(Ne.)</stage> Besedo ima poslanec Bevk
               Samo.</p>
            </sp>
            <sp xml:id="SDZ3-Redna-06-2001-05-22.sp119">

               <speaker>SAMO BEVK:</speaker>

               <p>Hvala za besedo gospod podpredsednik. Spoštovani zbor! Državni zbor Republike
               Slovenije je 21. oktobra 1999 opravil prvo branje nacionalnega programa visokega
               šolstva. Vlada Republike Slovenije pa je na podlagi osmih sprejetih stališč
               pripravila predlog programa za drugo obravnavo, ki je bil objavljen v Poročevalcu 16.
               maja 2000. Z dopisom rektorja univerze prof. dr. Jožeta Mencingerja, z dne 6.7.2000,
               je Univerza v Ljubljani podala vrsto pripomb k predlogu vlade zadrugo obravnavo. Prav
               bi bilo, da državni zbor Republike Slovenije čim prej prične z drugo obravnavo
               nacionalnega programa visokega šolstva.</p>
               <p>Zanima pa me in zato sprašujem vlado oziroma pristojno ministrstvo, kakšno je njuno
               stališče do obstoječega besedila programa in nadaljevanje obravnave v državnem zboru.
               Hvala lepa.</p>
            </sp>
            <sp xml:id="SDZ3-Redna-06-2001-05-22.sp120">

               <speaker>PODPREDSEDNIK ANTON DELAK:</speaker>

               <p>Hvala lepa. Odgovoril bo državni sekretar dr. Pejovnik Stane.</p>
            </sp>
            <sp xml:id="SDZ3-Redna-06-2001-05-22.sp121">

               <speaker>DR. STANE PEJOVNIK:</speaker>

               <p>Spoštovani gospod predsedujoči, poslanke in poslanci! Gospod poslanec Bevk, najlepša
               hvala za vprašanje. Nacionalni program visokega šolstva je eden od dokumentov, ki ima
               pri dejavnosti ministrstva za šolstvo, znanost in šport visoko prioriteto.
               Pričakujemo, da bo uvrščen na julijsko sejo tega zbora in upajmo, da bomo takrat
               lahko tudi ta res pomemben dokument za razvoj terciarnega šolstva na Slovenskem
               dokončali.</p>
               <p>Kar se tiče pripomb, ki jih je postavil gospod rektor. Mislim, da gre za 12 pripomb
               s strani univerze v Ljubljani. Lahko vam zagotovim, da je velika večina teh pripomb
               že vgrajena v dokument, kjer so bile na tak ali drug način upoštevane, nekaj teh
               pripomb pa bomo morali v amandmajski obliki pripraviti v dogovoru z obema univerzama
               in s svetom za visoko šolstvo za obravnavo v državnem zboru. Če jih na hitro
               prekomentiram. Velika večina pripomb ni sporna. Gre pa za eno od pripomb, ki jo
               ministrstvo nikakor ne more sprejeti. Namreč, da naj bi se med študijske programe, ki
               trajajo 9 semestrov, uvrstil tudi študijski program vodarstva in komunalno
               inženirstvo. Na splošnem velja, glede na to, kaj je ministrica prej povedala, da bomo
               v ministrstvu prej razmišljali o skrajševanju programov kot o uvrščanju novih
               programov na podaljšano dobo študija.</p>
               <p>Prav tako je točka, ki govori o izobraževanju na višjih strokovnih šolah, za naše
               ministrstvo zelo dobrodošla. V samem programu visokega šolstva sicer ni eksplicitno
               omenjena, lahko pa napovem, da bo ministrstvo za šolstvo poskušalo v zelo kratkem
               času pripraviti novo zakonodajo, ki bi naj uredila to področje, saj smo trdno
               prepričani, da je potrebna zaokrožena zakonodaja prav na tem področju. V samem
               dokumentu je področje višjega šolstva nekajkrat zgolj omenjeno, ni pa sestavni del
               tega programa.</p>
               <p>Vse ostale stvari, mislim, da so v visoki meri usklajene, da bodo uvrščene v sam
               program, in v dogovoru z obema rektorjema je bilo doseženo tudi soglasje, da bomo že
               v letošnjem letu pripravili novo uredbo o financiranju visokega šolstva, tako
               imenovano financiranje v enotnem znesku oziroma v grdi spakedranščini pravimo temu
               "lampsome" financiranje, ki bo v visoki meri pomenilo tudi precej višjo avtonomijo
               obeh univerz.</p>
               <p>Upam, da sem vam s tem odgovoril. Seveda boste pa v amandmajski obliki usklajena
               stališča prejeli za samo obravnavo. Tudi mi želimo, da bi bil ta dokument čim prej v
               državnem zboru obravnavan in tudi sprejet. Hvala lepa.</p>
            </sp>
            <sp xml:id="SDZ3-Redna-06-2001-05-22.sp122">

               <speaker>PODPREDSEDNIK ANTON DELAK:</speaker>

               <p>Hvala lepa. Želite postaviti dopolnilno vprašanje? <stage>(Ne.)</stage> Hvala.</p>
               <p>Besedo ima poslanec Igor Štemberger.</p>
            </sp>
            <sp xml:id="SDZ3-Redna-06-2001-05-22.sp123">

               <speaker>IGOR ŠTEMBERGER:</speaker>

               <p>Hvala za besedo. Svoje vprašanje bi postavil ministrstvu za gospodarstvo, in sicer za
               področje turizma.</p>
               <p>Turizem je prav gotovo pomemben dejavnik, ki gradi tudi prepoznavnost naše države.
               In ravno prepoznavnost države je tisti glavni faktor, ki vpliva na javno mnenje o
               neki državi. V zadnjih raziskavah javnega mnenja v državah članicah Evropske unije
               Slovenija ne kotira prav visoko. Najmanj so nam naklonjeni Francozi. Če pogledamo
               program dela slovenske turistične organizacije za leto 2001, katere ustanoviteljica
               je vlada Republike Slovenije, za področje Francije, vidimo, da je slabo obdelana, da
               smo imeli lani vsega skupaj okrog 300 gostov prek Adrie Airways iz Francije, da letos
               ne bo novih aktivnosti za pridobivanje francoskih gostov in, da boljših rezultatov ne
               moremo pričakovati. Potem se pa še sprašujemo, zakaj so nam Francozi tako
               nenaklonjeni.</p>
               <p>Zanima me, kakšni so načrti za promocijo naše države, tako na francoskem trgu kot na
               ostalih trgih držav članic Evropske unije.</p>
               <p>Ko sem že pri področju turizma, bi se dotaknil še ene panoge, in sicer področja
               mladinskega turizma. Tudi ta je prepuščen zgolj samoiniciativi mladih. Nimamo
               prenočitvenih kapacitet in tudi temu ne nameravamo posvečati kakšne večje pozornosti,
               vsaj po planih slovenske turistične organizacije za leto 2001 ne. Ko gre za mladinski
               turizem, gre tu res za mlade, se pravi, za študente, se pravi za tiste, z nekoliko
               tanjšimi denarnicami. Vendar pa moramo vedeti, da so to naši potencialni gosti, ki se
               bodo čez leta vračali v našo državo z debelejšimi denarnicami, vendar le, če jih bomo
               znali sedaj pritegniti. S takšnim načinom dela, kot ga imamo sedaj, jih verjetno ne
               bomo pritegnili. Zato me zanima, kakšen je vaš pogled na prihodnost mladinskega
               turizma v Sloveniji. Hvala.</p>
            </sp>
            <sp xml:id="SDZ3-Redna-06-2001-05-22.sp124">

               <speaker>PODPREDSEDNIK ANTON DELAK:</speaker>

               <p>Hvala lepa. Odgovoril bo državni sekretar dr. Edo Pirkmajer.</p>
            </sp>
            <sp xml:id="SDZ3-Redna-06-2001-05-22.sp125">

               <speaker>DR. EDO PIRKMAJER:</speaker>

               <p>Hvala lepa, gospod poslanec, za obe vprašanji, tako kar zadeva promocijo našega
               turizma v Franciji ali pa promocijo Slovenije v Franciji, kot tudi glede mladinskega
               turizma.</p>
               <p>O teh vprašanjih bom poskrbel, da boste dobili pismen odgovor. Mislim, da gre za dve
               dokaj pomembni temi, o katerih pa si ne bi upal dati natančnega odgovora. Mislim, da
               moj odgovor ne bi zadeve v ničemer razjasnil, zato bom poskrbel, da boste dobili
               pismen odgovor. Hvala lepa.</p>
            </sp>
            <sp xml:id="SDZ3-Redna-06-2001-05-22.sp126">

               <speaker>PODPREDSEDNIK ANTON DELAK:</speaker>

               <p>Hvala. Želite postaviti dodatno vprašanje? <stage>(Ne.)</stage> Hvala lepa. Besedo ima poslanec
               Jurij Malovrh.</p>
            </sp>
            <sp xml:id="SDZ3-Redna-06-2001-05-22.sp127">

               <speaker>JURIJ MALOVRH:</speaker>

               <p>Hvala lepa za besedo in lepo pozdravljeni. Moje vprašanje je namenjeno ministrstvu za
               notranje zadeve in pa ministrstvu za delo, družino in socialne zadeve, drugo pa
               ministrstvu za šolstvo in šport in pa seveda ministrstvu za delo.</p>
               <p>Pri prvem vprašanju me zanima, kako je z ureditvijo statusa in ugotavljanja obstoja
               pravno izvenzakonske skupnosti. Moram uvodoma reči, da nisem proti njej, vendar je
               zadevo potrebno pravno urediti. Namen samega poslanskega vprašanja je predvsem v tem,
               kako urediti vprašanje dokazljivosti obstoja izvenzakonske skupnosti ali je dovolj
               samo izjava, takšna ali drugačna oziroma ugodnejša za prosilca. V praksi namreč
               prihaja do problemov izkoriščanja, do zlorab.</p>
               <p>Kadar nekomu obstoj izvenzakonske skupnosti prinaša korist, na primer vloga za
               stanovanje, se nanjo sklicuje. Kadar pa izvenzakonska skupnost ne prinaša koristi,
               čeprav dva dejansko živita skupaj, na primer uveljavljanje plačila za znižano plačilo
               vrtca, in to ve ožja ali širša okolica, matere navajajo, da so samohranilke in da
               živijo same, oče otroka pa stalno prebivališče prijavi pri starših ali pa kje drugje.
               Vsekakor smatram, za pravno praznino dejstvo, da lahko nekdo izvenzakonsko skupnost
               uveljavlja, kadar mu je to v korist, ko mu je pa v škodo pa ne. Primeri so evidentni.</p>
               <p>Dovolite, da ponazorim navedeno. Gre za to, da bi, na primer pristojni občinski
               upravni organ med reševanjem določene upravne zadeve, v kateri se določa o pravici,
               obveznosti ali koristi posameznika, lahko preveril pri pristojnem organu, ali je
               nekdo prijavil izvenzakonsko skupnost ali ne, in se ne bi bilo potrebno ukvarjati z
               dokazovanjem le-te, saj vsi vemo, da dalj časa trajajočo življenjsko skupnost moškega
               in ženske je po zakonu izredno težko dokazovati. V tujini imajo ta problem sistemsko
               rešen.</p>
               <p>Prosim seveda za pisni odgovor, še bolj pa za ureditev te pravne praznine, kajti to
               zadevo zlorablja približno 20% partnerjev. Moram reči, da kurjega tatu preganjamo,
               nekoga, ki pa v 10-kratni ali pa 20-kratni vrednosti izkorišča tako državo kot
               občino, pa ne. Pri kurjem tatu Boris Žunko ali pa Edo Mlačnik to zjutraj ob šestih
               pove.</p>
               <p>Drugo vprašanje se pa nanaša podobno, in sicer, ali šteje med vzdrževanje družinske
               člane tudi stara mama ali stari oče, ki živi v skupnem gospodinjstvu, nima pa lastnih
               dohodkov, ima pa moža oziroma ženo, ki prejema pokojnino. Primer se nanaša na obračun
               plačila cene programa v vrtcu, kjer uveljavljajo starši občinsko subvencijo. Po
               pravilniku o plačilih staršev za programe v vrtcih prihaja do dvoumnosti. Na eni
               strani govori, da se med družinske člane štejejo otrokovi starši, ki jih kot
               vzdrževane družinske člane opredeljuje zakon o dohodnini. Na drugi strani pa
               pravilnik v petem odstavku 3. člena določa, da lahko občina v izjemnih primerih
               upošteva druga dejstva in okoliščine, v tem primeru sta to stara mama ali stari oče,
               ki nista vzdrževana družinska člana njune hčere, saj imata moža ali ženo, kiprejema
               pokojnino. Kar se tiče vidika dohodninskih odločb, je davčni upravi vseeno, ali so
               vzdrževani družinski član upošteva pri hčeri ali pri njenem možu. Davčna uprava vrne
               preveč izplačano dohodnino ali hčeri ali njenemu možu. Ta zakonitost davčne uprave pa
               ne more biti osnova za upoštevanje družinskih članov pri izračunu cene vrtca. Tudi
               pri tem zakonu prihaja do dvoumnosti, zato prosim za pisni odgovor.</p>
            </sp>
            <sp xml:id="SDZ3-Redna-06-2001-05-22.sp128">

               <speaker>PODPREDSEDNIK ANTON DELAK:</speaker>

               <p>Hvala lepa. Na prvo vprašanje mislim, da bo odgovoril dr. Bugarič Bojan. Sicer pa je
               bil zahtevan pismeni odgovor. Prosim.</p>
            </sp>
            <sp xml:id="SDZ3-Redna-06-2001-05-22.sp129">

               <speaker>DR. BOJAN BUGARIČ:</speaker>

               <p>Hvala predsedujoči. Gospod poslanec! Ministrstvo za notranje zadeve vam bo zagotovo
               poslalo pismeni odgovor k vašemu vprašanju.</p>
            </sp>
            <sp xml:id="SDZ3-Redna-06-2001-05-22.sp130">

               <speaker>PODPREDSEDNIK ANTON DELAK:</speaker>

               <p>Hvala lepa. Odgovoril bo tudi minister, dr. Dimovski. Prosim.</p>
            </sp>
            <sp xml:id="SDZ3-Redna-06-2001-05-22.sp131">

               <speaker>DR. VLADO DIMOVSKI:</speaker>

               <p>Hvala lepa za to vprašanje, ki nedvomno postavlja enega izmed problemov, prvo in
               drugo namreč. Zdaj, kar se tiče v bistvu... vam bomo sigurno dostavili pisni odgovor,
               tako kot ste zahtevali. Vendar bi pa dve stvari vseeno povedal. Eno je zakon o
               družinskih razmerjih, ki bo bolj natančen in bolj določen, kar se posameznih vprašanj
               tiče, ki ste jih tukaj postavili. Drugo je pa, da smo se na ministrstvu za delo
               lotili tudi vzpostavitve informacijskegasistema, ki bo omogočal - bi rekel - boljšo
               identifikacijo teh tako imenovanih izvenzakonskih skupnosti. In ta projekt traja od
               začetka leta. Tako, da upamo, da takrat, ko bodo te stvari tudi pripravljene, da bodo
               pač izboljšane situacije na tem področju.</p>
               <p>Drugo, vprašanje: pač, po definiciji, oseba, ki nima svojih dohodkov, je vzdrževana
               oseba. Vendar je bilo tukaj kar nekaj vprašanj, ki so bila pač postavljena kot
               podvprašanje. Eno je sigurno vprašanje subvencij v otroškem varstvu. Naj povem za
               začetek, da je stopnja tistih otrok, ki so vključeni v otroško varstvo do začetka
               šolanja, približno 60% in da je večina od njih tudi subvencionirana. Splošno bi lahko
               rekel tako, da je seveda ta lestvica, pri kateri lahko ugotovimo, da nekateri otroci
               oziroma nekatere družine ne plačujejo za vrtce, da tiste v najvišjem razredu pa so
               vseeno s strani države subvencionirane vsaj 20%. Tako, da bi rekel, da vsaka družina
               pravzaprav, ki ima otroka v otroškem varstvu, je subvencionirana s strani okoli 20%.
               Kar se pa tiče izračunavanja cenzusa, je pa seveda konkretni postopek izračunavanja
               tega cenzusa in na osnovi tega postopka je potem tudi določena cena in višina
               subvencije, ki ga je za posameznega otroka v vrtcu potem dolžna družina plačevati.
               Ker gre pa tukaj za nekaj številk in številčnih vprašanj, ki ste jih vi tudi
               postavili, bomo to še pisno dostavili.</p>
            </sp>
            <sp xml:id="SDZ3-Redna-06-2001-05-22.sp132">

               <speaker>PODPREDSEDNIK ANTON DELAK:</speaker>

               <p>Hvala. Želite postaviti dopolnilno? Prosim!</p>
            </sp>
            <sp xml:id="SDZ3-Redna-06-2001-05-22.sp133">

               <speaker>JURIJ MALOVRH:</speaker>

               <p>Mogoče bi samo malce komentarja. Jaz lahko dostavim konkretne primere, to zadevo bi
               pa uporabili kot neke vrste pravno prakso pri občinskih odločitvah. Zato bi prosili
               res za eklatanten odgovor, ki se lahko potem tudi uporablja. Povem primer.
               Izvenzakonska skupnost, živi pri privatniku, ki je bogat, uveljavlja subvencijo kot
               nezaposlena oseba, uveljavlja zastonj vrtec, pripelje se pa z najmodernejšim audijem
               in v "penc montlu". Potem naj župan in občina dokazuje ženskam, ki pa so zaposlene v
               firmi in plačujejo 30, 40 ali 60% cene vrtca! Temu je namenjeno to, da se te zadeve
               res razrešijo tako, kot je potrebno.</p>
            </sp>
            <sp xml:id="SDZ3-Redna-06-2001-05-22.sp134">

               <speaker>PODPREDSEDNIK ANTON DELAK:</speaker>

               <p>Hvala. Besedo ima poslanec Jožef Jerovšek!</p>
            </sp>
            <sp xml:id="SDZ3-Redna-06-2001-05-22.sp135">

               <speaker>JOŽEF JEROVŠEK:</speaker>

               <p>Hvala lepa. Lep pozdrav predstavnikom vlade. Spoštovane kolegice in kolegi! Seveda
               prvo vprašanje bom naslovil na ministrstvo za promet.</p>
               <p>V Zgornjih Polčanah že več kot leto dni ni dokončana rekonstrukcija regionalne ceste
               R-1/219 na trasi Slovenska Bistrica - Rogaška Slatina. V dolžini 70 metrov cesta ni
               asfaltirana, zato nastajajo obupne luknje, blokiranje prometa, neznosno prašenje in
               nevzdržne razmere za krajevno prebivalstvo, hkrati pa nastaja ogromna gospodarska
               škoda v turizmu, gospodarstvu itn., in to kljub temu da je bilo z rekonstrukcijo
               pridobljeno veljavno gradbeno dovoljenje in veljavno lokacijsko dovoljenje. Direkcija
               za ceste je dela ustavila zaradi služnostih zahtevkov lastnika hiše ob trasi, kljub
               temu da ima trasa rekonstruirane ceste dva metra večji odmik od hiše kot prej stara
               trasa.</p>
               <p>Zato sprašujem ministrstvo oziroma ministra, zakaj se direkcija za ceste spušča v
               licitacijo z lastnikom, katerega zahtevki so po mnenju ali pa vedenju domačinov
               popolnoma neupravičeni in neutemeljeni. Zakaj se ne izvede vsaj začasna asfaltna
               preplastitev?</p>
               <p>Sprašujem tudi, ali je ministrstvo skušalo ugotoviti, kdo je odgovoren za ravnanje,
               ki meji na sabotažo, in kakšni posli tičijo v ozadju? Predvsem pa, kdaj bo cesta
               asfaltirana? Prav tako sprašujem, kdaj se bo ministrstvo oziroma direkcija za ceste
               lotila obnove ceste, regionalne, Poljčane-Makole, ali pa - če bolj poznate -
               Poljčane-Štatenberg. Cesta je popolnoma uničena po tej, od vlade pozabljeni,
               Dravinjski dolini, ki je vedno popljavljena, tako sedaj, praktično ceste več ljudje
               nimajo.</p>
               <p>Drugo vprašanje ministrstvu za okolje in prostor. Danes smo lahko prebrali, da je
               ministrstvo za okolje in prostor končalo pogajanja za izvoz in sežig mesne kostne
               moke v Nemčijo po ceni 544 nemških mark za tono. To je posel, vreden 3 milijone 300
               tisoč nemških mark. Glede na to, da je državni sekretar, gospod Tavzes, že pred
               štirimi meseci na televiziji omenil, da gre za ceno 550 mark v primeru izvoza, je
               očitno, da je bil posel sklenjen že takrat. Med tem časom pa je ministrstvo - to
               trdim meritorno - samo, in ljudje, ki so imeli finančne interese, dvigovalo histerijo
               v Sloveniji, zavlačevalo, se lotevalo popolnoma neprimernega pristopa k problemu. Na
               primer, v Salonitu so delali poskus en dan pred zaprtjem peči, ki je v remontu štiri
               mesece. To je stran vržen denar in neresno delo! Tisti, ki pa lahko kurijo, kot je
               termoelektrarna Šoštanj, so pa prišli zadnji na vrsto. In so zainteresirani za posel!
               In če ne bi bilo načrtnega izvajanja zastraševanja ljudi, da so proti vsemu temu, bi
               lahko to bilo že danes skurjeno in ne bi šlo za odliv tega kapitala v tujino, v
               Nemčijo. Gre za malverzacijo v najboljšem primeru. Sramota za to državo in proračun,
               če bo ta posel izveden v tej obliki, kajti ta denar naj uporabijo domači energetski
               objekti, da ga bodo lahko koristno naložili, da se bo obrnil v tej državi.</p>
            </sp>
            <sp xml:id="SDZ3-Redna-06-2001-05-22.sp136">

               <speaker>PODPREDSEDNIK ANTON DELAK:</speaker>

               <p>Hvala lepa. Na prvo vprašanje bo odgovoril državni sekretar Šajna Anton.</p>
            </sp>
            <sp xml:id="SDZ3-Redna-06-2001-05-22.sp137">

               <speaker>ANTON ŠAJNA:</speaker>

               <p>Gospod predsedujoči, poslanke in poslanci! Hvala lepa za vprašanje. Nekatere zadeve
               bom lahko pojasnil, na nekatere zadeve pa bo treba odgovoriti pismeno.</p>
               <p>Namreč, ta dela, o katerih sprašujete, so v pristojnosti direkcije Republike
               Slovenije za ceste, in seveda ob obilici takih postavk meni ta trenutek ni čisto
               prezentno, kaj se na tem delu dogaja. Vendar moram povedati, da imamo v ministrstvu
               za promet in v direkciji Republike Slovenije za ceste težave glede pridobivanja
               dovoljenj, predvsem pa včasih tudi glede pridobivanja zemljišč za dela oziroma
               rekonstrukcije na cestah. Žal, zakoni ščitijo posameznike, v nekaterih primerih tudi
               prekomerno, tako da lahko zadržijo izvajanje sanacijskih ali ureditvenih del, ne
               glede na to, da so odseki nevarni, da tako zadrževanje povzroča večje prometne
               nevarnosti in povzroča škodo na cestah. Z ministrstvom za okolje in prostor bomo
               poskušali v noveli oziroma v popravku zakona o javnih cestah na tem področju
               pridobiti nekoliko več ustreznih operativnih pristojnosti, da se nam take zadeve ne
               bi več dogajale. Takih primerov je namreč v Sloveniji več.</p>
               <p>Kar se pa tiče sanacije ceste Poljčane-Štatemberg, kjer je cesta v zelo slabem
               stanju, moram povedati, da je v Sloveniji od približno 5.850 kilometrov državnih cest
               prek 1.500 kilometrov v zelo slabem stanju, pa še nadaljnjih 300 kilometrov v slabem
               stanju, kar bi potrebovalo za sanacijo teh 1.800 kilometrov, po naši oceni, okrog 55
               milijard tolarjev, česar pav proračunu za leto 2001 ni, pa tudi v prognozi za
               naslednja leta tega ne vidimo. Zato se pač borimo s tem, da nekatere ceste, posebno
               tam, kjer je manj prometa, skušamo krpati. V pristojnosti direkcije za ceste in
               njihovih izvajalcev na tem delu, za redno vzdrževanje cest, je in za to je
               zagotovljen denar, za ukrepe rednega vzdrževanja, to so seveda manjša sanacijska
               dela, vzpostavljajo na teh cestah, tudi slabih cestah, tako stanje, da ni ogrožena
               prometna varnost in da je vožnja kolikor toliko znosna. To je seveda težko in ne
               uspeva vedno.</p>
               <p>Z nacionalnim programom razvoja in vzdrževanja državnih cest bomo poskušali
               pridobiti nekoliko dolgoročnejšo perspektivo, zato da bomo tako stanje odpravili,
               predvsem pa da bomo v naslednjih letih več denarja namenili za sanacijo oziroma
               ohranjanje obstoječega stanja v dobrih razmerah kot pa za novogradnjo. Hvala
               lepa.</p>
            </sp>
            <sp xml:id="SDZ3-Redna-06-2001-05-22.sp138">

               <speaker>PODPREDSEDNIK ANTON DELAK:</speaker>

               <p>Hvala lepa. Na drugo vprašanje bo odgovoril minister mag. Janez Kopač.</p>
            </sp>
            <sp xml:id="SDZ3-Redna-06-2001-05-22.sp139">

               <speaker>MAG. JANEZ KOPAČ:</speaker>

               <p>Hvala lepa. Sicer vašega nastopa, gospod Jerovšek, nisem razumel ravno kot poslansko
               vprašanje. Kako? .../Odgovor iz klopi./... Ampak sem ga razumel kot niz trditev.
               Vendar naj mi bo dovoljeno, da v nastopu, ki se, recimo, imenuje odgovor na poslansko
               vprašanje, nekatere od teh trditev demantiram.</p>
               <p>Kostna moka je za Slovenijo nek nov pojav, kot je pravzaprav nov pojav v tej svoji
               novi vsebini - torej, nova vsebina pa je, da gre za nenevaren odpadek, ne pa za
               koristen sestavni del prehrane za živali - je skratka nekaj novega. Mi smo že v
               januarju mesecu povpraševali širom po Evropi, kakšne so cene za sežiganje kostne
               moke, še prej smo preverjali, kaj je sploh moč naredi z njo. Že takrat - mislim, da
               sem o tem že enkrat govoril tukaj, prav tako na vaše poslansko vprašanje - v odgovoru
               na vaše poslansko vprašanje, že takrat smo vedeli, da pravzaprav obstajata samo dve
               tehnologiji uničevanje tega, pa še tretja, ki je tako... - pravzaprav niti ni
               tehnologija. Ena je, da se kremira poginule živali in pa živalske odpadke kot take,
               torej da se jih sežiga kot ostanke živali, drugo pa je, da se jih najprej predela v
               kostno moko in se potem to kostno moko sežge ali se z njo naredi kaj drugega. Tretja
               varianta je, da se živali odlaga ali pa da se živalske odpadke odlaga oziroma se jih
               zakopa v zemljo. Celo ta možnost obstaja v Sloveniji, veterinarski zakon jo omogoča,
               vendar je predvidena seveda samo za primere množičnih poginov in podobnega.</p>
               <p>No, kar se kostne moke tiče, je tako, da seveda ima z njo problem cela Evropa in so
               jo tudi vse države širom po Evropi pričele sežigati. Cena za to sežiganje je bila -
               ali pa povprečna cena v Evropi je bila sporočena v informaciji, ki smo jo dostavili
               parlamentu tudi pisno že, mislim, da ali konec januarja ali februarja. Tako smo že
               takrat vedeli za približno povprečno ceno. In ta je približno taka, s kakršno smo
               soočeni še danes. Res pa je, da smo vmes potem z javnim razpisom iskali sežigalca in
               da se nam je javil en sam, in to je bila belgijska firma Indauer, ki pa je postavila
               višjo ceno od te, za kakršno smo se zdaj okvirno uspeli pogoditi z avstrijsko firmo,
               ki predstavlja pravzaprav - s švicarskim lastnikom in ki je bila takrat za nas edina
               na razpolago. Kljub temu smo se spustili v pogajanja z belgijsko firmo Indauer. Ta
               pogajanja so trajala, mislim, da kakšne tri tedne, zdaj govorim po spominu. Nikakor
               nismo uspeli znižati te cene in še dodatna negativna plat te njihove ponudbe je pa
               bila ta, da bi odvoz že uskladiščenih količin trajal zelo dolgo - v mesecih zelo
               dolgo - in da bi se seveda teh uskladiščenih količin še dolgo ne uspeli znebiti. Zato
               smo torej z veseljem šli v pogajanja z alternativnim sežigalcem.</p>
               <p>Ko govorite o domačih sežigalcih, je pa treba povedati sledeče. Najprej, ni res, kar
               ste rekli, da je v Salonitu Anhovo bil stran vržen denar: sežiganje en dan pred
               začetim štirimesečnim remontom. Remont ni bil štirimesečen, pa to niti ni pomembno.
               Ti sežigi, ki so bili narejeni na podlagi odredbe ministra, niso bili zaračunani
               sežigi. To so bili brezplačni sežigi. Govorimo o poskusnih sežigih v Salonitu Anhovo,
               v Glinu Nazarje, v Lendavi, drugje jih pa ni bilo. In seveda, navsezadnje, v
               Šoštanju. V Šoštanju smo šli v proces poskusa in nadaljnjega dogovarjanja na podlagi
               izkušenj, ki smo jih pridobili že predhodno, tudi v Salonitu Anhovo, tudi v Glinu
               Nazarje. Ta izkušnja je pa bila, da moramo iti pravzaprav v dogovarjanje v enem zelo
               strpnem in počasnem dogovarjanju z lokalno skupnostjo, sicer se nam zgodil revolt. Ta
               način pogajanjse je seveda obnesel. Poleg tega pa je treba vedeti, da ta hip nobena
               od industrijskih peči v Sloveniji: ne v Anhovem, ne v Trbovljah, ne v Šoštanju, ne v
               Nazarjih nima tehnoloških rešitev, ki bi omogočale kurjenje večjih količini moke. V
               Šoštanju sedaj to imajo, da pa so do tega prišli, so morali - sedaj bom zelo na pamet
               rekel - približno dva meseca pripravljati napravo za ustavljanje oziroma vpihovanje
               kostne moke. Ta dva meseca seveda ni bilo nikogar, ki bi bil sposoben pokuriti velike
               količine. Te poskuse, razno razne, smo že lahko delali. Ampak da bi pa nekdo serijsko
               to kuril doma, takega pa ni bilo in ga še danes, razen Šoštanja, ni. Še Šoštanj se je
               pripravil šele pred približno - koliko, sedaj bo kakšna dva tedna oziroma tri tedne
               potem smo čakalina analize zavoda za zdravstveno varstvo in podjetja Eriko in potem
               smo čakali še na sejo občinskega sveta v Šoštanju, vse to je vzelo skratka dodatne
               tri teden. Mi bi v resnici lahko začeli že pred tremi tedni na podlagi odredbe
               ministra kuriti v Šoštanju, vendar sem prepričan, da bi doživeli revolt lokalne
               skupnosti in bi morali to ustaviti, in vprašanje, če si s tem ne bi zapravili
               priložnosti, da trajno rešimo ta problem.</p>
               <p>Lahko pa trdim, še enkrat, da do pred približno tremi tedni sploh ni bilo tehnološke
               možnosti v Sloveniji, kjerkoli,to kuriti v večjih količinah. Sedaj pa, hvala bogu, to
               možnost imamo in prepričan sem, da bo v teh dneh, torej v tem tednu, steklo redno
               kurjenje dnevno sveže proizvedene kostne moke v Termoelektrarni Šoštanj.</p>
            </sp>
            <sp xml:id="SDZ3-Redna-06-2001-05-22.sp140">

               <speaker>PODPREDSEDNIK ANTON DELAK:</speaker>

               <p>Hvala lepa. Ali želite postaviti dopolnilno? Prosim!</p>
            </sp>
            <sp xml:id="SDZ3-Redna-06-2001-05-22.sp141">

               <speaker>JOŽEF JEROVŠEK:</speaker>

               <p>Na obe vprašanji sem dobil zelo pomanjkljive odgovore. Gospoda državnega sekretarja
               za promet bi prosil za odgovor, kdaj bodo asfaltirali tistih 60 ali 70 metrov ceste.
               Namreč,ne gre za pridobivanje zemljišč. Ta lastnik hiše, ki komplicira, bo dobil, če
               mu boste dali,dvometerski pas od prejšnje trase. Tu je cesta večno bila na isti
               trasi, sedaj je večji odmik in prosim lepo, ne sprenevedajmo se.</p>
               <p>Drugo. Gospod minister Kopač, najprej hvala lepa za poučevanje o rešitvah, jih zelo
               dobro poznam. Vendar to, da dva meseca ni bilo mogoče narediti tehnoloških možnosti,
               enostavno ne drži. Niste se lotili pravilno. Gospod Slokar, ki se je nekoč neuspešno
               bavil s sežigom bodrona, več let, bi moral točno vedeti,h komu najprej iti. Če bi bil
               interes, potem bi se najprej oglasili v termocentralah in tako naprej, in bi že davno
               bilo lahko rešeno. Niste mi odgovorili, ali boste kljub temu za 3 milijone 300
               izvozili to kostno moko v skladiščenje v Nemčijo. To je dobesedno škandal, ker v
               Šoštanju prav gotovo lahko skurijo to v zelo kratkem času. Dajte jim ta denar, pa ga
               naj namenijo! Pa naj ostane ta denar v Sloveniji! Hvala lepa.</p>
            </sp>
            <sp xml:id="SDZ3-Redna-06-2001-05-22.sp142">

               <speaker>PODPREDSEDNIK ANTON DELAK:</speaker>

               <p>Hvala lepa. Želite odgovoriti, gospod minister? Prosim, kratko.</p>
            </sp>
            <sp xml:id="SDZ3-Redna-06-2001-05-22.sp143">

               <speaker>MAG. JANEZ KOPAČ:</speaker>

               <p>V termoelektrarni Šoštanj, ta hip še ne vem, mislim, da bo danes ali jutri izdano
               dovoljenje za sežiganje, kolikšna je urna kapaciteta tega. Vendar je žalostno dejstvo
               to, da ne glede na velikost te termoelektrarne enostavno ne zmorejo sežgati zadosti
               kostne moke, da bi sežgali dnevno proizvodnjo in v zelo kratkem času še vse že
               uskladiščene količine. Ker se nam vse že uskladiščene količine z dvigovanjem zunanjih
               temperatur... Skratka, neprestano je neka nevarnost, da se bo s tem nekaj zgodilo -
               no, ne tako huda, ampak ves čas nas skrbi, da se bo s tem kaj zgodilo, da se bo
               usmradilo ali karkoli drugega - si želimo, znebiti se že uskladiščenih količin čim
               prej. Če bi čakali na termoelektrarno Šoštanj, bi lahko čakali še mnogo mesecev. Ta
               hip vam ne znam odgovoriti, koliko, zato ker še ne vem, kolikšna je dnevna, urna
               sposobnost sosežiga kostne moke. Veste pa, da ni možen izključno sežig kostne moke,
               ampak je možen samo sosežig, mislim, da v količinah nekje 0,2 ali 0,3% vsega
               energenta - govorim zelo na pamet, tako da je možno, da sem se tu tudi malo uštel -
               vsega energenta, ki gre v peč. Skratka, gre samo za majhen dodatek poleg velenjskega
               lignita. In enostavno tega v nekem relativno krajšem času, tako mi pravijo moji
               sodelavci, žal ne moremo sežgati v termoelektrarni Šoštanj, zato moramo najti drugo
               rešitev. Ta druga rešitev je ta hip samo izvoz, druge ni, ali še nadaljnje
               skladiščenje širom po Sloveniji, kar pa, mislim, da tudi ni primerno. Zato sebomo,
               seveda, skorajda zagotovo poslužili tudi rešitve z izvozom za del, če ne že vso, že
               uskladiščene kostne moke.</p>
            </sp>
            <sp xml:id="SDZ3-Redna-06-2001-05-22.sp144">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima Ana Marija Tisovic.</p>
            </sp>
            <sp xml:id="SDZ3-Redna-06-2001-05-22.sp145">

               <speaker>ANA MARIJA TISOVIC:</speaker>

               <p>Hvala lepa, gospod podpredsednik, za besedo. Pozdrav vsem prisotnim! Imam vprašanje
               ministru za delo in družino ter eno pobudo.</p>
               <p>Najprej bi začela s pobudo, in sicer imam pobudo ministrstvu za kulturo. Približuje
               se namreč sezona šolskih izletov, ki običajno vključuje tudi obiske muzejev. Muzeji
               pa se na žalost pogosto obnašajo zelo togo in se ne prilagajajo potrebam
               obiskovalcev. Muzeji se namreč običajno odpirajo po 10.00 uri. To povzroča velike
               organizacijske težave organizatorjem ekskurzij, ker ne morejo dopoldne opraviti
               obiska v muzeju, kar pomeni, da se lahko vračajo domov šele pozno popoldne, zato se
               tudi ne morejo vračati domov z rednimi šolskimi avtobusi.</p>
               <p>Prosila bi, da na ministrstvu poskrbite za to, da bi te kulturne ustanove obnašale
               malo bolj fleksibilno, vsaj glede obiskov organiziranih šolskih skupin poskrbite, da
               bi temu prisluhnile in uradne ure oziroma odprtje teh ustanov prilagodile tudi
               določenim skupinam. Hvala lepa.</p>
               <p>Moje vprašanje pa je namenjeno tudi ministru za delo in družino. Na načelni ravni se
               na ministrstvu za delo in družino nadvse zavzemate za povečanje rodnosti in za
               zaščito družin, še posebej tistih z več otroci. Žal pa ugotavljam, da ko gre za
               konkretno reševanje problemov, ni volje za spodbujanje rodnosti in zaščito družin z
               več otroki. To se lahko vidi na primerz uvedbo davka na dodano vrednost. Za veliko
               večino izdelkov, ki jih uporabljajo otroci, se je bistveno povečala davčna stopnja.
               Včeraj pa je bila pri meni tudi ena mati štirih otrok. Spomnila me je, da so imele
               pred uvedbo DDV-ja družine z več otroki davčno olajšavo pri nakupu avtomobila.
               Družine z več otroki potrebujejo avtomobil z več kot petimi sedeži, ki sodijo v višji
               cenovni razred, kar pomeni, da so nedosegljivi številčnejšim družinam. Zadevna davčna
               olajšava je takšnim družinam olajšala pridobitev avtomobila, ki je danes postal nuja
               in ne zgolj luksuzna dobrina.</p>
               <p>Gospod minister, sprašujem vas, kdaj boste družinam z več otroci znova omogočali
               davčne olajšave pri nakupu avtomobila.</p>
               <p>Še nekaj drugega me moti. Moti me namreč to nespoštovanje odločbe ustavnega sodišča,
               ki je odločilo, da so odločbe zakona o dohodnini v neskladju z ustavo, v kolikor v
               celoti ne izvzemajo od obdavčevanja tistih zneskov, ki jih roditelji morajo nameniti
               preživljanju svojih otrok. Sedanje davčne olajšave so majhne in zajemajo le manjši
               del stroškov preživljanja nepreskrbljenih otrok. Ta neskladnost zakona z ustavo bi
               morala biti odpravljena v roku 1 leta. Rok je že mimo, do sedaj pa se ni nič
               naredilo. V novem zakonu mora biti davčna olajšava za vzdrževanje družinskega člana
               tolikšna, da bo izvzela vse tiste zneske, ki jih morajo starši porabiti za
               preživljanje svojih otrok, da bi jim zagotovila vsaj eksistenčni minimum.</p>
               <p>Vprašam vas, kdaj boste izpolnili svojo dolžnost in predlagali spremembo zakona o
               dohodnini tako, da bo le-ta v skladu z ustavo, kar pomeni večje davčne olajšave za
               vzdrževane družinske člane. Hvala lepa.</p>
            </sp>
            <sp xml:id="SDZ3-Redna-06-2001-05-22.sp146">

               <speaker>PODPREDSEDNIK ANTON DELAK:</speaker>

               <p>Hvala lepa. Na prvo vprašanje bo odgovoril državni sekretar Ciril Baškovič.</p>
            </sp>
            <sp xml:id="SDZ3-Redna-06-2001-05-22.sp147">

               <speaker>CIRIL BAŠKOVIČ:</speaker>

               <p>Spoštovana gospa poslanka, spoštovani zbor! Praksa, na katero ste upravičeno
               kritično opozorili, je v resnici pri slovenskih muzejih zelo različna. Imamo muzeje v
               določenih krajih, ki so odprti skoraj vse dni s precej širokim urnikom, in na žalost
               muzeje, ki marsikakšen dan v tednu niso odprti in tudi ob urnik bi se lahko
               obregnili. To je v določeni meri odvisno od vodstva muzeja, v določeni meri pa od
               financiranja muzejev. Ministrstvo za kulturo vselej priporoča muzejem, muzejskim
               vodstvom, čim večjo odprtost, zato da lahko kaj prezentirajo o bogastvu, ki ga imajo.
               Še več; da ga lahko povezujejo z drugimi živimi dejavnostmi, kulturnimi ali ne, tako
               da bi čimbolj odigrali svojo funkcijo. Ampak, kot rečeno, osnovni problem pri tem ni
               toliko morda ravnanje vodstev kot primanjkljaji pri financiranju, muzeji pa so
               različnih kategorij, financirani državno, občinsko oziroma kombinirano.</p>
               <p>Lahko vas obvestim, da ministrstvo za kulturo pripravlja spremembe predloga zakona o
               uresničevanju javnega interesa na področju kulture. Ta predlog je že v vašem
               spoštovanem državnem zboru iz prejšnje vlade, vendar želimo stvari dopolniti in
               spremeniti tako, da bi s temi spremembami bolje uredili tudi financiranje javne
               službe v muzejih in potem lažje izterjali od vodstev, da povečajo svoj, če smem reči
               z malonepravim izrazom, obratovalni čas.</p>
               <p>Če gospa spoštovana poslanka želi, da ji ministrstvo morda v pisni obliki pa poda
               urnike za vse muzeje v Sloveniji, preko 30 jih je, potem smo celo to pripravljeni
               storiti, seveda s tistim časom, ki ga potrebujemo, da bi podatke pridobili. Hvala.
           </p>
            </sp>
            <sp xml:id="SDZ3-Redna-06-2001-05-22.sp148">

               <speaker>PODPREDSEDNIK ANTON DELAK:</speaker>

               <p>Hvala lepa. Na drugo vprašanje bo odgovoril minister dr. Vlado Dimovski. Ali kdo
               drug? Prosim!</p>
            </sp>
            <sp xml:id="SDZ3-Redna-06-2001-05-22.sp149">

               <speaker>DR. DARKO KONČAN:</speaker>

               <p>Spoštovana gospa poslanka! Najprej v zvezi z davkom na dodano vrednost in avtomobili.
               Veste, da smo včasih imeli, ko smo imeli enofazni prometni davek, da smo lahko
               uveljavljali tudi takšne olajšave ali oprostitve, kot ste jih navedli. Žal v sistemu
               davka na dodano vrednost, ki je večfazni davek, je seveda to nemogoče. Namreč, zakaj?
               Kajti vsaka takšna oprostitve bi seveda derogirale sistem davka na dodano vrednost,
               kajti potem seveda pridejo v obzir lahko vse ostale transakcije, tudi, in to nikakor
               ni možno v sistemu davka na dodano vrednost, ki mora biti nevtralen, enakomerno
               obravnavati vse transakcije, predvsem v smeri tudi tistega končnega porabnika. Več o
               tem bomo seveda lahko govorili, tako kot je bil tudi sklep državnega zbora, ob prvi
               reviziji zakona o davku na dodano vrednost, ko bo vlada pripravila zakonski predlog,
               tudi te revizije, do 30. junija letošnjega leta.</p>
               <p>Kar se pa tiče drugega vašega vprašanja v zvezi z uresničevanjem ustavnih razsodb,
               lahko povem, da je ministrstvo za finance že pripravilo, že pred meseci, posamezne
               rešitve. Vendar zaradi proceduralnih postopkov, kajti nekateri drugi zakoni in
               zakonske novele so vloženi v parlamentarni postopek, ne more biti prej obravnavan,
               zato smo potem tako razsodili, ker bomo tudi, kot sem že prej omenil, zakon o
               dohodnini kot nov zakon o dohodnini dali v najkrajšem možne času predvidevamo v roku
               dveh do treh mesecev - v parlamentarno proceduro, bodo te rešitve v celoti že zajete
               v tem novem zakonskem besedilu. Hvala lepa.</p>
            </sp>
            <sp xml:id="SDZ3-Redna-06-2001-05-22.sp150">

               <speaker>PODPREDSEDNIK ANTON DELAK:</speaker>

               <p>Hvala. Odgovarjal je državni sekretar Končan Darko. Želite postaviti dodatno
               vprašanje? Prosim!</p>
            </sp>
            <sp xml:id="SDZ3-Redna-06-2001-05-22.sp151">

               <speaker>MARIJA ANA TISOVIC:</speaker>

               <p>Prosila bi še gospoda Dimovskega, če še on pove iz svojega resorja svoje stališče
               glede tega. Prosim lepo.</p>
            </sp>
            <sp xml:id="SDZ3-Redna-06-2001-05-22.sp152">

               <speaker>PODPREDSEDNIK ANTON DELAK:</speaker>

               <p>Minister, dr. Dimovski.</p>
            </sp>
            <sp xml:id="SDZ3-Redna-06-2001-05-22.sp153">

               <speaker>DR. VLADO DIMOVSKI:</speaker>

               <p>Hvala lepa. No, glede na to, da je bilo konkretno vprašanje, kar se tiče zakona o
               dohodnini in pa olajšav, je to seveda v pristojnosti ministrstva za finance. Kar se
               pa tiče sploh demografske politike in velikih družin, je pa temu namenjena vsa
               pozornost. Kot ste seznanjeni, seveda "vis-ŕ-vis" novel o otroškem dodatku, kar se
               tice več otrok, predvidevamo pa tudi nekaj rešitev, kar se tiče zakona o starševstvu
               in družinskih razmerjih. Temu bo dana neka določena pozornost, tako da bi se morebiti
               izpad, ki je nastal - recimo - s tako na novo spreoblikovanimi, da tako rečem,
               olajšavami, ki je pač posledica uvedbe DDV kot večfaznega ugotavljanja davka, je to
               na naši mizi in bomo seveda to tudi v najkrajšem času - mislim, da je 2. točka
               zdajšnjega sklica državnega zbora, ki bo odločala, kdaj bota zakon o starševstvu in
               družinskih prejemkih tudi na dnevnem redu.</p>
            </sp>
            <sp xml:id="SDZ3-Redna-06-2001-05-22.sp154">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima poslanka Sonja Areh Lavrič.</p>
            </sp>
            <sp xml:id="SDZ3-Redna-06-2001-05-22.sp155">

               <speaker>SONJA AREH LAVRIČ:</speaker>

               <p>Hvala za besedo, gospod predsedujoči. Spoštovani ministri, državni sekretarji,
               predstavniki vlade, spoštovane poslanke, poslanci.</p>
               <p>Vprašanje postavljam vladi Republike Slovenije zaradi problematike, ki ni zgolj
               vprašanje na Koroškem, od koder prihajam, temveč tudi drugod v Sloveniji izven
               urbanih središč, torej mest. Vprašanje se veže na problematiko v zvezi z
               zagotavljanjem delovnih mest ter predvsem odpiranjem novih delovnih mest. To se
               navezuje na nazaposlenost, tudi izobražencev in intelektualcev. Ob zavedanju, da ima
               tudi investiranje proračunskega denarja za ohranjanje delovnih mestter še posebej za
               odpiranje novih, vprašujem vlado Republike Slovenije, s kakšnimi ključi je nastopala
               in bo nastopala pri razporejanju investicijskih in drugih sredstev v proračunu in na
               kakšen način ob tem upoštevala zastopanje posameznih področij, regij v Republiki
               Sloveniji.</p>
               <p>Za podrobnejši odgovor bi prosila tudi predstavitev vizije, strategije reševanje
               zaposlenosti na tistih področjih naše države, ki beleži najvišjo stopnjo
               nezaposlenosti. Med temi področji pa sta nedvomno tudi Koroška in zgornja Dravska
               dolina. Hvala lepa.</p>
            </sp>
            <sp xml:id="SDZ3-Redna-06-2001-05-22.sp156">

               <speaker>PODPREDSEDNIK ANTON DELAK:</speaker>

               <p>Hvala. Odgovoril bo minister dr. Vlado Dimovski.</p>
            </sp>
            <sp xml:id="SDZ3-Redna-06-2001-05-22.sp157">

               <speaker>DR. VLADO DIMOVSKI:</speaker>

               <p>Hvala lepa. Vprašanje brezposelnosti je nedvomno eden izmed temeljnih ciljev oziroma
               temeljnih problemov, ki jih imamo kot Slovenija in eden izmed temeljnih ciljev, ki
               smo si jih postavili, je seveda zmanjševanje brezposelnosti. In tudi na tej seji
               državnega zbora bo na sporedu strategija o razvoju trgu dela do leta 2006. V tej
               strategiji predvidevamo, da bo stopnja brezposelnosti padala po približni stopnji,
               kot smo jo nekako predvidevali. Tako da bi leta 2006 znašala približno 5 procentov po
               tako imenovanih ILO standardih, kar pomeni izbiranje nezaposlenih s tako imenovanim
               anketnim vprašalnikom, z zdajšnjih 7,0 procenta. To je kot prvo.</p>
               <p>Kot drugo bi rekel, da makroekonomsko imamo v državi 103 tisoč nezaposlenih, da pa
               je največji problem seveda strukturna brezposelnost. Predvsem tistih iz prvega in
               drugega razreda. To se prvi, relativno neizobraženih, to je prva kategorija. Druga
               kategorija so invalidi, ki jih je zdaj približno 18 tisoč nezaposlenih. Potem so pa
               tukaj še v bistvu samski in mladi in pa starejši od 45 let. To so te kategorije, ki
               so pravzaprav najbolj ogrožene in ker ne dobijo delovnega mesta, se hkrati seveda s
               temi in pri teh postavlja tudi socialno vprašanje. Ravno zaradi tega je tudi naš
               zakon oziroma predlognovele zakona, ki je bil sprejet v državnem zboru pred kratkim,
               zakon o socialni varnosti, predvsem je šel v smeri reševanja socialnih problemov teh
               kategorij, ki so seveda tudi zaposlitvene kategorije. To je druga stvar.</p>
               <p>Tretja stvar, ki bi jo rad rekel, da seveda je problem Slovenije tudi različna
               stopnja brezposelnosti po posameznih regijah. Regije, ki ste jih omenili, so seveda
               tiste, ki so med bolj prizadetimi, za razliko, recimo, od Primorske in podobnih, ki
               imajo nižjo stopnjo brezposelnih. Ob tem bi omenil to, da se vprašanje nezaposlenosti
               seveda rešuje na več načinov, da je pa zelo pomembna gospodarska politika, ki
               zmanjšuje stopnjo brezposelnosti; se pravi, višja stopnja investicijske dejavnosti
               zmanjšuje stopnjo brezposelnih. S tem je treba povedati, da je Slovenija tudi kot
               profil ekonomije prešla v tako imenovano storitveno ekonomijo in da se pravzaprav
               največ delovnih mest odpira na področju storitvenih dejavnosti oziroma v storitvenih
               dejavnosti.</p>
               <p>Četrto, kar bi spoštovani poslanki odgovoril, pa so instrumenti, ki jih država
               uporablja, bi rekel, ob gospodarski politiki, da tako rečem, preko tako imenovane
               aktivne politike zaposlovanja, kjer je v letošnjem letu za tako imenovano aktivno
               politiko zaposlovanja, poleg tistega, kar je direktno namenjeno za funkcioniranje
               zavoda za poslovanje in kar je približno 5,6 milijard, namenjeno še okoli 6,5
               milijard za programe reševanja problemov brezposelnih. Mi si seveda želimo, da bi
               prišlo v bodoče do nekega stalnega procenta v deležu v bruto domačem proizvodu za
               razreševanje problema brezposelnih in na ta način so pripravljene tudi naše
               projekcije v bodoče; ker vsako naslednje zmanjševanje nezaposlenih je to po neki
               ekonomski zakonitosti povečevanja mejnih stroškov seveda čedalje težje.</p>
               <p>Rekel bi tako, da v teh regijah, ki ste jih omenili, je seveda problem prehoda iz
               tako imenovanih industrijskih okolij v postindustrijska oziroma storitvena okolja, ki
               imajo še vedno določen del strukturnih brezposelnih. Tem je potrebna pozornost z
               instrumentom, bi rekel, samozaposlovanja, pa tudi drugih instrumentov aktivne
               politike zaposlovanja. Mi smo že v okviru letošnjega programa in sprememb pravilnika
               aktivne politike zaposlovanja se usmerili, bi rekel, bolj eksplicitno na regije, ki
               imajo višjo stopnjo brezposelnosti, preko seveda instrumentov, ki jih imamo v okviru
               aktivne politike zaposlovanja na razpolago. Mislim, da bo pa to tudi v bodoče stalna
               praksa, da bomo bistveno bolj intenzivno poskušali usmerjati instrumente aktivne
               politike zaposlovanja na tiste regije, ki imajo višjo stopnjo brezposelnih. Tako da
               bi tukaj odgovoril, da je več - teh 5, 6 točk, ki so zelo na kratko opredeljene kot
               odgovor na vaše vprašanje. Je pa seveda vprašanje brezposelnosti, na koncu, tako kot
               sem rekel, vprašanje neke intenzivne oziroma izvozno naravnane. poti in tudi
               gospodarske politike.</p>
            </sp>
            <sp xml:id="SDZ3-Redna-06-2001-05-22.sp158">

               <speaker>PODPREDSEDNIK ANTON DELAK:</speaker>

               <p>Hvala lepa. Želite postaviti dodatno vprašanje? <stage>(Ne želite.)</stage> Hvala lepa. Besedo ima
               poslanec Janko Veber.</p>
            </sp>
            <sp xml:id="SDZ3-Redna-06-2001-05-22.sp159">

               <speaker>JANKO VEBER:</speaker>

               <p>Lep pozdrav vsem! Vprašanje imam za ministrstvo za okolje in ministrstvo za promet.
               In sicer, znano mi je, da so vsem poslanskim skupinam poznane težave v zvezi z
               lokacijskimi opredelitvami avtocestnega odseka Vrba-Peračica. Osnutek lokacijskega
               načrta za avtocestni odsek Vrba-Peračica je bil skupaj s predlaganimi spremembami
               prostorskih sestavin družbenega plana občine Radovljica po sklepu vlade razgrnjen v
               času od 2.10. do 2.11.2000 na petih lokacijah. Na vseh teh so bile izvedene javne
               razprave. Zaradi kompleksnosti problematike, navzkrižnih mnenj po posameznih okoljih
               in zaradi izrednega zanimanja javnosti pa je občina organizirala še dodatno plenarno
               razpravo. Občinski svet je nato predlagane spremembe družbenega plana obravnaval na
               svoji seji 5.11.2000 in sprejel niz sklepov.</p>
               <p>Vse to gradivo je občina skupaj z zapisniki z vseh javnih razprav in z vsemi
               pripombami koncem novembra posredovala ministrstvu za okolje in prostor. V skladu z
               zakonsko postavljenimi roki so v občini do 17. januarja 2001 pričakovali stališča
               predlagatelja do posredovanihpripomb in sklepov občinskega sveta, vendar žal še do
               danes niso prejeli nobenega odgovora.</p>
               <p>Občina Radovljica je močno zainteresirana za dokončno umestitev načrtovane trase,
               saj bi s to pomembno odločitvijo lahko pristopili h konkretnejšemu načrtovanju izrabe
               prostora med sedanjo glavno cesto in naseljema Lesce ter Radovljica, ki bi v slučaju
               sprejetja poglobljene trase v jugovzhodnem koridorju, za kar se v občini prednostno
               zavzemajo, predstavljala ustrezen potencial za urbanizacijo in širitev naselja pod
               boljšimi pogoji kot seveda v primeru nepoglobljenega poteka ali ob izboru, denimo,
               severne variante trase.</p>
               <p>Zato sprašujem ministrstvo za okolje in prostor ter ministrstvo za promet, kdaj se
               bo nadaljeval postopek priprave in sprejemanja lokacijskega načrta za odsek
               Vrba-Peračica na gorenjskem delu avtocestnega križa in kdaj bo pristojno ministrstvo
               skupaj z Darsom posredovalo stališča do pripomb, oblikovanih v času javne razgrnitve,
               in do sklepov, sprejetih na seji občinskega sveta Radovljica. Hvala.</p>
            </sp>
            <sp xml:id="SDZ3-Redna-06-2001-05-22.sp160">

               <speaker>PODPREDSEDNIK ANTON DELAK:</speaker>

               <p>Hvala lepa. Odgovoril bo minister mag. Janez Kopač.</p>
            </sp>
            <sp xml:id="SDZ3-Redna-06-2001-05-22.sp161">

               <speaker>MAG. JANEZ KOPAČ:</speaker>

               <p>Hvala lepa. Kot veste, je javna razgrnitev potekala do 2.11. Na ministrstvu za okolje
               in prostor smo ta hip v fazi oblikovanja strokovnih stališč do pripomb iz javne
               razgrnitve, kar je pač običajna faza v tej proceduri. Vendar s tem kasnimo zaradi
               tega, ker čakamo na Dars, ki pripravlja tako imenovane projektne preveritve podanih
               pripomb in predlogov.</p>
               <p>Zdaj, če gremo na kratko čez podane pripombe in predloge, kateri so bistveni: da je
               nasprotovanje gradnji cestninske postaje na območju občine Radovljica, nasprotovanje
               gradnji ali pa premik bencinskega servisa, premik priključka Radovljica, pa seveda
               opredelitev za izdelavo poglobljene trase prek Radovljiškega polja - v razpravi sta
               bili dve varianti: ali po samem polju ali poglobljena trasa.</p>
               <p>Dars predvideva, da bodo projektne preveritve izdelane do sredine junija, tako so
               nam sporočili. V tem primeru bomo na ministrstvu za okolje in prostor pripravili
               stališča do pripomb iz javne razgrnitve nekje do sredine julija - to je odgovor na
               vaše vprašanje. Če bo Dars s svojimi projektnimi preveritvami kasnil, bomo kasnili
               tudi mi.</p>
               <p>In treba pa je ob tem povedati, po moje, sledeče, kar sicer bolj sodi v delokrog
               ministrstva za promet. Avtocestna trasa Vrba-Črnivec oziroma Vrba-Peračica, kot ji
               pravite vi, je v nacionalnem programu izgradnje avtocest bila ovrednotena s približno
               šestimi milijardami tolarjev. Če bi bila izgrajena tako imenovana ravninska varianta,
               ne poglobljena, bi to stalo po ocenah Darsa približno 12 milijard tolarjev. Se
               opravičujem - investicijska vrednost iz nacionalnega programa je bila večja od šest
               milijard, bila je - zelo na pamet govorim - tam nekje okoli 8 milijard. No, vsekakor
               gre za bistveno prekoračitev vrednosti v tem primeru.</p>
               <p>Če pa bi šli v poglobljeno traso, se po oceni Darsa vrednost investicije poveča še
               za nadaljnjih okoli 11 odstotkov in s tem preseže 60 odstotkov zneska predvidenega v
               nacionalnem programu izgradnje avtocest. V tem primeru je seveda skorajda neizogibno,
               da gremo v spremembo ali pa, da gre ministrstvo za promet v spremembo nacionalnega
               programa izgradnje avtocest, konkretno za to traso, in seveda v njej predvidi
               bistveno večjo investicijsko vrednost. Toliko v zvezi s tem.</p>
               <p>Konkretno na termine oziroma predvidene datume pa sem tudi odgovoril. Hvala lepa.
           </p>
            </sp>
            <sp xml:id="SDZ3-Redna-06-2001-05-22.sp162">

               <speaker>PODPREDSEDNIK ANTON DELAK:</speaker>

               <p>Hvala lepa. Želite postaviti? Prosim!</p>
            </sp>
            <sp xml:id="SDZ3-Redna-06-2001-05-22.sp163">

               <speaker>JANKO VEBER:</speaker>

               <p>Mogoče niti ni toliko dodatno vprašanje, ampak vendarle postavljalo se je pri teh
               zneskih, ki so bili tudi posredovani s strani ministra Kopača, vprašanje, kam
               pravzaprav z materialom, ki se pridobi v primeru poglobljene variante. Zagotovo je to
               material, ki je uporaben, tudi za sicer izgradnjo drugih, bi rekel, predelov
               avtoceste, kjer je pač tega materiala premalo ali je neustrezen. Tako da so bila dana
               tudi nekako opozorila, da se vendarle te ocene niso naredile dovolj korektne, še
               posebej pa niso upoštevale pravzaprav te naravne danosti, ki omogoča uporabo
               materiala na drugih lokacijah, hkrati pa seveda poglobljena varianta pomeni tudi
               bistveno izboljšanje tako življenjskih oziroma bivalnih pogojev v neposredni bližini
               avtoceste in s tem seveda tudi bistveno lažji in kvalitetnejši načrti za razvoj same
               občine Radovljica. Tako da v teh milijardah, mislim, da bi treba vendarle narediti
               tudi nekatere presoje, kaj s tem materialom. Mi pa seveda nekako ne gre skupaj potem
               ocena iz nacionalnega program in z oceno nepoglobljene variante. Torej, ta razlika
               vendarle kaže na to, da je bila najbrž začetna ocena narejena preveč pavšalno, brez
               kakršnikoli podlag, ki bi dajale te zneske, kajti nepoglobljena varianta seveda bi
               morali biti potem bistveno cenejša, kot je pač bilo predočeno iz teh poročil, ki jih
               pripravlja Dars. In seveda predvsem pričakujemo, da bodo ti roki, ki so bili
               povedani, dejansko tudi upoštevani in s tem omogočen normalen razvoj tudi občine
               Radovljica v veliki meri. Hvala.</p>
            </sp>
            <sp xml:id="SDZ3-Redna-06-2001-05-22.sp164">

               <speaker>PODPREDSEDNIK ANTON DELAK:</speaker>

               <p>Hvala lepa. Odgovoril bo še državni sekretar, gospod Šajna.</p>
            </sp>
            <sp xml:id="SDZ3-Redna-06-2001-05-22.sp165">

               <speaker>ANTON ŠAJNA:</speaker>

               <p>Hvala lepa za vprašanje in za to, da lahko odgovorim. Mislim, da je treba povedati
               tudi to, da je bila razgrnjena nepoglobljena varianta in da seveda treba glede na
               pripombe in stališča lokalnih skupnosti ponovno preveriti in izdelati ustrezno
               dokumentacijo in ponovno razgrniti lokacijski načrt, da bi seveda na poglobljeni
               varianti lahko prišli do ustreznih povratnih informacij oziroma stališč. Je pa res,
               da je ta varianta v isti smeri, v isti trasi, kot je bila razgrnjena nepoglobljena
               varianta.</p>
               <p>Geološke raziskave so pokazale to, kar pravzaprav nismo pričakovali. Namreč, da ta
               material iz izkopa ni kvaliteten gramozen material in da bo potrebno poleg drugih
               stroškov tudi predvideti stroške za ustrezne deponije teh izkopnih materialov, vsaj
               za večji del teh izkopnih materialov.</p>
               <p>In še en dosti velik zaplet pri poglobljeni varianti je ta, da je potrebno celotni
               poglobljeni del ustrezno odvodnjavati, kar gotovo ni majhen strošek, niti majhen
               poseg v prostor. Vse to je potrebno še seveda preveriti z ustrezno dokumentacijo,
               nakar bodo sledili postopki, tako kot je minister Kopač povedal.</p>
               <p>Gotovo, kar se tiče prekoračitev sredstev, predvidenih v nacionalnem programu, lahko
               povemo to, da izhodišča za nacionalni program so bila na nepoglobljeni trasi.
               Poglobljena strasa seveda zahteva višje stroške. In tudi to bo eden od predmetov
               rebalansa nacionalnega programa, ki ga v ministrstvu za promet načrtujemo tudi za ta
               odsek. Hvala lepa.</p>
            </sp>
            <sp xml:id="SDZ3-Redna-06-2001-05-22.sp166">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima poslanec Franc Sušnik.</p>
            </sp>
            <sp xml:id="SDZ3-Redna-06-2001-05-22.sp167">

               <speaker>FRANC SUŠNIK:</speaker>

               <p>Spoštovani gospod podpredsednik, spoštovani predstavniki vlade! V preteklih letih so
               huda neurja, spremljana z obilnimi padavinami, ki so prizadele Slovenijo, sprožila
               brez števila zemeljskih plazov. Ti plazovi se nahajajo praviloma na območjih, ki so
               demografsko in kako drugače ogrožena. Gre pa preprosto za to, da ta trenutek
               ugotavljamo, da je sanacija številnih plazov, ki ogrožajo stanovanjske, gospodarske
               objekte, vodovode, lokalne, krajevne ceste in še kaj, popolnoma zastala. Kot glavni
               razlog za zastoj teh sanacij pa se navaja potreba po sanaciji plazu v Logu pod
               Mangartom in s tem povezana velika sredstva ter ne nazadnje skrbi tudi dejstvo, da se
               navaja, da ni niti denarja za tako obsežno sanacijo in za zaustavitev tako obsežnega
               zemeljskega plazu, kot je Macesnikov plaz nad Solčavo.</p>
               <p>Državni zbor je že v letu 1999 sprejel zakon, s katerim namenja sanaciji plazov 600
               milijonov. V zakonu o zagotovitvi sredstev za odpravo posledic suše, neurja s točo,
               plazenja tal in sluzenje morja v letu 2000 je za plazenje tal oziroma za sanacijo
               plazenja tal namenjena milijarda tolarjev. Smo pa že danes slišali, da je bila
               predvidena dinamika sredstev...</p>
            </sp>
            <sp xml:id="SDZ3-Redna-06-2001-05-22.sp168">

               <speaker>PODPREDSEDNIK ANTON DELAK:</speaker>

               <p>Moment, prosim! Ugotavljam, da državni zbor ni več sklepčen. Prosim pa, da svoje
               vprašanje dokončate. Prosim poslance, da pridejo v dvorano.</p>
            </sp>
            <sp xml:id="SDZ3-Redna-06-2001-05-22.sp169">

               <speaker>FRANC SUŠNIK:</speaker>

               <p>...Predvidena dinamika porabe teh sredstev ni bila realizirana. Pri tem bi želel
               poudariti, da lokalne skupnosti, ki so po črki obeh zakonov vložile ogromno denarja v
               geološke raziskave, v pripravo idejnih projektov, ne nazadnje v izvedbo projektov, so
               tu v izrazito slabem položaju, pri tem, da se je, kot sem že povedal, sanacija plazov
               po nacionalnem programu praktično ustavila.</p>
               <p>Sprašujem gospoda ministra Kopača, kdaj lahko pričakujemo, da se bo na tem področju
               kaj spremenilo oziroma kdaj bomo lahko spet začeli z zakonsko planirano sanacijo
               plazov.</p>
               <p>Ministra oziroma predstavnika ministrstva za notranje zadeve pa sprašujem, kdaj bo
               državnemu zboru predlagal razpust občinskega sveta občine Velika Polana. Namreč, v
               skladu z 90.b členom zakona o lokalni samoupravi obstajajo vsi razlogi, da bi bilo to
               že treba narediti. Dejstvo je namreč, da občina Velika Polana ni sprejela zaključnega
               računa proračuna za leto 1999, niti proračuna za leto 2000 in za leto 2001.
               Predstavnika ministrstva za zdravje pa bi rad pobaral, kdaj lahko pričakujem
               obljubljeno pisno dopolnitev na svoje vprašanje, ki se je nanašalo na ureditev
               helikopterskega reševanja v Republiki Sloveniji. Hvala lepa.</p>
            </sp>
            <sp xml:id="SDZ3-Redna-06-2001-05-22.sp170">

               <speaker>PODPREDSEDNIK ANTON DELAK:</speaker>

               <p>Hvala lepa. Kot sem že prej ugotovil, nismo sklepčni. Prosim vse poslanke in
               poslance, da pridejo v dvorano. Bomo ugotavljali sklepčnost! Poslanke in poslance še
               enkrat prosim, da prijavijo prisotnost! Nadaljujemo sejo. Prosim za odgovor ministra
               mag. Janeza Kopača.</p>
            </sp>
            <sp xml:id="SDZ3-Redna-06-2001-05-22.sp171">

               <speaker>MAG. JANEZ KOPAČ:</speaker>

               <p>Spoštovani poslanec Sušnik! Vesel bi bil, če bi vam lahko odgovoril na mesec ali
               vsaj leto natančno. Kot pa je bilo razbrati že iz mojega odgovora poprej, žal letos
               ni realno pričakovati, da bi se iz sredstev rezerv namenjalo za odpravo posledic
               plazov kaj dosti več, kot sem že namenil. Verjetno bo sicer večji znesek temu
               namenjen v prihodnjem letu, to je 2002, ko bo začela plahneti potreba po popotresni
               obnovi, ki zdaj zajema velik del rezerve, ko upam, da bo kakšna odprava posledic suše
               spet in kaj podobnega. Skratka, se bo sprostil malo prostor znotraj rezerve. Vendar,
               če bo vmes še kakšna naravna nesreča, bomo pa potem seveda spet pred tako dilemo, kot
               smo tokrat. Tako da povsem natančnega odgovora - vprašanje je bilo, kdaj se bo
               nadaljevalo - vam ne znam dati. Upam, da se bo v letu 2002; ali pa bo, bomo pa videli
               skozi dogodke tekom leta. Hvala lepa.</p>
            </sp>
            <sp xml:id="SDZ3-Redna-06-2001-05-22.sp172">

               <speaker>PODPREDSEDNIK ANTON DELAK:</speaker>

               <p>Hvala. Želite dodatno vprašati? Prosim!</p>
            </sp>
            <sp xml:id="SDZ3-Redna-06-2001-05-22.sp173">

               <speaker>FRANC SUŠNIK:</speaker>

               <p>No, jaz sem prepričan, da je gospodu ministru poznano, da so še zmeraj obširna
               območja z omejenim dostopom, da je onemogočena eksploatacija gozdov, da je
               onemogočeno kmetovanje na teh že tako problematičnih območjih, da so še vedno
               ogroženi stanovalski objekti in da bi dejansko kazalo na tem področju narediti eno,
               bi rekel, preveritev, eno revizijo stanja in le spraviti naprej tiste najbolj pereče
               zadeve.</p>
            </sp>
            <sp xml:id="SDZ3-Redna-06-2001-05-22.sp174">

               <speaker>PODPREDSEDNIK ANTON DELAK:</speaker>

               <p>Hvala. Prosim!</p>
            </sp>
            <sp xml:id="SDZ3-Redna-06-2001-05-22.sp175">

               <speaker>MAG. JANEZ KOPAČ:</speaker>

               <p>Bom čisto kratek še v dodatnem odgovoru. Poglejte. Ko smo se že v času mojega
               ministrovanja lotili pravzaprav ocene vseh teh plazov, seveda je pri vsakem kakšna
               huda stiska, ali enega lastnika, odrezanega gozda ali ene družine z ogroženo hišo ali
               večih itn. No, strokovni odbor, ki je bil narejen ali pa postavljen za spremljanje
               sanacije plazu v Logu pod Mangartom je dobil še dodatno nalogo, da naredi neke
               kriterije med tako imenovanimi velikimi in manjšimi plazovi. Prav v teh njihovih
               kriterijih, ki jih ta hip ne znam obnoviti, se poleg plazu v Logu pod Mangartom za
               veliki plaz šteje še Lokavec in Macesnikov plaz. Zato je ta dva, oz. pa sanacijo
               posledic pri teh dveh prevzela država prav na podlagi te odločitve strokovnega
               odbora, ki ga vodi dr. Majec. Vsi drugi so nekako bolj v drugem planu in so
               prvenstveno naloga občin, ali pa njihova sanacija je prvenstveno naloga občin. Vem,
               ni mi treba posebej razlagati, da so nekatere občine tako zelo obremenjene s količino
               plazov, kaj jaz vem, kakšna Solčava, ali pa z odpravo posledic poplav, da tega
               enostavno ne zmorejo in je nerealno se izgovarjati, da je to pač občinska pristojnost
               in občinska naloga. Vendar državnih sredstev za te druge plazove v večjem obsegu
               letos pač žal znotraj rezerve nimamo.</p>
            </sp>
            <sp xml:id="SDZ3-Redna-06-2001-05-22.sp176">

               <speaker>PODPREDSEDNIK ANTON DELAK:</speaker>

               <p>Na kratko bo odgovoril še državni sekretar mag. Vrhunec Simon.</p>
            </sp>
            <sp xml:id="SDZ3-Redna-06-2001-05-22.sp177">

               <speaker>MAG. SIMON VRHUNEC:</speaker>

               <p>Hvala. Spoštovani poslanec Sušnik, glede vašega, ne vprašanja, ampak bolj zahteve ali
               pa pričakovanja pisnega dopolnila odgovora glede helikopterske službe. Jaz se vam
               opravičujem, mi takrat, mislim, da dve ali tri seje nazaj, nismo razumeli, da je
               potrebno pisno dopolnilo. Glede na to bi vas prosil za razumevanje, do naslednje seje
               bi ga dopolnili. Hvala.</p>
            </sp>
            <sp xml:id="SDZ3-Redna-06-2001-05-22.sp178">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima poslanec Alojz Sok. Moment prosim, gospod Sušnik!</p>
            </sp>
            <sp xml:id="SDZ3-Redna-06-2001-05-22.sp179">

               <speaker>FRANC SUŠNIK:</speaker>

               <p>Odgovora na drugo vprašanje, ki je bilo bistveno, nisem dobil. Torej, bilo je
               naslovljeno, če ponovim, na ministrstvo za notranje zadeve, glede pričakovanega
               predloga o razpustitvi občinskega sveta.</p>
            </sp>
            <sp xml:id="SDZ3-Redna-06-2001-05-22.sp180">

               <speaker>PODPREDSEDNIK ANTON DELAK:</speaker>

               <p>Prosim, državni sekretar. Dr. Bugarič.</p>
            </sp>
            <sp xml:id="SDZ3-Redna-06-2001-05-22.sp181">

               <speaker>DR. BOJAN BUGARIČ:</speaker>

               <p>Spoštovani poslanec, gospod Sušnik! Ta zadeva o pristojnosti službe za lokalno
               samoupravo, ki deluje v okviru ministrstva za notranje zadeve, tako da ga bom
               posredoval sekretarki, Prašnikarjevi, ki vam bo tudi potem posredovala odgovor na to
               vprašanje.</p>
            </sp>
            <sp xml:id="SDZ3-Redna-06-2001-05-22.sp182">

               <speaker>PODPREDSEDNIK ANTON DELAK:</speaker>

               <p>Kot sem že napovedal. Besedo ima poslanec Alojz Sok. Prosim.</p>
            </sp>
            <sp xml:id="SDZ3-Redna-06-2001-05-22.sp183">

               <speaker>ALOJZ SOK:</speaker>

               <p>Hvala za besedo, gospod predsedujoči. Pozdravljeni predstavniki vlade, spoštovane
               kolegice poslanke in poslanci! Dve vprašanji bi rad postavil.</p>
               <p>O suši smo danes že govorili, vendar bi kljub temu rad v zvezi s tem postavil še eno
               vprašanje. Čisto na kratko. Poglejte, v začetku maja je bila občinam nakazana tretja
               akontacija pomoči po suši. Istočasno pa, kot mi je znano, je državna cenilna komisija
               podala občinskim cenilnim komisijam tudi nove kriterije za razdelitev teh sredstev. V
               skladu s temi novimi kriteriji se je zgodilo, da so nekateri prejeli več sredstev,
               kot so pač upravičeni po teh novih kriterijih. Sprašujem predstavnike vlade, kako si
               zamišljajo, da bodo tisti, ki so dobili par tisočakov preveč sredstev, po teh novih
               kriterijih, sedaj ta sredstva vračali, ali kako naj bi ta zadeva potekala. Videl sem
               namreč dopis občine, ki predlaga, da se bodo sredstva, dokler kriteriji ne bodo
               povsem jasni, deponirala na občinski žiro račun in jih torej prizadeti še nekaj časa
               ne bodo dobili. To je prvo vprašanje.</p>
               <p>Drugo vprašanje pa bi postavil v zvezi z letošnjo pozebo. Minister Kopač je prej
               obrazložil, kako se bodo delila letošnja sredstva državnih proračunskih rezerv. Pri
               tem je napovedal, da vlada pač pričakuje, da verjetno letos ne bo več nobenega
               takšnega primera, zaradi katerega bi rabili poseči v državne proračunske rezerve.
               Zato sprašujem predstavnike vlade, če mislijo, da spomladanska pozeba, ki se je
               zgodila v precejšnjem delu ali pa v vsem delu severovzhodne Slovenije in tudi drugod,
               če ta pozeba ni bila naravna nesreča. Namreč, na nekaterih področjih so uničeni
               celotni sadovnjaki. Vemo tudi, da večina sadjarjev, kije že lani utrpela precejšnjo
               škodo zaradi suše, teh sadovnjakov nima zavarovanih. Zato sprašujem, kaj je vlada na
               tem področju naredila do tega trenutka. Kakšna je ocena škode in kako misli vlada
               pomagati predvsem prizadetim na področju sadjarstva. Ob tej priliki bi vprašal tudi,
               ali predstavniki vlade, glede na povedano, že danes tukaj razmišljate tudi o tem, da
               bi na tem področju pospešili nekatere dolgoročne rešitve. Dolgoročne rešitve, kot so
               subvencioniranje zavarovalnih premij, to, kar poznajo v naših sosednjih državah,
               recimo, v Avstriji in Nemčiji. Ali razmišljate o tem, da bi namenili večja vlaganja v
               namakalne sisteme na področju sadjarstva, ker edino namakalni sistemi so lahko
               učinkovito sredstvo proti pozebi. In sprašujem, ali razmišljate v vladi o tem, da bi
               prizadetim sadjarjem neposredne subvencije za področje kmetijstva nakazali takoj,
               preden boste nakazovali ta neposredna sredstva ostalim na področju kmetijstva.</p>
               <p>Upam, da bom dobil od pristojnih te odgovore. Nekaj se nanaša na ministrstvo za
               okolje in prostor, se pravi, predvsem tisto prvo vprašanje v zvezi z merili in
               kriteriji za razdeljevanje škode, drugo pa verjetno na ministrstvo za kmetijstvo.
               Hvala lepa.</p>
            </sp>
            <sp xml:id="SDZ3-Redna-06-2001-05-22.sp184">

               <speaker>PODPREDSEDNIK ANTON DELAK:</speaker>

               <p>Hvala lepa. Odgovoril bo minister mag. Janez Kopač.</p>
            </sp>
            <sp xml:id="SDZ3-Redna-06-2001-05-22.sp185">

               <speaker>MAG. JANEZ KOPAČ:</speaker>

               <p>Hvala za vprašanje, gospod Sok. Vprašanje je v resnici nekoliko nerodno. Namreč, kot
               ste pravilno omenili, so se vmes kriteriji spremenili. Zato se je zgodilo točno to,
               kar pripovedujete. Sam tega vnaprej nisem pričakoval in mi seveda zdaj posipanje s
               pepelom za nazaj žal ne pomaga. Dejstvo pa je, da je do te spremembe prišlo zaradi
               vztrajanja resornega ministrstva, da je treba sredstva deliti linearno. Mi kot
               ministrstvo za okolje in prostor smo predlagali, da bi sredstva delili tako, da bi
               jih pretežno dobili tisti, ki živijo od kmetijstva, oni drugi, lastniki zemljišč, ki
               pa ne živijo od kmetijstva, pa ne, ali pa v bistveno manjši meri. Skratka, da bi se
               šli selektivno dodeljevanje sredstev za odpravo posledic suše. To bi bilo možno
               narediti tako, da bi uporabili podatkovno bazo tistih, ki so zavedeni kot prejemniki
               subvencij v agenciji za kmetijske trge, vendar bi k njim morali prišteti še tiste, ki
               pridelujejo krompir in ne prejemajo subvencij in torej niso v registru agencije za
               kmetijske trge. Vendar se žal z agencijo za kmetijske trge nismo uspeli dogovoriti o
               tem, niso bili za to in so vztrajali pri linearni delitvi. Linearna delitev se je
               zgodila, in posledice so take, kot ste jih omenili. Vendar ne želim zdaj iskati
               opravičila za nazaj. Ta problem bomo enostavno morali rešiti.</p>
               <p>Vprašali ste me, kako si predstavljam, da bo zdaj tisti, ki je dobil nekaj tisočakov
               preveč, to vrnil. Ne predstavljam si, če sem iskren. Ker pa sem že bil opozorjen na
               ta problem, sem naročil svojim službam, konkretno državni komisiji za sanacijo, da
               nemudoma opravijo anketo po občinah, koliko takih primerov je, da vidimo pravzaprav
               finančni obseg tega. V kolikor finančni obseg tega ni prevelik, da je morda samo
               nekaj deset milijonov, ne vem, govorim na pamet, potem se to da urediti znotraj že
               odobrenih sredstev za odpravo posledic suše; v kolikor pa je problem večji, pa bi
               morali potem še bolj poseči v rezerve, kot pa smo do sedaj s to kvoto, s to tranšo,
               milijardo 600. Tako da vam natančnega odgovora ta hip še ne znam dati. Problem pa je,
               za znanje, v postopku reševanja in vem, da ga moramo rešiti v roku kakšnega tedna,
               dveh, sicer bomo imeli enostavno prehudo negodovanje vseh prizadetih.</p>
            </sp>
            <sp xml:id="SDZ3-Redna-06-2001-05-22.sp186">

               <speaker>PODPREDSEDNIK ANTON DELAK:</speaker>

               <p>Hvala lepa. Odgovorila bo še državna sekretarka dr. Čadonič Špelič.</p>
            </sp>
            <sp xml:id="SDZ3-Redna-06-2001-05-22.sp187">

               <speaker>DR. VIDA ČADONIČ ŠPELIČ:</speaker>

               <p>Hvala lepa za besedo. Na ministrstvu za kmetijstvo, gozdarstvo in prehrano seveda
               smatramo letošnjo pozebo za naravno nesrečo in smo začeli postopek za zbiranje škode.
               Vendar stroka meni, da bo dokončno oceno škode možno dati nekje šele v mesecu juniju,
               kajti vemo, da gre za proces, ki se dogaja z rastlinami, in šele takrat, ko bo ta
               proces končan, ko se bo videlo koliko plodov se bo dejansko razvilo in koliko jih bo
               odpadlo, bo možno to oceno podati. Mislim, da pričakujemo, da bomo tudi to škodo
               lahko plačali iz proračunskih rezerv. Vsekakor pa bomo pač ta postopek na ministrstvu
               za kmetijstvo speljali.</p>
               <p>Kar se tiče subvencij, vam v tem trenutku natančno ne morem odgovoriti. Vendar, kot
               mi je znano, bodo subvencije vse, tako kot so tržni redi predvideni, pač izplačane
               glede na javne razpise oziroma pozive v drugi polovici letošnjega leta. V tem
               trenutku vam ne bi mogla obljubiti, da bodo za sadjarje izplačane prej, ne glede na
               to, da se pač zavedamo, da bi bilo temu tako prav. Vendar so prvi obrazci za prijavo
               subvencij že prispeli na domove upravičencev in med temi so seveda tudi ti, ki jih je
               prizadela suša.</p>
               <p>Na ostala vprašanja, kar se tiče namakalnih sistemov, vas bi pa prosila, da vam
               smemo odgovoriti pismeno. Hvala.</p>
            </sp>
            <sp xml:id="SDZ3-Redna-06-2001-05-22.sp188">

               <speaker>PODPREDSEDNIK ANTON DELAK:</speaker>

               <p>Hvala. Želite? Prosim!</p>
            </sp>
            <sp xml:id="SDZ3-Redna-06-2001-05-22.sp189">

               <speaker>ALOJZ SOK:</speaker>

               <p>Hvala lepa. Čisto na kratko. Torej, jaz bi mag. Kopaču, ki je rekel, da je vprašanje
               nekoliko nerodno, rad repliciral. Vprašanje ni nerodno, nerodna je situacija, v
               kateri smo se znašli. Jaz vam predlagam, da preprečite občinam, da bi ta sredstva
               deponirala in jih zadrževala. Namreč videl sem en tak dopis, v katerem piše, da bo
               občina do nadaljnjega ta sredstva zadržala na svojem žiro računu. Torej, tisti, ki so
               opravičeni do teh sredstev, naj ta sredstva takoj dobijo, ker je letos že pol leta
               mimo.</p>
               <p>Kar se pa tiče pozebe. Jaz se strinjam z državno sekretarko, da škoda še ni v celoti
               ocenjena in da jo bo v kratkem možno oceniti. Ampak moram povedati, da bi se z
               določenimi agromeloracijskimi ukrepi lahko škoda bistveno zmanjšala. Če bi vlada
               takoj ukrepala in eventualno sredstva neposrednih plačil, se pravi subvencije,
               sadjarjem nakazala takoj, bi lahko ta sredstva uporabili za zmanjševanje škode. Tako
               pa gremo iz lanskoletne prizadetosti v letošnjo in sadjarji so opravičeno
               zaskrbljeni, ker nimajo sredstev za karkoli, da bi lahko preprečili še večjo škodo.
               Hvala lepa.</p>
            </sp>
            <sp xml:id="SDZ3-Redna-06-2001-05-22.sp190">

               <speaker>PODPREDSEDNIK ANTON DELAK:</speaker>

               <p>Hvala. Besedo ima poslanec Branko Kelemina.</p>
            </sp>
            <sp xml:id="SDZ3-Redna-06-2001-05-22.sp191">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj! Občina Sevnica, kjer sem tudi doma, je
               ena najbolj revnih v Sloveniji, po moji oceni. To pa ocenjujem tudi na osnovi
               prejetih dohodkov na prebivalca. Namreč v tej občini je industrija pretežno delovno
               intenzivna, nekaj je trgovine, z izredno slabim prometom, kjer so izredno slabe
               plače; ker je v tej delovno intenzivnih panogah precej tekstilne industrije, so tudi
               nekatere v veliki krizi. Ne dolgo tega mislim, da v Jutranjki, se je nekaj več kot
               100 delavcev spet znašlo na cesti.</p>
               <p>Že 25. januarja 2001 sem vladi ustno vprašanje postavil, ker sem pač hotel izvedeti,
               kakšna ukrepe bo vlada vse sprejela v tem letu in tudi v naslednjih letih za
               izboljšanje tega slabega stanja v teh slabo razvitih občinah, vendar odgovora seveda
               še do danes ni bilo. Takrat je recimo <stage>(25.1.2001)</stage> mag. Igor Strmšnik povedal, glede
               na obseg postavljenih vprašanj in njihovo precejšnjo težo, kajti gre za ključna
               strateška vprašanja, da bi na vaša vprašanja odgovorili pisno. Teh odgovorov ni, še
               dandanes ne. Ker pričakujem, da pač teh odgovorov ne bo, čeprav, sem tudi tukaj
               zapisal, so številne slovenske družine s tem ogrožene in marsikje na robu obupa in
               tudi revščine. Ker pa pač vlada vse ve in upam, da bo znala odgovoriti na to
               vprašanje. Bi vas vprašal, da mi odgovorite, kako naj družina preživi, če znate
               seveda recept, kako naj družina preživi s 40, 50, 60 tisoč tolarji na mesec. Prosil
               bi, da razložite kaj naj kupujejo, kakšno hrano, kakšne račune naj plačujejo, katere
               račune naj plačujejo, katero obleko in katere čevlje naj kupujejo in na splošno,
               kakšen recept je za preživetje s 60 tisoč tolarji. Prosim za temeljit odgovor.
               Hvala.</p>
            </sp>
            <sp xml:id="SDZ3-Redna-06-2001-05-22.sp192">

               <speaker>PODPREDSEDNIK ANTON DELAK:</speaker>

               <p>Razumel sem, da zahtevate pisni odgovor. Je tako?</p>
            </sp>
            <sp xml:id="SDZ3-Redna-06-2001-05-22.sp193">

               <speaker>BRANKO KELEMINA:</speaker>

               <p>Tokrat ustni.</p>
            </sp>
            <sp xml:id="SDZ3-Redna-06-2001-05-22.sp194">

               <speaker>PODPREDSEDNIK ANTON DELAK:</speaker>

               <p>Prosim.</p>
            </sp>
            <sp xml:id="SDZ3-Redna-06-2001-05-22.sp195">

               <speaker>BRANKO KELEMINA:</speaker>

               <p>Ustni odgovor.</p>
            </sp>
            <sp xml:id="SDZ3-Redna-06-2001-05-22.sp196">

               <speaker>PODPREDSEDNIK ANTON DELAK:</speaker>

               <p>A ustni? Ministrstvo za delo, odgovoril bo mag. Franc Žnidaršič.</p>
            </sp>
            <sp xml:id="SDZ3-Redna-06-2001-05-22.sp197">

               <speaker>MAG. FRANC ŽNIDARŠIČ:</speaker>

               <p>Hvala lepa. Lep pozdrav vsem. Hvala za besedo. Moram priznati, da ne morem dati
               natančnega ustnega odgovora, ker pokrivam drugo področje. Državna sekretarka, ki
               pokriva področje zaposlovanja in dela, je žal odsotna. Zato jamčim sam osebno, da bo
               gospod poslanec v najkrajšem možnem času dobil pisni odgovor na takrat postavljeno
               vprašanje in dodatno, to danes v obsegu, ki je seveda objektivno mogoč. Hvala lepa.
           </p>
            </sp>
            <sp xml:id="SDZ3-Redna-06-2001-05-22.sp198">

               <speaker>PODPREDSEDNIK ANTON DELAK:</speaker>

               <p>Hvala. Želite...? <stage>(Ne.)</stage> Hvala.</p>
               <p>Besedo ima poslanec Franc Pukšič.</p>
            </sp>
            <sp xml:id="SDZ3-Redna-06-2001-05-22.sp199">

               <speaker>FRANC PUKŠIČ:</speaker>

               <p>Hvala lepa. Približno pred mesecem dni je bil v Uradnem listu že objavljen zakon o
               telekomunikacijah. Ko smo obravnavali zakon o telekomunikacijah v državnem zboru, je
               bil sprejet 156. a člen, ki je govoril o načinu in pogojih vračila vlagateljem. Pravi
               takole: "Vlaganja posameznih investitorjev in lokalnih skupnosti v javno
               telekomunikacijsko omrežje se bodo povrnila na način in v pogojih, kot bo to določil
               poseben zakon, ki ga bo državni zbor na predlog vlade Republike Slovenije sprejel v
               roku šestih mesecev po uveljavitvi tega zakona." Glede na to, da zakon o
               telekomunikacijah že velja in glede na prakso prejšnjega državnega zbora, ki jo imam,
               glede na pisne obljube, sklepe in tako dalje, ni bilo pravočasne reakcije. Tokrat
               samo iz razloga preventive sprašujem vlado, ali že pripravlja ta poseben zakon in
               kdajbo napočil čas, ko ga bo vložila v državni zbor. Namreč, v državnem zboru je
               določena procedura in šest mesecev bo zelo hitro, s tem da moramo računati, da
               prihaja poletni čas, dopusti in tako dalje. Torej, preventivno danes prvič in,
               seveda, do takrat, ko bo tu naslednjič, prosim.</p>
            </sp>
            <sp xml:id="SDZ3-Redna-06-2001-05-22.sp200">

               <speaker>PODPREDSEDNIK ANTON DELAK:</speaker>

               <p>Hvala lepa. Odgovoril bo državni sekretar dr. Tomaž Kalin.</p>
            </sp>
            <sp xml:id="SDZ3-Redna-06-2001-05-22.sp201">

               <speaker>DR. TOMAŽ KALIN:</speaker>

               <p>Najlepša hvala poslancu, gospodu Pukšiču, za skrb.</p>
               <p>Seveda se zavedamo, da napraviti ta zakon ni lahko. Zato smo angažirali
               konsultantsko skupino, ki bo pregledala vseh toliko in toliko tisoč zahtevkov,
               ocenila finančne konsekvence tega, pripravila za nas, za našo rabo, predlog, kako se
               lotiti tega posla, mislim tudi tehnično, vračil, po metodologiji, ki bo definirana v
               zakonu. Od njih smo zahtevali, da dobimo 1. julija poročilo o tem delu. Naš načrt je,
               da gre na vlado predlog zakona 1. septembra, 15. septembra pride v državni zbor, po
               hitrem postopku, 45 dni, tako da če bo državni zbor delal z energijo, kot vidimo, da
               se pripravlja, bi moral biti zakon v roku, za katerega smo se dogovorili, sprejet.
               Hvala lepa.</p>
            </sp>
            <sp xml:id="SDZ3-Redna-06-2001-05-22.sp202">

               <speaker>PODPREDSEDNIK ANTON DELAK:</speaker>

               <p>Hvala. Želite postaviti dopolnilno vprašanje? <stage>(Ne želite.)</stage> Hvala.</p>
               <p>Besedo ima poslance Franc Čebulj. Ga ni. Besedo ima poslanec Franc Cukjati.</p>
            </sp>
            <sp xml:id="SDZ3-Redna-06-2001-05-22.sp203">

               <speaker>FRANCE CUKJATI:</speaker>

               <p>Spoštovani! Moje vprašanje je naslovljeno bolj na vlado kot posamezna ministrstva.
               Poraja pa se s podatkov svetovnega primerjalnega letopisa, ki ga vsako leto izda
               mednarodni institut za razvoj AMD iz Lausanne, Švica, ki zajema sedaj analizo 47
               držav, 29 iz OECD in 18 držav v razvoju. Med njimi je tudi Slovenija. V primerjavi z
               drugimi državami, ki so lahko zagotovile podatke in so bile vključene v primerjalno
               analizo, ima Slovenija sorazmerno razkošen šolski sistem. Po številu učencev na
               učitelja smo celo na 11. oziroma 14. mestu in kar precej damo za izobraževanje. Po
               procentu bruto družbenega proizvoda za izobraževanje smo celo na 13. mestu od 47
               držav. Torej, v zgornji najboljši tretjini. Po razpoložljivosti kvalificiranih
               inženirjev tehnoloških znanj, kakovosti produkta znanosti, pa smo na repu, na 43.
               oziroma 45. mestu. Pa tudi glede kakovosti uprav podjetij in po kredibilnosti
               menedžerjev smo na repu, na 42. oziroma 44. mestu od 47 držav.</p>
               <p>Sprašujem se, ali gre v Sloveniji za neučinkovit šolski sistem, ali pa je kadrovanje
               v podjetjih še vedno bolj podvrženo političnim, kot pa strokovnim kriterijem? Ali pa
               gre celo za oboje hkrati? Več kot zanimivo je pa dejstvo, da je po tistih kriterijih,
               ki ne zavisijo bistveno od vladne politike, Slovenija uvrščena sorazmerno visoko, na
               25. oziroma 28. mesto. Gre za moč domače ekonomije in za razpoložljivost človeških
               virov. Po kakovosti vladanja in po prispevku vladne politike, pa smo zopet na repu.
               Na žalostnem 45. mestu in to v skupini 47držav, med katerimi so tudi Indonezija,
               Filipini, Mehika, Argentina, Tajska, štiri države v tranziciji in tako dalje. Torej,
               ne le, da je splošna kakovost človeških virov bistveno večja, kot pa kakovost uprav
               podjetij in kredibilnost menedžerjev, ampak tudi kakovost vladanja v Sloveniji še
               zdaleč ne dosega kakovosti resursov, kakovosti sredstev, ki jih ima ta vlada na
               voljo. No, v malce pikri pripombi, da si ta dežela zasluži boljše menedžerje in
               boljšo vlado, je kar nekaj resnice.</p>
               <p>Sprašujem, ali je vlada že analizirala vzroke za svojo neučinkovitost in nizko
               kakovost svoje politike? Kakšne ukrepe predvideva vlada za izboljšanje svojega dela,
               da bi se iz dna sramotno slabe ocene dvignilo vsaj na nivo kakovosti, ki jo dosegajo
               in si jo zaslužijo Slovenci? Pri odgovoru prosim, da se ne sklicujete na kratkotrajno
               Bajukovo vlado, saj je bil prispevek vladne politike v letu 1999 še slabše ovrednoten
               in uvrščen prav na zadnje 47. mesto. Hvala.</p>
            </sp>
            <sp xml:id="SDZ3-Redna-06-2001-05-22.sp204">

               <speaker>PODPREDSEDNIK ANTON DELAK:</speaker>

               <p>Hvala lepa. Kdo bo, prosim, odgovoril? Kdo bo odgovoril, prosim? Državni sekretar,
               izvolite!</p>
            </sp>
            <sp xml:id="SDZ3-Redna-06-2001-05-22.sp205">

               <speaker>MIRKO ZORMAN:</speaker>

               <p>Hvala lepa, gospod predsedujoči in gospod poslanec, za vprašanje. V imenu ministrstva
               za šolstvo, znanost in šport lahko odgovorim vsaj na to vprašanje, da si naše
               ministrstvo, skupaj z ministrstvom za delo, družino in socialne zadeve, v svojem delu
               državnega programa, razvojnega programa prizadeva opredeliti razvoj človeških virov
               kot eno pomembnih področij te države. Mislim, da del odgovorov na to svoje vprašanje
               boste v njem zasledili.</p>
               <p>Drugo vprašanje je vprašanje priprave novih programov vzgoje in izobraževanja prav
               na področju poklicnega in strokovnega izobraževanja, ki mu tudi v prihodnje
               nameravamo namenjati veliko več pozornosti in ravno tako tudi v sodelovanju z drugimi
               resorji izboljšati njegovo učinkovitost. Zavedamo se podatkov, ki ste jih
               posredovali.</p>
               <p>Odgovor, kompleksnejši odgovor pa bo verjetno resnično morala pripraviti vlada v
               celoti. Hvala lepa.</p>
            </sp>
            <sp xml:id="SDZ3-Redna-06-2001-05-22.sp206">

               <speaker>PODPREDSEDNIK ANTON DELAK:</speaker>

               <p>Hvala. Odgovarjal je državni sekretar mag. Balant Drago. Prosim? Oprostite, mag.
               Mirko Zorman. Želite postaviti dodatno vprašanje? <stage>(Ne želite.)</stage> Hvala lepa. Besedo ima
               poslanec Bogomir Zamernik.</p>
            </sp>
            <sp xml:id="SDZ3-Redna-06-2001-05-22.sp207">

               <speaker>BOGOMIR (MIRKO) ZAMERNIK:</speaker>

               <p>Hvala lepa. Kolegice in kolegi! Na začetku sem hotel postaviti vprašanje ministrstvu
               za okolje in prostor in sem že prej gospoda Kopača opozoril na vprašanja, ki jih je
               potem od drugih kolegov veliko prejel, tako da ne bi sedaj tratil časa s tem.
               Vendarle bi pa s tem v zvezi dal pobudo, ker je bilo vprašanje naslovljeno tudi na
               premiera vzvezi z odpravo posledic poplav in ker se pri nas ta odprava posledic vleče
               že deset let, od leta 1990, bi dal premieru pobudo, da se sedaj visoki obisk ki se
               predvideva za junij, ker kolikor vem, še ni znano, kje bi se naj pripetilo, da se
               srečanje ameriškega in ruskega predsednika, dogodi v Logarski dolini. Poleg
               hvaljenja, ki bo nedvomno prisotno, si bosta ta dva predsednika lahko na lastne oči
               ogledala, kako ažurno ta vlada rešuje probleme na tem področju.</p>
               <p>Drugo vprašanje, ki sem ga imel pripravljenega za ministra za delo, družino in
               socialno politiko, pa mu ga žal ne morem nasloviti, sem poslal že pisno 17. aprila
               2001. Poslovniški rok v 31. členu je popolnoma jasen - do naslednje seje bi moral
               biti pripravljen odgovor. Seveda se v celoti strinjam znavedbami gospoda Mamića, ki
               jih je v svojem proceduralnem predlogu navedel. Nedopustno je tako ravnanje. Kakšen
               smisel ima govorjenje tukaj na pol prazni dvorani, pisanje vladi, če odgovorov na to
               ni. Meni je žal zato, ker ministra danes ni tu, da bi se mu zahvalil. Zadnjič, ko sem
               imel enak problem, sem mu potem dal kopijo poslanskega vprašanja, in ko sem mu dal
               tako, pod roko, je uredil, da je zadeva prišla sem. Nerodno mi je za vsako poslansko
               vprašanje tako početi, to bi moralo iti po avtomatizmu. In lepo prosim, da se na
               vprašanje, ki je bilo poslano 17. aprila 2001, v zvezi s kriteriji za štipendiranje,
               dogovori. Torej, da na hitro opišem, gospod bivši poslanski kolega mi bo mogoče s tem
               v zvezi lahko kaj povedal. Dopisi svetov staršev nekaterih osnovnih šol, pravijo, da
               je nedopustno, da je pri ugotavljanju izpolnjevanja materialnih pogojev za dijake,
               vajence in študente, ki se izobražujejo izven kraja stalnega bivališča, kljub seveda
               veliko višjim stroškom, tako s prevozi, z internatom, šolanje postavljeno pod enak
               kriterij kot tistim dijakom in kolegom, ki se izobražujejo v kraju šole oziroma v
               kraju bivanja. Lepo bi prosil, no, da se na to odgovori.</p>
               <p>Pa še eno vprašanje, to pa je naslovljeno ministrstvu za kmetijstvo, bo pa zelo
               kratko, ker se je čas iztekel. Pri zakonu o veterini sem opisal konkreten primer, ki
               je še kako resničen. Potem sem se v klopi dogovarjal z gospodom direktorjem
               veterinarske uprave. Odgovora od njega še do danes nisem dobil, kljub zagotovilu, da
               mi bo v zvezi s tem primerompodal kompletno poročilo, vendar se do danes to še ni
               zgodilo. In lepo prosim, da se to poročilo zares dostavi v našo poslansko skupino.
               Hvala lepa.</p>
            </sp>
            <sp xml:id="SDZ3-Redna-06-2001-05-22.sp208">

               <speaker>PODPREDSEDNIK ANTON DELAK:</speaker>

               <p>Hvala lepa. Na prvo vprašanje bo odgovoril državni sekretar Žbogar Samuel. Prosim?
               Pardon, gospod Žnidaršič, vendar se mi zdi, da je bilo postavljeno vprašanje o
               Logarski dolini, kajne?</p>
            </sp>
            <sp xml:id="SDZ3-Redna-06-2001-05-22.sp209">

               <speaker>MAG. FRANC ŽNIDARŠIČ:</speaker>

               <p>Ne, menda ne.</p>
            </sp>
            <sp xml:id="SDZ3-Redna-06-2001-05-22.sp210">

               <speaker>PODPREDSEDNIK ANTON DELAK:</speaker>

               <p>No, prosim, mag. Žnidaršič Franc, državni sekretar.</p>
            </sp>
            <sp xml:id="SDZ3-Redna-06-2001-05-22.sp211">

               <speaker>MAG. FRANC ŽNIDARŠIČ:</speaker>

               <p>Gospod poslanec, na vprašanje, ki ste ga zastavili 17.4. letos in niste dobili
               odgovora, bomo pripravili pisni odgovor, in jamčim, da ga boste dobili, tako kot sem
               to obljubil vašemu kolegu. Mislim, da je prav, da ste na to opozorili, in naša
               dolžnost je, da ta odgovor damo.</p>
               <p>Na drugo vprašanje, glede kriterijev za štipendiranje, pa razumem vprašanje tako, da
               naj ministrstvo odgovori, zakaj so dijaki, vajenci in študenti, ki se šolajo zunaj
               kraja stalnega bivališča, torej, zakaj za njih velja enak kriterij pri štipendiranju
               kot za tiste, ki se šolajo v svojem kraju. Tudi na to vprašanje bomo odgovorili
               pisno, ker sam pokrivam povsem drug resor na ministrstvu. Lepa hvala.</p>
            </sp>
            <sp xml:id="SDZ3-Redna-06-2001-05-22.sp212">

               <speaker>PODPREDSEDNIK ANTON DELAK:</speaker>

               <p>Hvala lepa. Prosim še državno sekretarko Čadonič Špelič. Prosim.</p>
            </sp>
            <sp xml:id="SDZ3-Redna-06-2001-05-22.sp213">

               <speaker>DR. VIDA ČADONIČ ŠPELIČ:</speaker>

               <p>Hvala. Jaz bi samo cenjenega gospoda poslanca Zamernika prosila, če mi lahko pove,
               katera tema je bila tista v zvezi z direktorjem VURS-a, da bi lažje naročili ta
               pismeni odgovor in da se ne bi potem pod roko poslanskih vprašanj dajali, če je v tem
               trenutku možno.</p>
            </sp>
            <sp xml:id="SDZ3-Redna-06-2001-05-22.sp214">

               <speaker>BOGOMIR (MIRKO) ZAMERNIK:</speaker>

               <p>Je možno. Vendar zaradi racionalizacije časa nisem mogel ponovno opisati primera, ki
               je bil že, kot sem dejal, pri zakonu o veterini podrobno opisan. Tako da ko boste
               gospodu Kovaču rekli, zakaj sem vas prosil, bo seveda zelo dobro vedel, za kaj
               gre.</p>
            </sp>
            <sp xml:id="SDZ3-Redna-06-2001-05-22.sp215">

               <speaker>PODPREDSEDNIK ANTON DELAK:</speaker>

               <p>Hvala lepa. Še državni sekretar, Samuel Žbogar.</p>
            </sp>
            <sp xml:id="SDZ3-Redna-06-2001-05-22.sp216">

               <speaker>SAMUEL ŽBOGAR:</speaker>

               <p>Hvala lepa. Čisto na kratko na predlog v zvezi z Logarsko dolino. Organizacijski
               odbor je vlada sestavila in odbor se bo sestal čez pet minut. Kot veste, kraj
               sestanka vrha še ni določen. Vrh, kraj bo določen v konzultaciji z Rusko federacijo
               in Združenimi državami Amerike. In seveda bom jaz prinesel organizacijskemu odboru
               tudi vaš predlog, da bi to bilo v Logarski dolini. Hvala.</p>
            </sp>
            <sp xml:id="SDZ3-Redna-06-2001-05-22.sp217">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima poslanec, mag. Andrej Vizjak. Ga ni. Besedo ima poslanec
               Pavel Rupar. Ga ni. Besedo ima poslanec Janez Cimperman. Ga ni. Spoštovane poslanke
               in poslanci! Zaključujem današnjo sejo. Prosim! Samo za moment še prosim.</p>
            </sp>
            <sp xml:id="SDZ3-Redna-06-2001-05-22.sp218">

               <speaker>IVAN MAMIĆ:</speaker>

               <p>Ko sem bil na vrsti za vprašanje gospodu Kopaču me ni bilo zraven, in ste mi
               obljubili, gospod Pahor je obljubil, da mi bo dal možnost postaviti vprašanje. Zato
               prosim tudi jaz malo za potrpljenje.</p>
               <p>Gospod Kopač, ko ste se predstavljali za kandidata za ministra, sem vam postavil dve
               vprašanji, sorodni sicer, kako bo s tistimi parcelami, ki so zazidalne in jih
               lastniki nočejo prodati, in potem drugo vprašanje, kaj pa tiste hiše, ki so v
               "razsulu", imajo več lastnikov in se tudi ne ve, kje so itn. Ste mi takrat obljubili,
               da vam je vprašanje zelo simpatično in da boste nekaj naredili. Me zanima, ali ste
               kaj naredili na tem ali ne. Hvala.</p>
            </sp>
            <sp xml:id="SDZ3-Redna-06-2001-05-22.sp219">

               <speaker>MAG. JANEZ KOPAČ:</speaker>

               <p>Že takrat sem rekel, to se prav dobro spomnim, da je neke vrste pot, kako kaj
               premakniti, saj rešiti na hitro se nič ne da, ampak kaj premakniti v zvezi s tem
               problemom, nakazana v koalicijski pogodbi v poglavju, ki se tiče davka o
               nepremičninah. Ta zakon nastaja na ministrstvu za finance, je v letnem programu dela
               vlade, ne vem čisto točno, nekaj zamud je gotovo že, ampak mislim, da bo slej ko prej
               tu. Sicer pa ta hip drugih instrumentov ni na voljo. Edini, ki je še na voljo, pa se
               ne spomnim, ali sem vam takrat že to razlagal ali ne, je v rokah občin. Občine pa
               lahko ta hip že sprejemajo različno višino števila točk za obremenitev z nadomestilom
               za uporabo stavbnih zemljišč pri tovrstnih, recimo razpadajočih hišah ali kaj
               podobnega.</p>
               <p>Poznam dva taka primera, eden je v Ljubljani, kjer se obračunava poseben pribitek v
               nadomestilu za uporabo stavbnih zemljišč za nezazidane stavbne parcele znotraj
               urbanega območja, torej tako imenovane plombe, kjer pač lastniki nočejo zidati ali pa
               ne morejo, ali karkoli že, pa zato plačajo pač poseben davek zraven, in drugi tak
               pribitek je za neuporabljene poslovne prostore v centru mesta, za opuščene poslovne
               prostore ali nerabljene. Drugi tak primer, za katerega sem bral v časopisu, pa je v
               občini Grosuplje, kjer so ravno tako šli v različne obremenitve z nadomestilom za
               uporabo stavbnih zemljišč glede na rabo stavbnega zemljišča.</p>
               <p>To že sedaj lahko počno občine, medtem ko ne morejo se pa, in to je tisto, kar
               verjetno vas še najbolj zanima v zvezi s tem, s pretvorbo svoje neplačane dajatve
               usesti na nepremičnino kot lastniki. Torej, to bi bila pot, kako neka hiša z več
               solastniki, ki razpada, in kjer ni nobenega pravega skrbnika dobi enega lastnika. To
               pa sedaj še ni možno. Upam pa, da bo možno. Gospod Končan je tu, pripravljavec zakona
               o davku na nepremičnine. Skratka, upam, da bo pa to zapisano v zakonu o davku na
               nepremičnine, in potem sem prepričan, da bodo občine tudi z veseljem ta
               instrumentarij uporabljale v primerih, ko bo to potrebno.</p>
            </sp>
            <sp xml:id="SDZ3-Redna-06-2001-05-22.sp220">

               <speaker>PODPREDSEDNIK ANTON DELAK:</speaker>

               <p>Hvala. Zaključujem to točko dnevnega reda. Nadaljujemo jutri ob 10.00 z 2. točko
               dnevnega reda. Na svidenje. <stage>(SEJA JE BILA PREKINJENA 22. MAJA 2001 OB 19.03 URI.)</stage>
               </p>
            </sp>
         </div>
      </body>
   </text>
</TEI>

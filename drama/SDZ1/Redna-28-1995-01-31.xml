<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-28-1995-01-31">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A51BB0525EDA90AAC1257832004838F4</idno>
               <idno type="URI">A51BB0525EDA90AAC1257832004838F4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-28-1995-01-31.DZ" n="28">
               <name>Redna</name>
               <date when="1995-01-31"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-28-1995-01-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 31. JANUARJA 1995 OB 10.13 URI.)</stage>
            <sp xml:id="SDZ1-Redna-28-1995-01-31.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Pričenjam nadaljevanje 28. seje Državnega zbora Republike Slovenije. Za današnji
                  del seje so se opravičili naslednje poslanke in poslanci: dr. France Bučar, Jože
                  Jagodnik, Borut Pahor in gospa Danica Simšič za pol ure. Vse ostale prosim, da
                  potrdite svojo prisotnost v dvorani. Ugotavljamo prisotnost! Ugotavljam, da je
                  navzočih 63 poslank in poslancev. Zbor je sklepčen in lahko odloča. Na sejo sem
                  vabil tudi predstavnike Vlade Republike Slovenije in jih lepo pozdravljam.</p>
               <p>Današnje nadaljevanje 28. seje bomo pričeli z obravnavo prekinjene 11. točke
                  dnevnega reda, to je <title>PREDLOGA ZAKONA O IGRAH NA SREČO</title>.</p>
               <p>Za tem bomo prešli na obravnavo 20. točke dnevnega reda, to je predloga zakona o
                  javni varnosti ter po dnevnem redu dalje. Vmes smo dobili mnenje Komisije za
                  spremljanje in nadzor lastninskega preoblikovanja družbene lastnine. Prosil bi
                  gospoda Rejca, da poda mnenje.</p>
            </sp>
            <sp xml:id="SDZ1-Redna-28-1995-01-31.sp2">
               <speaker>IZIDOR REJC:</speaker>
               <p>Spoštovani podpredsednik, gospe in gospodje! Komisija za spremljanje in nadzor
                  lastninskega preoblikovanja družbene lastnine je na svoji 49. seji obravnavala ta
                  del zakona o igrah na srečo, ki je v tretji obravnavi. Pri tretji obravnavi smo
                  prekinili ravno pri 54. členu, ki govori o tem, da imajo lahko zaposleni in bivši
                  zaposleni pri prirediteljih tudi v lasti do 10%. Komisija, ki je pooblaščena za to
                  področje, se je naslonila na oba sklepa Državnega zbora, in sicer 12. in 18. seje,
                  ki je nedvoumno določil, da se lastninsko preoblikovanje loči od matičnega zakona
                  in je predmet posebnih dveh zakonov o lastninjenju klasičnih iger na srečo in
                  posebnih iger na srečo, ki je v proceduri Državnega zbora. Zato Komisija za
                  lastninsko preoblikovanje družbene lastnine ne podpira vseh amandmajev na 54. člen
                  tega zakona, ki je odprt pred nami. Menimo, prvič, da moramo biti dosledni sklepom
                  Državnega zbora. In drugič, ne smemo prehitevati lastninske zakonodaje, ki je v
                  proceduri; in oba zakona, ki to lastnino določata in predvidevata, sta v proceduri
                  Državnega zbora ter sta posebna zakona.</p>
               <p>Zato komisija meni, da se ta del mora izločiti iz tega zakona in da se amandmaji
                  ne sprejmejo; se pravi, komisija teh amandmajev ne podpira. Prosim, da se tudi vi
                  enako ravnate. Hvala.</p>
            </sp>
            <sp xml:id="SDZ1-Redna-28-1995-01-31.sp3">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Rejc. Dovolite, da vas opozorim. Najprej bomo glasovali - smo
                  na strani 8 poročila - o amandmaju na amandma pod točko 4. To je amandma poslanske
                  skupine, prvopodpisana je gospa Breda Pečan, in je amandma na amandma pod točko 3,
                  ki ga predlaga Vlada. Želi še kdo besedo?</p>
               <p>Če ne želi nihče besede, dajem na glasovanje amandma na amandma pod točko 4, ki ga
                  predlaga gospa Breda Pečan; Odbor in Vlada ga podpirata, mnenje Komisije za
                  lastninsko preoblikovanje pa smo slišali. Ugotovimo sklepčnost! <stage>(61
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da smo amandma na amandma sprejeli.</p>
               <p>Na glasovanje dajem amandma pod točko tri; predlagatelj je Vlada, odbor ga
                  podpira. Ugotovimo sklepčnost! <stage>(70 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da smo amandma sprejeli.</p>
               <p>Na strani osem, devet imamo amandma pod točko pet - predlagatelj je Vlada
                  Republike Slovenije, odbor amandma podpira:</p>
               <p><q>"S sprejetjem amandmaja pod zaporedno številko tri in pet, amandmaja Vlade, je
                  treba črtati 55. člen."</q> Mnenje Komisije za lastninsko preoblikovanje pa smo
                  slišali.</p>
               <p>Želi kdo besedo o amandmaju pod številko pet? Ugotovimo sklepčnost! <stage>(65
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da smo amandma sprejeli.</p>
               <p>Amandma pod točko šest je umaknjen. Pod točko sedem imamo amandma na amandma
                  poslanske skupine Liberalno demokratske stranke, mnenja Vlade in odbora pa
                  nimamo.</p>
               <p>Želi kdo besedo? To je amandma na amandma pod točko sedem na strani devet.</p>
               <p>Želi kdo besedo, ponovno. Umik amandmaja na amandma pod točko sedem, hvala lepa,
                  poslanske skupine Liberalno demokratske stranke.</p>
               <p>Pod točko osem prav tako amandma poslanske skupine Liberalno demokratske stranke;
                  odbor ga podpira, Vlada nasprotuje. In dajem amandma pod točko osem na glasovanje.
                  Dovolite, da še enkrat poudarim. Amandma na amandma pod točko sedem je bil
                  umaknjen. Glasujemo o točki osem. Ugotovimo sklepčnost! <stage>(71
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da je amandma sprejet.</p>
               <p>Še amandma, ki ga predlaga gospod Ivo Hvalica. Ker ga nimate v pregledu, ga bom
                  prebral. Nanaša se na 54. člen. "Dodajo se novi: drugi, tretji in četrti
                  odstavek.</p>
               <p>Republika Slovenija ustanovi s prenosom celotnega kapitala družb, ki so po
                  obstoječem zakonu prirejala posebne igre na srečo, delniško družbo Slovenijo
                  Cazino d.d. 30% delnic pripada Republiki Sloveniji, 25% delnic pripada občinam,
                  katere so delovale nekdanje družbene igralnice, 10% pripada pokojninskemu skladu
                  Republike Slovenije, 10% delnic pripada skladu za razvoj Republike Slovenije, 10%
                  delnic pripada Skladu za promocijo Slovenije, 5% delnic pripada fundaciji za
                  financiranje invalidskih in humanitarnih organizacij, 5% delnic pripada fundaciji
                  za financiranje športnih organizacij in 5% delnic pripada fundaciji za
                  financiranje kulture.</p>
               <p>Slovenija Cazino d.d. in ostale delniške družbe, registrirane za prirejanje
                  posebnih iger na srečo, enakopravno konkurirajo pri razpisih za pridobivanje
                  koncesij za prirejanje posebnih iger na srečo v posameznih igralnicah. Dovoljen je
                  skupen nastop gospodarskih družb, registriranih za prirejanje iger na srečo,
                  skupaj s Slovenija Cazino d.d. pri natečajih za pridobivanje koncesij. Slovenija
                  Cazino d.d. ima pravico konkurirati za podelitev koncesije ob vsakem razpisu.</p>
               <p>Kriterije za dodelitev koncesije določa Vlada Republike Slovenije. Prioriteto med
                  najvišjim absolutnim zneskom koncesijske dajatve in najvišjih relativnim zneskom
                  dajatve, predložim na podlagi razpisa za dodelitev koncesije, določa Vlada
                  Republike Slovenije.</p>
               <p>Morebitne pritožbe rešuje Računsko sodišče Republike Slovenije."</p>
               <p>Želi kdo besedo? Gospod Hvalica.</p>
            </sp>
            <sp xml:id="SDZ1-Redna-28-1995-01-31.sp4">
               <speaker>IVO HVALICA:</speaker>
               <p>Hvala lepa. Spoštovani! Ko sem vložil ta amandma, sem bil prepričan, da o njem
                  sploh ne bomo glasovali. Vložil sem ga, kot se temu reče, za vsak slučaj, ker sem
                  videl, da je Vlada hotela in hoče skozi zadnja vrata pač legalizirati na
                  svojevrsten način lastninjenje v igralnicah.</p>
               <p>Sedaj, jasno, vztrajam na mojem amandmaju, čeprav verjamem bolj malo, da bom z
                  njim uspel, ker gre lobi v drugo smer. Kam gre lobi, v katero smer, bom sedaj
                  prebral, in sicer mnenje Sekretariata za zakonodajo, ki ga je na moj amandma
                  podal.</p>
               <p>In sicer pravi tako: <q>"Amandma poslanske skupine k 54. členu je v nasprotju s
                  pravnim sistemom, saj dejansko pomeni nacionalizacijo celotnega premoženja
                  subjektov, ki prirejajo igre na srečo oziroma je to razlastitev, katere pogoje
                  opredeljuje ustava v 69. členu."</q></p>
               <p>Nima pomena, da bi to komentiral. Vendar vseeno bi ponovil tisto, kar sem že
                  večkrat za to govornico rekel. Čigav pa je vendar ta sekretariat? Ali je to
                  sekretariat tega Državnega zbora, ali je LDS-ov mogoče, ali je samo te polovice?
                  Enkrat bo treba to ugotoviti. Ne vem čigav je sekretariat, ki daje takšna mnenja,
                  ki zagovarja takšen način lastninjenja, ki nekaj, kar še ni de jure definitivno,
                  že sam opredeljuje kot definitivno. Lepo vas prosim. Ne vem, kaj naj naredim v tem
                  trenutku, ker gre za zelo veliko odločitev.</p>
               <p>Glede na to, da mi poslovnik to omogoča, sem se odločil, da bom govoril nekaj ur.
                  Pripravite se na to in ne bom odnehal. Pač, bog pomagaj. Nimam drugega načina.</p>
               <p>Sedaj bom začel z letom 1992. Takrat so v prejšnjo skupščino poslali zakon, tisti,
                  ki jim je bilo to naročeno; skrbno so lobirali. To so bili nekateri člani LDS in
                  Zveze komunistov, <stage>(ne vem, če se je že takrat preimenovala ali se ni, saj
                     je vseeno)</stage>. Dobro so sodelovali s Kopačevim odborom, tako imenovanim,
                  to je bil sedanji odbor Odbor za finance in kreditno-monetarno politiko. Iz
                  dokumentov, ki jih imamo v preiskovalni komisiji, se to natančno vidi, kdaj naj bi
                  lahko kdo prišel, kdaj ne bi kdo smel priti, kdaj bo televizija in kdaj ne bo.
                  Skratka, vse je bilo kar v redu režirano.</p>
               <p>V to zadevo so pritegnili tudi gospo Spomenko Hribar, ki je takrat, v želji, da bi
                  zagotovila denar za Svetovni kongres, pač potrebovala denar in kdo naj bi ga lahko
                  dal, če ne pač igralniški lobi in tako dalje, itd.</p>
               <p>Te igrice so potem propadle. V teh igricah so sodelovali razni ljudje, ki so
                  dobivali denarje za gasilske <q>"pleh"</q> muzike in tako dalje. Tudi to vse je razvidno.
                  Vsak je pristavil svoj lonček; kdorkoli je bil pripravljen pomagati temu
                  igralniškemu lobiju, je pač dobil ustrezno nagrado. Tudi to je vse razvidno iz
                  dokumentacije itd., itd.</p>
               <p>Potem so prišle volitve. Iz dokumentacije je točno razvidno, da je neka nevidna
                  sila odločila, da direktor največjega igralniškega koncerna mora kandidirati, tako
                  da bi prišel do imunitete. Ta je tudi kandidiral. Vmes je uspešno pomagal tudi
                  drugim, da so lahko krepko medijsko podprli svojo kandidaturo; tudi tu je ogromno
                  dokumentov. Plakati so se tiskali od Murske Sobote do Vidma, Udinah v Italiji.
                  Fakture in vse te stvari so se potem, ko je SDK prišla v hišo HIT-a, na veliko
                  sežigale, metale v kontejnerje in tako dalje. V preiskovalni komisiji smo
                  zaslišali tudi nekaj gospodov, ki so nam o tem povedali oziroma so nam rekli, da
                  bodo kasneje to dokumentacijo, ki smo jo zahtevali, dostavili, pa iz tega ni bilo
                  nič, ker so potem rekli, da je to poslovna skrivnost. Zadnjič na komisiji smo spet
                     <stage>(sicer za zaprtimi vrati, ampak to ni nobena skrivnost)</stage>
                  sklenili, da bomo te gospode spet povabili, da bodo še enkrat povedali, kako ne
                  smejo kazati teh poslovnih skrivnosti in tako dalje.</p>
               <p>Med tem časom so se oglasili tudi, recimo temu, prizadeti. Tisti, ki te zakonodaje
                  v prvi potezi niso uspeli spraviti skozi takratna skupščinska vrata in začeli z
                  izjemno medijsko propagando. Za to propagando je bilo po podatkih, ki so splošno
                  znani, porabljenih - po tistem, kar je znano - nekaj manj kot 300 milijonov
                  tolarjev. Enormna vsota. Zgodile so se zaklane kokoši; kokoši, ki nosijo zlata
                  jajca. Je sicer na tistem reklamnem spotu oziroma fotografiji bil petelin; zakaj,
                  to ne vem. Skratka, nekdo je moral dokazati, da je močan, da lahko neizmerno
                  plačuje. Zgodile so se druge stvari. Vabljeni so bili ljudje, ki so pozirali,
                  dokazovali, da nekaj podpirajo, čeprav so nekateri očitno morali iti na te
                  fotografije. Zelo zanimivo je, da je pred kratkim v neki publikaciji bilo izdanih
                  nekaj teh t.i. sporočil - in eno sporočilo manjka. Manjka tisto sporočilo, kjer je
                  nastopil nekdo, ki je moral iti, ker je bil pogojen. Moral je povrniti tisto, kar
                  je dobil, in tako dalje. Potem smo tudi mi poslanci v Državni zbor dobivali
                  različna pisma. Pojavljala so se pisma bralcev, odgovori in tako dalje. Potem so
                  se zgodile razne okrogle mize. Zgodilo se je tudi to, da smo bili nekateri
                  novinarji in poslanci obsojeni.</p>
               <p>Ko gre za sodstvo, je treba povedati nekaj, kar ponavadi ne povemo. Nekako smo vsi
                  licemerski, ko ocenjujemo ta segment izvršilne oblasti. Danes bom rekel nekaj - in
                  to pri zdravi pameti, kot se temu reče - ker se ne mislim več sprenevedati.
                  Namreč, ne dvomim v naše sodstvo, ko gre za kurje tatove. Takrat ne dvomim. Tudi,
                  če je treba obsoditi kakšnega novinarja in poslanca - tudi takrat ne dvomim.
                  Veliko težje pa je, ko mora to sodstvo oziroma, ko ima to sodstvo opravka s
                  tatovi, ki kradejo kokoši, ki nosijo zlata jajca. Takrat jim ne gre od rok. Vsaj
                  zaenkrat me to sodstvo v tej smeri še ni prepričalo. Skratka, mislim, da gre za
                  izjemen splet zadev, ki se poenostavljeno lahko imenujejo tudi kako drugače.
                  Zaenkrat bom sodstvo iz tega segmenta izločil, ostalo pa bom imenoval s pravim
                  imenom. To je mafija! Mafija! Dajmo se že enkrat tega zavedati. To je čista
                  mafija! Vse, kar vemo o tem, kaže na to. Metode so mafijske, besede so mafijske,
                  načini so mafijski! Tudi grožnje, ki so jih svoj čas izrekali na moj račun, so
                  bile mafijske. Ne boste verjeli: en potenten, mogočen mož iz prejšnjega režima, ki
                  živi v Novi Gorici, katerega senca še vedno pada po vseh ostalih in brez njega se
                  o ničemer nič ne odloča, je rekel v slovenskem prevodu natančno to, kot reče
                  mafija za nekoga, ki ga hoče eliminirati. Rekel je: <q>"Ta ne bo končal dobro."</q> Zame
                  namreč. Pomislite! Ne vem sedaj, ali je to izrekel slučajno iste besede - gospa
                  Jadranka tukaj zna italijansko, se je posmejala, ker je vedela, kar sem prevedel -
                  ali je to slučajno rekel ali izgleda, da je to tem ljudem nekako, kako bi rekel,
                  rekel bi, da je to njihov kredo, njihov, pa če hočete tudi, da so to njihove
                  zapovedi, ki niso božje, seveda, ali pa, da je to njihov katekizem. Ne vem, iste
                  besede, prav iste besede. Če boste kdaj gledali kakšne filme, ki obravnavajo
                  sicilijansko mafijo, boste to zelo pogosto slišali.</p>
               <p>Torej, kam gre vsa ta zadeva. Gre v to smer, da če bomo mi sprejeli ta zakon o
                  igrah na srečo EPA 196, kot ga imamo pred seboj, tako kot je tukaj predviden in
                  tako, kot je tukaj amandmiran s strani Vlade in nekaterih drugih tega dela
                  poslancev, potem gremo pač v to, da v bistvu lahko v bodoče silno poenostavimo
                  naše politično življenje. Ne bomo potrebovali več volitev. Botri bodo nameščali
                  ljudi - to so že naredili, ampak na drugačen način, v nekem segmentu - botri bodo
                  nadomeščali ljudi, ti bodo sigurno izvoljeni, ker nihče ne bo imel, nihče, ne bo
                  imel toliko moči, te moči, denarne moči, da bi to preprečil. V to smer gre ta
                  država.</p>
               <p>Igralništvo je nekaj, kar prinaša neverjetno velike denarje. Same igre na srečo v
                  bistvu vse sodobne družbe kriminalizirajo. Torej, če niso dovoljene, so
                  prepovedane. In zaradi tega, jasno, vse razvite države to dejavnost izjemno
                  nadzirajo. Pri nas smo to do nedavnega izjemno nadzirali. To je nadzirana udba.
                  Sedaj pa, jasno, nekdo hoče, ima te apetite in želi v bistvu naslediti udbo. No,
                  saj razlika niti ni velika, med enimi in drugimi. Več ali manj ostaja v istem
                  segmentu. Če je pa kdo iz tega naslova dobil tudi kakšne drobtinice, take, ki so
                  padle od mize, to ni pomembno; pač to, mogoče je samo v trenutku mislil, da je kaj
                  dobil, v bistvu je pa bil samo za silo potešen. No, tukaj služijo tudi drugi.
                  Zanimivo je, da tu služijo predvsem ljudje iz prestolnice. Velikokrat se namreč
                  govori, kako konkretno največji igralniški koncern pomaga Novi Gorici. O tem ne
                  dvomim, da pomaga, zaposluje precej ljudi, se opravičujem, in bi bilo dobro, da bi
                  to še naprej, v normalnih razmerah pač, in zaposloval in delal in plačeval davke
                  in tako dalje. Samo poglejte, iz dokumentacije, ki nam je na voljo v sobi 102, je
                  razvidno, da je pravzaprav ta koncern vse finančne posle, vse devizne posle vodil
                  preko Ljubljane. Očitno je bila Nova Gorica premajhna, pa bi s tem ta zadeva
                  postala transparentna in so te zadeve prenesli v Ljubljano. Ravno tako tudi
                  ogromni stroški za takozvani marketing, ki pa ni marketing, ker glede na to, kaj
                  se vse plačuje, koga se vse prepričuje, se človek vpraša - za trenutek bom
                  omogočil poslancu Jančarju, ki protestira zaradi mojega dolgovezenja, v katerega
                  sem prisiljen; mislil sem, da ti dovolim, da spelješ svoj proces naprej. Jaz bom
                  sedaj, ko se bom malo utrudil, pozval mojega kolega, ki me bo začasno nadomestil,
                  potem bomo pa nadaljevali, če je to proceduralno dovoljeno.</p>
               <p>Torej, da se vrnem najprej na to takozvano marketinško reklamo. Poglejte, v
                  številnih poročilih upravitelji igralnic sporočajo, da so v 95%, ali celo več,
                  njihovi odjemalci tujci. Zakaj potem tak agresivni marketinški napad, taka
                  promocija, taka reklama v slovenskih medijih? To ni zaradi tega, da bi pridobivali
                  nove igralce, to je zato, da bi utrjevali svoj imidž, to je zato, da bi dokazovali
                  svojo moč, to je tudi zato, da strašijo ljudi. Njihovo sporočilo je: <q>"Mi smo
                  sposobni vsega. Mi lahko vsakega spravimo na kolena. Mi smo glavni"</q>. Enostavno
                  povedano, to je njihovo sporočilo.</p>
               <p>Grem sedaj na drug segment. Včeraj je komentator v Delu zelo dobro napisal, da se
                  igralniški lobi ni ustavil...</p>
            </sp>
            <sp xml:id="SDZ1-Redna-28-1995-01-31.sp5">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, prosil bi, da se držite dnevnega reda...</p>
            </sp>
            <sp xml:id="SDZ1-Redna-28-1995-01-31.sp6">
               <speaker>IVO HVALICA:</speaker>
               <p>Mislim nadaljevati. Se držim dnevnega reda...</p>
            </sp>
            <sp xml:id="SDZ1-Redna-28-1995-01-31.sp7">
               <speaker>PODPREDSEDNIK VLADIMIR TOPLER:</speaker>
               <p>Vsi, ki niso bili pisno prijavljeni k obravnavi, je po poslovniku in tudi vnaprej
                  je bilo rečeno, razprava naj ne bi trajala več kot 5 minut. Jaz vas zaradi
                  tega,...</p>
            </sp>
            <sp xml:id="SDZ1-Redna-28-1995-01-31.sp8">
               <speaker>IVO HVALICA:</speaker>
               <p>Ne me iztirjat, ker ne bom šel odtod. Ne me iztirjat. Ali imam pravico govoriti
                  ali ne?</p>
            </sp>
            <sp xml:id="SDZ1-Redna-28-1995-01-31.sp9">
               <speaker>PODPREDSEDNIK VLADIMIR TOPLER:</speaker>
               <p>Imate pravico, ampak prosim...</p>
            </sp>
            <sp xml:id="SDZ1-Redna-28-1995-01-31.sp10">
               <speaker>IVO HVALICA:</speaker>
               <p>Povejte mi v katerem členu sem časovno...</p>
            </sp>
            <sp xml:id="SDZ1-Redna-28-1995-01-31.sp11">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, morali bi se pisno prijaviti in prosim, da ne govorite o
                  zakonu...</p>
            </sp>
            <sp xml:id="SDZ1-Redna-28-1995-01-31.sp12">
               <speaker>IVO HVALICA:</speaker>
               <p>Pisno sem se prijavil že zadnjič; jaz nadaljujem pravzaprav mojo razpravo. Jaz
                  nadaljujem, jaz sem se pisno prijavil. Zadeva je bila prekinjena, bil sem službeno
                  odsoten in jaz bom nadaljeval. Ali lahko nadaljujem?</p>
            </sp>
            <sp xml:id="SDZ1-Redna-28-1995-01-31.sp13">
               <speaker>PODPREDSEDNIK VLADIMIR TOPLER:</speaker>
               <p>Lahko in prosim, da se držite: obrazlagajte amandma ne pa zakon.</p>
            </sp>
            <sp xml:id="SDZ1-Redna-28-1995-01-31.sp14">
               <speaker>IVO HVALICA:</speaker>
               <p>Zdaj bom razlagal amandma. V 54. členu, ki ga jaz amandmiram, pravimo, da bi
                  Republika Slovenija ustanovila delniško družbo Slovenija Casino, v kateri bi imeli
                  večinske deleže Republika Slovenija in občina, skupaj 55%. Torej, to bi bili edini
                  način, da bi enkrat za vselej zadevo obvladali.</p>
               <p>Že velikokrat sem rekel, da bo sicer ta dejavnost, ki ima povsod - ponavljam -
                  ustrezen nadzor in ki je pri nas popolnoma brez nadzora odkar je udba nehala
                  pobirati denar - <stage>(no,  popolnoma ni nehala nikdar, ampak na drug način se
                     je malo pobiralo oziroma so se delili ti denarci na bolj fine način. Udba je
                     hodila preprosto z vrečko po denar)</stage>, torej, odkar ni več tega uradnega
                  nadzora udbe, je ta dejavnost popolnoma brez nadzora. In  moj amandma k 54. členu
                  - tega mi ne morete odrekati - poskuša to urejevati: večinski delež lokalne
                  skupnosti in države. To je povsod drugje, razen v Las Vegasu. Lepo vas prosim, da
                  mi našega igralništva ne primerjamo z ameriškim igralništvom. To je zelo
                  specifično. Naše igralništvo primerjajmo, za božjo voljo, z italijanskim in z
                  avstrijskim, z našimi sosedi, pa če hočete, še z nizozemskih, ne pa z
                  ameriškim.</p>
               <p>Torej, tukaj pravim, da 30% delnic pripada Republiki Sloveniji in 25% delnic
                  občinam.</p>
               <p>Grem potem naprej. Ali je kdo proti temu mogoče -  posebno tisti, ki zagovarjate
                  socialne komponente - ali je kdo proti temu, da 10% delnic pripada pokojninskemu
                  skladu? Ne vem, če je kdo proti temu, mogoče gospod Sisinger? No, bomo videli,
                   kako boš glasoval. ...<stage>(smeh v dvorani.)</stage>...</p>
            </sp>
            <sp xml:id="SDZ1-Redna-28-1995-01-31.sp15">
               <speaker>PODPREDSEDNIK VLADIMIR TOPLER:</speaker>
               <p>Prosim, da se držimo dnevnega reda.</p>
            </sp>
            <sp xml:id="SDZ1-Redna-28-1995-01-31.sp16">
               <speaker>IVO HVALICA:</speaker>
               <p>Saj se držim še vedno točno dnevnega reda. Ali je kdo proti temu, da 25% pripada
                  lokalnim skupnostim? Trdim, da je to dejavnost, ki lokalno skupnost tudi pogojuje;
                  to venomer trdim in nihče me ne prepriča. Tukaj imamo sicer znane pisce, tvorce
                  raznih študij, ki po naročilu dokazujejo, da temu ni tako. In vi veste dobro
                     <stage>(o tem sem tudi že govoril)</stage> to, da se da takšno naročilo pač
                  plačati in če se dobro plača, se dokaže, da je tudi belo črno; ni popolnoma črno,
                  ampak je skoraj črno s kakšno nianso sivega. In tako dalje in tako dalje.</p>
               <p>No, potem pravim, da bi 10% pripadalo tudi Skladu za razvoj Republike Slovenije.
                  Ali je kdo proti temu? Ampak, jaz bi se vrnil na občine. Tukaj imamo veliko za
                  reči.</p>
               <p>Če je igralništvo organizirano po ameriškem sistemu, v otoku sredi puščave, v Las
                  Vegasu, potem verjamem, da so se vsi sprijaznili s tem, da je tam pač takšno
                  okolje. Če je pa to igralništvo sredi takoimenovanega spalnega naselja, ker kljub
                  obilici denarja, kljub neizmernim možnostim, ki jih nudijo propadajoči spomeniki
                  naše kulturne dediščine - to so razni gradovi, graščine, pristave, ki bi bile
                  umaknjene iz teh spalnih naselij - kjer bi se lahko taka dejavnost razvijala brez
                  večjih posledic na okolje, tega prireditelji <stage>(po mnenju sekretariata že
                     ustoličeni lastniki)</stage> niso naredili. Nasprotno! V samem mestu so zrušili
                  objekt, ki je že služil nekemu namenu, ki je služil občanom. Ta objekt je sicer
                  bil potreben mogoče majhne adaptacije, ampak ta objekt je bil svoj čas zasnovan -
                  in moram verjeti tistim ljudem, ki so dali dovoljenje za zgraditev takšnega
                  objekta - da je to hotel in da je tam pivnica za občane Nove Gorice. To se je
                  uničilo, ne demontiralo. Uničilo! Dobesedno s kompresorji in z buldožerji
                  odstranilo en del. Kakšna družbena škoda. Seveda, družbena, ne privatna! Danes bi
                  prišli z enim vrtalnim kladivom tam nekaj takega vrtati, bi videli, kako bi tisti,
                  ki so se ustoličili za lastnike, reagirali. No, ampak družbeno lastnino, bivši
                  hotel Argonavti, to je bilo sila enostavno zrušiti in tam narediti nekaj drugega.
                  Ravno tako je bil prejšnji hotel, kjer je prejšnja igralnica. To je bilo namenjeno
                  občanom. Sam sem hodil kot mlad fant pogosto tja plesat. Tam je bil čudovit vrt,
                  ki je služil Novogoričanom. Tega vrta, tega najlepšega vrta, ki je pripadal mestu
                  in prebivalcem Nove Gorice, ni več. Lahko bo kdo rekel - malo nostalgije itd.
                  Ponavljam, lahko je tudi tam en objekt, kjer se prireja te igre na srečo, ampak
                  potem bi morali narediti za to kompenzacijo.</p>
               <p>To, kar vam bom povedal zdaj, je bolj ocvirek in ne boste verjeli kar takoj.
                  Nasproti Casinoja v Novi Gorici je sodišče. In če verjamete ali ne, na parkirnem
                  prostoru tega sodišča, ki je sedaj Okrajno sodišče, zvečer ne morete parkirati.
                  Preiskovalni sodnik tja ne more priti z avtomobilom, ker so tam parkirni
                  avtomobili.</p>
            </sp>
            <sp xml:id="SDZ1-Redna-28-1995-01-31.sp17">
               <speaker>PODPREDSEDNIK VLADIMIR TOPLER:</speaker>
               <p>Gospod Hvalica, prosim vas, da se držite dnevnega reda.</p>
            </sp>
            <sp xml:id="SDZ1-Redna-28-1995-01-31.sp18">
               <speaker>IVO HVALICA:</speaker>
               <p>Se držim. To spada pod drugo alineo - 25 delnic pripada občinam. Še vedno.</p>
            </sp>
            <sp xml:id="SDZ1-Redna-28-1995-01-31.sp19">
               <speaker>PODPREDSEDNIK VLADIMIR TOPLER:</speaker>
               <p>Dovolite, da vas še nekaj opozorim. Mi smo razpravo o členu končali.</p>
            </sp>
            <sp xml:id="SDZ1-Redna-28-1995-01-31.sp20">
               <speaker>IVO HVALICA:</speaker>
               <p>Napovedal sem tri ure in govorim šele pol ure. Napovedal sem tri ure in se mislim
                  tega držati. Predsedujoči, prosim, da odstranite poslanca Jančarja iz prve klopi,
                  ker to so klopi za predstavnike Vlade.</p>
            </sp>
            <sp xml:id="SDZ1-Redna-28-1995-01-31.sp21">
               <speaker>PODPREDSEDNIK VLADIMIR TOPLER:</speaker>
               <p>Prosim, da se usedete na svoja mesta.</p>
            </sp>
            <sp xml:id="SDZ1-Redna-28-1995-01-31.sp22">
               <speaker> IVO HVALICA:</speaker>
               <p>Hvala lepa. Grem naprej. Pomislite, do kam, celo neko sodišče se ukloni volji
                  močnejšega. Zanima me, na kakšen način je to dovolilo. Zanima me, kako se lahko
                  skozi lastni parkirni prostor gre na parkirni prostor, ki ga je potem tam na
                  najboljšem mestnem zemljišču naredila igralnica. Kdo je to dovolil? Kaj in kako?
                  So zelo zanimive stvari. Jasno, da prihajam do zaključka, da mora biti tu lastnik
                  lokalna skupnost in dobivati za to tudi rento.</p>
               <p>Govoril sem potem o pokojninskem skladu. Tu sem prepričan, da ne bi imeli nič
                  proti. Ali ima morda kdo kaj proti, da bi 30% delnic pripadlo državi - Republiki
                  Sloveniji? Mislim, da bi to moralo pripadati v takem obsegu državi, da bi država
                  imela neko kompletno ingerenco nad tem segmentom igralništva.</p>
               <p>Omenil sem že, da 10% delnic pripada Skladu za razvoj, zdaj grem pa na - 10%
                  delnic pripada Skladu za promocijo Slovenije. Slovenijo je treba promovirati. To
                  smo ugotavljali velikokrat. Mi nimamo posebnega sklada za to. Daleč smo še od
                  tega, da bi povprečen prebivalec Evrope vedel, kje Slovenija je. Celo to se nam
                  zgodi, da mogoče na 100 ali pa 200 kilometrih od državne meje naletimo na ljudi,
                  pa tudi v turističnih uradih - to sem sam doživel - ki ne vedo, kje je ta nova
                  država. In zato menim, da je to, kar predlagam, upravičeno.</p>
               <p>5% delnic pripada fundaciji za financiranje invalidskih in humanitarnih
                  organizacij. Ne vem, morda bi se tu malo več zaustavil. Namreč menim, da invalidi
                  in humanitarne organizacije nimajo zadostnih virov financiranja. Mi moramo te
                  zadeve gledati ne samo skozi, rekel bi, socialno komponento, ampak tudi
                  civilizacijsko. Tukaj nenazadnje bi morali in bi lahko s tem denarjem ustrezno
                  promovirali in uredili takoimenovane arhitekturne ovire za gibanje invalidov na
                  odprtih prostorih in tudi v prostorih, torej v zgradbah. Prepričan sem, da če
                  hočemo to doseči na takšen način kot je to v razvitih državah, da potrebujemo
                  ogromno denarja in zato mislim, da bi bil ta pripadajoči delež tej fundaciji
                  ustrezen.</p>
               <p>No, potem sem na naslednji točki, kjer pravim, da 5% delnic pripada fundaciji za
                  financiranje športnih organizacij.- Za to sem prepričan, da bo glasoval gospod
                  Kocijančič, torej imam že en glas. - In na koncu imam pa še 5% delnic, ki
                  pripadajo fundaciji za financiranje kulture. Tudi tukaj sem prepričan, da bom
                  dobil dovolj glasov.</p>
               <p>Ampak sedaj se povrnem na začetek. Ja, mi ne preostane drugega, saj to je šele 1.
                  točka, da ne boste mislili, da sem se utrudil. To je šele 1. točka mojega
                  amandmaja, amandma pa je razdeljen na tri dele. Namreč, amandma k 54. členu pravi,
                  da se dodajo novi drugi, tretji in četrti odstavek. Komentiral sem sedaj samo
                  drugi odstavek in sedaj se povrnem zopet na drugi odstavek.</p>
               <p>Torej, zakaj delniška družba Slovenija Casino? Poglejte, glede na to, da je naše
                  igralništvo zelo znano po dobrih in slabih stvareh, žal tudi po slabih, bi bilo
                  zelo dobro, da bi mi imeli takoimenovano vsedržavno delniško družbo. Prepričan
                  sem, da bi se pod takšnim imenom ne moglo skrivati toliko slabih stvari, kot se
                  sedaj skriva pod nekim drugim imenom. Enostavno, tudi ljudje, ki bi vodili to
                  družbo, ne bi dopustili, da bi se Slovenija Casino ukvarjal s kriminalom. Trdno
                  sem prepričan, razen, če ne bi tega dovolili, da bi Slovenija Casino upravljali
                  tudi Perujci ali kaj vem, Ruandci ali kaj podobnega. Če bi Slovenci upravljali -
                  in to predvidevam - potem sem trdno prepričan, da bi branili in ščitili to ime
                  Slovenija Casino. Zakaj delniška družba je jasno. In sedaj se povrnem zopet, zakaj
                  30% država. 30% pač, da bi bila država. Torej Vlada  Republike Slovenije - ki ni
                  ta Vlada, torej ni mišljeno samo ta Vlada, ki je sedaj, ampak vsakokratna Vlada;
                  tudi Vlada, v kateri bomo mi čez dve leti, naprimer - torej ta Vlada, ta država bi
                  opravljala s temi 30%. Takoj za njo mora biti lokalna skupnost. Tukaj sem napisal
                  zelo natančno <q>"občinam"</q>, ker mislim, da je sedanja lokalna skupnost, sedanja
                  občina - to velja tako na Goriškem, kot na Koprskem;</p>
               <p>govorim predvsem o teh dveh igralnicah - da so to premale lokalne skupnosti, da
                  vpliv teh igralnic sega širše, sega tudi v območje sosednjih občin in zato bo to
                  potrebno definirati. Mi imamo tudi kasneje tukaj en amandma, katerega avtor je
                  gospod Geržina, ki pravi, da bi potem tudi koncesija ustrezno temu pripadala tudi
                  občinam, ki mejijo na občino, v kateri so te igralnice. V konkretnem primeru Nove
                  Gorice bi šlo to za občine ne samo Nove Gorice, za občino Brda, za občino Kanal,
                  za občino Ajdovščina, za občino Miren - Kostanjevica. V primeru Piranske občine,
                  kjer je sedež igralnice v Portorožu, bi bila to še občina Izola, pa - sedaj nimam
                  pred seboj natančno zemljevida - mogoče tudi še kakšna druga. Na vzhodnem delu mi
                  ni jasno točno, če meji samo na</p>
               <p>Hrvaško.</p>
               <p>In zopet bi rad nekaj rekel o pokojninskem skladu <stage>(ampak žal tukaj gospoda
                     Sisingerja ni, da bi mi pritrjeval)</stage>. Torej mislim, da mi moramo naš
                  pokojninski sklad postaviti na noge in mislim, da je v Sloveniji zaskrbljujoče
                  veliko število upokojencev glede na število zaposlenih. Torej, ker se tega
                  razmerja ne da spremeniti takoj in bo treba nekaj časa, da se bo to zgodilo
                     <stage>(verjetno celo desetletje ali pa celo več)</stage>, bo potrebno najti
                  ustrezne načine, da bi postavili na noge ta pokojninski sklad.</p>
               <p>Sedaj pa vas ne bom več moril s temi deleži, ampak prehajam na 2. točko mojega
                  amandmaja na amandma Vlade. Ta točka naj bi bila pravzaprav tretji odstavek tega
                  zakona in pravi sledeče: <q>"Slovenija Casino d.d. in ostale delniške družbe,
                   registrirane za prirejanje posebnih iger na srečo, enakopravno konkurirajo pri
                  razpisih za pridobivanje koncesij za prirejanje posameznih iger na srečo v
                  posameznih igralnicah"</q>. Zakaj gre? Iz amandmajev, ki potem sledijo, je jasno, da
                  je dovoljeno oziroma, da bi tako, kot si sam to ureditev predstavljam, da bi
                  dovolili tudi privatne igralnice, manjše igralnice, tudi takšne, ki ne
                  izpolnjujejo prostorskih in ureditvenih pogojev in pogojev opreme, ki so
                  predvideni v tem zakonu.</p>
               <p/>
               <p>Gre za to, da bi razni hoteli najvišje kategorije, to ni rečeno, da morajo biti
                  mastodonti kot so bili v prejšnjem režimu. To so lahko zelo majhni, atraktivni
                  hoteli, bolj bi rekel, diskretne vile, ker igralništvo naj bi bilo, vsaj tisto na
                  visokem nivoju, nekaj diskretnega, nekaj šik, nekaj haj in da bi tam lahko tudi
                  prirejali te posebne igre na srečo.</p>
               <p>Torej, vsi bi lahko prosto konkurirali. Zakon predvideva, in to tudi podpiram, da
                  bi na razpisih za te koncesije lahko vsi enakopravno sodelovali. Enakopravnost
                  tega je lahko dvomljiva, lahko je zgolj teoretična, ker dejstvo je, da močnejši
                  lahko to zadevo, glede na to, da je močnejši, drugače pridobi. Gre za zelo znano,
                  rekel bi, trgovsko potezo, predvsem velikih proizvajalcev, ko zato, da pridobijo
                  kupca, najprej nekaj ponudijo po izredno ugodni ceni, eventualno kreditirajo,
                  potem pa, ko imajo enkrat trg, to drugače uredijo. To je pač v tržni ekonomiji, v
                  kapitalističnem sistemu dovoljeno.</p>
               <p>Tu pravim tudi, da je dovoljen skupen nastop gospodarskih družb, registriranih za
                  prirejanje iger na srečo, skupaj s Slovenija Casino, pri natečajih za dobivanje
                  koncesij. Jasno, tu se lahko nekatere tudi združijo, tu lahko konkurirajo tudi kot
                  konzorcij, če izpolnjujejo te pogoje. Ima pa Slovenija Casino jasno pravico
                  konkurirati za podelitev koncesije v vsakem razpisu. To bi bila - tako kot si
                  zamišljam pod tem imenom - v bistvu najbolj kvalificirana, najbolj kvalitetna,
                  najbolj finančno močna družba za prirejanje posebnih iger na srečo.</p>
               <p>Potem prihajam na 4. točko <stage>(se bom jasno vrnil še na 3. točko, ker tu se da
                     še veliko povedati)</stage>. S tem prehajam na moj predvideni četrti odstavek,
                  ki naj se doda k 54. členu in je v bistvu amandma na amandma Vlade k predlogu
                  zakona o igrah na srečo EPA 196, tretja obravnava.</p>
               <p>- Oprostite gostobesednosti, ampak moram zapolniti čas. Torej, četrti odstavek.
                  Mislim, da si ga nekateri krajšate z branjem časopisov in tiste, ki vas ne zanima
                  - ne mislite, da koga gledam - zato specialno, prosto lahko to delate, celo mi je
                  zelo prijetno. Tako vidim, koga še kaj zanima s tega področja in kdo misli
                  glasovati samo tako, kot mu bodo ukazali in kdo misli pač odločati po svoji pameti
                  oziroma po tistem, kar naj bi iz te obrazložitve glasu, s te obravnave lahko še
                  dodatno zvedel. -</p>
               <p>Preidimo na kriterije za dodelitev koncesije. Te naj bi določala Vlada. Da jih
                  določa Vlada, je jasno, ne more jih določiti nihče drug, je pa sila važno, kakšni
                  so ti kriteriji. Ti kriteriji morajo biti izjemno dodelani. Pravzaprav si ne
                  predstavljam tega, da mi sprejemamo tak zakon brez teh jasnih kriterijev. Mi bi
                  morali vnaprej vedeti, kakšni so ti kriteriji. Tukaj gre mala zamera predlagatelju
                  zakona, da ni tega predložil. Ti kriteriji, ki so navedeni, so pomanjkljivi.</p>
               <p>Glejte, za to govornico sem že govoril o ljudeh, ki vodijo te posebne igre na
                  srečo. V svetu velja to, da morajo to biti ljudje, ki nimajo nikakršnega madeža.
                  Gre za ljudi, ki morajo biti izjemno, rekel bi, v dosedanjem poslovnem početju in
                  tudi sicer čisti, v nobenem primeru pa ne za ljudi, ki bi bili že zaradi tudi
                  samega suma kaznivih dejanj preganjani, ali celo ovadeni, ali celo obtoženi, ali
                  celo obsojeni. O tem ni nič. In to je škoda; ker če bi lahko v kakšnem zakonu to
                  predvideli in jasno določili, bi morali prav v tem. In to je sestavni del četrtega
                  odstavka, ki ga predlagam v amandmaju na amandma Vlade k 54. členu predloga zakona
                  o igrah na srečo. Torej, kriterij za ljudi, ki naj bi vodili te igralnice; ti
                  morajo v vsakem primeru biti jasni. Mi moramo vedeti, v kakšne roke dajemo nekaj,
                  za kar obstoja neka latentna nevarnost, da se vsak trenutek lahko izrodi. In to je
                  več kot nujno.</p>
               <p>Grem naprej. Še vedno, četrti odstavek. Gre za prioriteto med najvišjim absolutnim
                  zneskom koncesijske dajatve in najvišjim relativnim zneskom dajatve. Torej tudi
                  tukaj so zadeve pomanjkljive. Kdor se je ukvarjal z razpisi kakršnih koli stvari,
                  se opravičujem, ve, da najnižja ponujena cena v primeru ponudbe - tukaj gre za
                  koncesijo, je treba samo znesek recipročno vrniti - ne pomeni vedno najugodnejšega
                  ponudnika. Tako tudi najvišja ponudbena cena ni apriori najbolj ugodna. Treba je
                  videti še vse spremljajoče elemente iz tega razpisa, da se potem ugotovi kolikor
                  toliko objektivno prednost ene ponudbe pred drugo ponudbo. Govorim še vedno,
                  jasno, o četrtem odstavku amandmaja na amandma Vlade k 54. členu predloga zakona o
                  igrah na srečo, EPA 196, tretja obravnava. Torej, skratka te kriterije je treba
                  zelo precizno določiti, da ne bi prišlo do nesporazumov, da ne bi prišlo potem do
                  tega, da bi se zelo težko ob prvi licitaciji, da bi se zelo težko, ali pa celo, da
                  se ne bi  mogli odločati o najbolj ustreznem ponudniku.</p>
               <p>Torej, glede na to, da morebitne pritožbe sicer rešuje Računsko sodišče Republike
                  Slovenije - ob vsem spoštovanju tega Računskega sodišča, ampak mi vemo, da je to
                  Računsko sodišče mlada inštitucija, ki je komaj začela delati in prav zaradi tega
                  tudi, da bi bili do te inštitucije spoštljivi - moramo pripraviti takšne razpisne
                  pogoje in takšne</p>
               <p/>
               <p>kriterije za odločitev o najugodnejšem ponudniku, da bi bila pritožba na Računsko
                  sodišče res izjema.</p>
               <p>Zdaj se povrnem, jasno, zopet k predvideni delniški družbi Slovenija Casino; lahko
                  se imenuje tudi drugače. Ampak, glede na to, da bi tu ime povedalo tako rekoč vse,
                  glede na to, da bi s tem, že s samim imenom promovirali tudi državo, glede na to,
                  da bi to ime odvračalo ljudi, da bi pod okriljem tega imena počeli tudi lumparije
                  in glede na to, da je v majhni državi kot je Slovenija, lahko to igralništvo
                  najbolj učinkovito le, če se poveže. To velja še zlasti pri promocijah zunaj.
                  Nenazadnje si tujci težko predstavljajo, da imamo v tej naši mali državi, ki jo
                  bomo, ko bomo zgradili še ustrezne ceste, diagonalno prevozili v treh urah, da
                  imamo toliko igralnic; smo se pač odločili za to, da jih imamo. In glede na to, da
                  ugotavljamo, da so donosne, glede na to, da ugotavljamo, da je to neka zelo dobra
                  oblika izvoza - ob tem sicer pozabljamo na tiste negativne posledice, ampak o tem
                  bi govorili kasneje - je dejansko primerno, da bi s tem amandmajem praktično
                  ustanovili mešano podjetje Slovenija Casino. To podjetje bi bilo - vis-ŕ-vis
                  ostalih, ki bi se pojavili - v nenehni konkurenci za pridobitev koncesij. Jasno,
                  vsaka firma se želi ustrezno širiti in glede na to, da so naši apetiti
                     <stage>(vsaj tako je praksa pokazala v igralništvu)</stage> nenasitni, se bo
                  jasno tudi Slovenija Casino poskušala širiti in uveljavljati in bo zato, po eni
                  strani konkurirala in poskušala biti še večja - oziroma govorim o podjetju, še
                  večje -  po drugi strani pa bo, če bo hotelo dobiti to koncesijo, moralo biti
                  konkurenčno; to pomeni, da bo moralo dobro poslovati, da bo moralo biti racionalno
                  in da bo imelo neko boljšo ponudbo od konkurenta.</p>
               <p>Torej, zdaj je pa glavno. S prenosom tega družbenega kapitala <stage>(po mojem
                     sodeč, sekretariat našega zbora oziroma dela našega zbora ne meni tako)</stage>
                  s tem bi - s prenosom družbenega kapitala v last omenjene družbe - razrešili tudi
                  dolgoletne dileme glede lastninjenja igralnic. To, kar smo naredili na tem
                  področju, to ni vredno evropske države; razen, če nekdo jemlje te države zgolj v
                  oklepaju, kot nek intermezzo za ponovni prehod v državo pod udbovskim nadzorom.
                  Mogoče ima kdo tudi takšne apetite. V tem primeru določene stvari jasneje razumem.
                  Skratka, že tu v Državnem zboru smo okrog tega družbenega kapitala - pa ja mi ne
                  bo sekretariat dokazal, da je kdo prinesel kakšen drug svež kapital in se
                  olastninil na takšen način, kot se je s temi igralnicami? To bi namreč zelo rad
                  slišal. Ampak ne z metanjem floskul, s številkami in z nakazili, ki so jih
                  nakazale določene tete in strici iz Združenih držav Amerike, Kanade itd. Če to je,
                  bi zelo rad videl te nakaznice, te zneske, te enormne zneske. Gre za desetine
                  milijonov mark. In bi prosil predstavnika sekretariata, če mi te papirje navede in
                  s tem podkrepi to, kar je napisano v drugem dodatnem mnenju z dne 24. januarja
                  1995, ki pravi - ponovno moram citirati: "Amandma poslanske skupine <stage>(misli
                     na našo poslansko skupino)</stage> k 54. členu je v nasprotju s pravnim
                  sistemom, saj dejansko pomeni nacionalizacijo celotnega premoženja subjektov."
                  Torej naš amandma je pa v nasprotju s pravnim sistemom! Ja, kaj takega! Ne gre mi
                  v glavo, da lahko kdo tako lahkomiselno napiše nekaj takšnega. Ker samo en znesek,
                  ena nakaznica, ki je prišla iz tujine, se pravi, svežega kapitala, ki je pomagala
                  tem ljudem, da so se olastninili, ne zadostuje. Prosim, vsaj eno mi le navedite.
                  Bilo je pa potrebno verjetno zelo veliko teh nakaznic. Mogoče so nosili denar tudi
                  v aktovkah. Potem naj se pa navede, kdo in kdaj je od koga to prinesel. In bom
                  potem temu drugemu dodatnemu mnenju sekretariata tudi verjel.</p>
               <p>Zanimiv je tudi naslednji odstavek, ki ga prej še nisem citiral, ki je tu v tem
                  dodatnem mnenju na amandma skupine k 54. členu amandmaja na amandma Vlade, ki
                  pravi: <q>"Ta ločitev premoženja naj bi bila tudi materija posebnega zakona o
                  lastninjenju igralnic"</q>. Spoštovana gospa in gospod iz sekretariata: tu je in gre
                  za podcenjevanje sklepov Državnega zbora, tu ste ga pa polomili. To je, ne <q>"naj bi
                  bila"</q>. Mi imamo vendar sklep Državnega zbora, da se segment lastninskega
                  preoblikovanja loči. In kolikor vem, gre tu za dva zakona; eden nosi oznako EPA
                  500 <stage>(ker nimam sedaj drugega načina in ne morem prekiniti mojega izvajanja,
                     bom kar tako z govornice prosil sekretarja naše poslanske skupine, da mi
                     dostavi sem sedaj pregled igralniške zakonodaje, ki sem ga svoj čas pripravil,
                     da bi to gospodom iz Sekretariata za zakonodajo tudi potem citiral natančno, za
                     kaj gre)</stage>. Torej, ponavljam, sekretariat pravi, ta ločitev premoženja,
                  naj bi bila tudi materija posebnega zakona. Ja pa kdo smo mi, ki smo sklenili, da
                  ta materija <q>"je"</q> predmet posebnega zakona". Pa kdo smo mi? Ali mi, ne vem. Jaz ne
                  vem. Jaz bom, celo dovolim, da mi zdaj pojasnite: če hočete, vam odstopim, ampak
                  pod pogojem, da potem</p>
               <p>nadaljujem. Kdo smo mi? Vi, ki ugotavljate, da <q>"naj bi bila"</q>.</p>
               <p>Jaz bi opozoril predsedujočega, da ugotavljam na pogled, da nismo sklepčni in da
                  bom prekinil začasno to moje izvajanje oziroma to obrazložitev glasu, dokler
                  predsedujoči ne zagotovi sklepčnosti v dvorani. Prosim najprej, da se zdaj
                  trenutno, takoj ugotovi sklepčnost.</p>
            </sp>
            <sp xml:id="SDZ1-Redna-28-1995-01-31.sp23">
               <speaker>PODPREDSEDNIK VLADIMIR TOPLER:</speaker>
               <p>Prosim, da ugotovimo prisotnost v dvorani.</p>
            </sp>
            <sp xml:id="SDZ1-Redna-28-1995-01-31.sp24">
               <speaker>IVO HVALICA:</speaker>
               <p>Lepo prosim, kolega Jože, če mi pritisneš, ker sem tudi jaz tu.</p>
            </sp>
            <sp xml:id="SDZ1-Redna-28-1995-01-31.sp25">
               <speaker>PODPREDSEDNIK VLADIMIR TOPLER:</speaker>
               <p>Ugotovimo sklepčnost! <stage>(34 prisotnih.)</stage> Ugotavljam, da zbor ni
                  sklepčen. Dela ne moremo nadaljevati. Odrejam 5 minut odmora in prosim, da
                  ostanete v dvorani.</p>
            </sp>
            <stage type="time">(Seja je bila prekinjena ob 11.28 uri in se je nadaljevala ob 11.35
               uri.)</stage>
            <sp xml:id="SDZ1-Redna-28-1995-01-31.sp26">
               <speaker>PODPREDSEDNIK VLADIMIR TOPLER:</speaker>
               <p>Ugotovimo sklepčnost! <stage>(55 prisotnih.)</stage> Besedo dajem gospodu Ivu
                  Hvalici. Sejo smo prekinili. To se pravi, da ne morem dati proceduralno, ker je
                  bila samo razprava prekinjena. Prosim, gospod Ivo Hvalica. Gospod Kopše,
                  proceduralno. Prosim za mir v dvorani. Kolegice in kolegi, rad bi vas obvestil, da
                  skladno s poslovnikom ni časovne omejitve poslanca, ki govori o svojem vprašanju.
                  Prosim mir, gospod Jelinčič. Gospod Kopše, izvolite.</p>
            </sp>
            <sp xml:id="SDZ1-Redna-28-1995-01-31.sp27">
               <speaker>JOŽEF KOPŠE:</speaker>
               <p>Gospe in gospodje, gospod predsedujoči, predvsem vam je to namenjeno. Vlada je ob
                  9.30 uri umaknila peti amandma po vrstnem redu in predsedujoči, prosim vas, da
                  razložite temu Državnemu zboru, zakaj smo o amandmaju glasovali in ga izglasovali.
                  Hvala.</p>
            </sp>
            <sp xml:id="SDZ1-Redna-28-1995-01-31.sp28">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Zaradi tega, ker tega prej nismo dobili. Vlada je bila dolžna, da pred
                  glasovanjem to umakne, pa tega ni storila. Ob 10.50 uri je pa bilo to vloženo v
                  Državnem zboru.</p>
            </sp>
            <sp xml:id="SDZ1-Redna-28-1995-01-31.sp29">
               <speaker>JOŽEF KOPŠE:</speaker>
               <p>Ob 9.30 je Vlada umaknila peti amandma, gospod predsedujoči.</p>
            </sp>
            <sp xml:id="SDZ1-Redna-28-1995-01-31.sp30">
               <speaker>PODPREDSEDNIK VLADIMIR TOPLER:</speaker>
               <p>Na svoji seji, ne pa na seji parlamenta. Kolikor ste bili pa vi na seji Vlade, bi
                  pa o tem prej obvestili. Gospod Ivo Hvalica, prosim. In še opozorilo glede
                  nekaterih poslancev, zakaj dovolim gospodu Ivu Hvalici. Če bi se dogovorili na
                  kolegiju in bi razprave skrajšali, bi to uredil tudi pri gospodu Ivu Hvalici. Ker
                  tega nismo storili, ima vso pravico, da govori. Prosim, gospod Ivo Hvalica.</p>
            </sp>
            <sp xml:id="SDZ1-Redna-28-1995-01-31.sp31">
               <speaker>IVO HVALICA:</speaker>
               <p>Hvala za besedo. Spoštovani! Dovolite, da nadaljujem tam, kjer sem nehal. Torej
                  grem na drugo dodatno mnenje, ponovno, ki ga je sekretariat dal na ta moj amandma
                  k 54. členu odnosno na amandma Vlade. Poglejte, zaradi tega, da povežem to, kar
                  bom zdaj rekel, moram ponoviti tisto, kar sem v predhodni razpravi rekel. Rekel
                  sem, da tu piše: <q>"Ta ločitev premoženja naj bi bila tudi materija posebnega zakona
                  o lastninjenju igralnic"</q>. Torej <q>"naj bi bila"</q>. S kakšno pravico sekretariat to
                  tako napiše? Med tem časom je moja strokovna služba pripravila pregled igralniške
                  zakonodaje in vam bom to po vrsti, zaradi tega, da boste, ker gre za zelo
                  odmaknjene stvari, vam bom to po vrsti navedel. Ne bom vsega bral, dovolite mi,
                  ker itak lahko govorim še dolgo časa, ne da bi bral, ampak vam bom samo
                  navedel.</p>
               <p>Torej pregled te igralniške zakonodaje je naslednji. Ta zakon, ki ga imamo...</p>
            </sp>
            <sp xml:id="SDZ1-Redna-28-1995-01-31.sp32">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, prosil bi vas, da govorite o amandmaju. O zakonu boste dobili
                  besedo, ko bomo glasovali o zakonu v celoti.</p>
            </sp>
            <sp xml:id="SDZ1-Redna-28-1995-01-31.sp33">
               <speaker>IVO HVALICA:</speaker>
               <p>Saj govorim vendar o amandmaju na ta zakon. Ta zakon, ki ga imate pred seboj, je
                  predlagala Vlada. Bil je sprejet v drugi obravnavi, nič manj kot na 18. seji, ki
                  se je začela 21.2.1994. Po tem obdobju - in zaradi tega sem tudi to povedal - smo
                  mi sprejeli zakon <stage>(sprejeli po hitrem postopku)</stage> o začasni prepovedi
                  lastninskega preoblikovanja podjetij, ki prirejajo igre na srečo, EPA 625.
                  Predlagatelj je bila Vlada, sprejet je bil po hitrem postopku na 20. seji, potem
                  torej, ki se je začela 24. maja 1994; objavljen je bil v Uradnem listu 35/94, 17.
                  junija 1994. Zdaj pa sprašujem sekretariat. Kako si upa napisati to mnenje, ki sem
                  ga prej citiral, na podlagi tistega, kar sem rekel in na podlagi tistega, kar sem
                  zdaj tu prebral? Kako si upa? Ni treba, da se maha tako z rokami. Ja, to boste
                  lahko, ko bom jaz končal ob 17. uri. Ni treba, da se maha tako z rokami, jaz bi tu
                  enkrat rad vas slišal, argumentirane odgovore...</p>
            </sp>
            <sp xml:id="SDZ1-Redna-28-1995-01-31.sp34">
               <speaker>PODPREDSEDNIK VLADIMIR TOPLER:</speaker>
               <p>Prosim, gospod Hvalica, da ne žalite ljudi, niti strokovnih delavcev v tem
                  parlamentu.</p>
            </sp>
            <sp xml:id="SDZ1-Redna-28-1995-01-31.sp35">
               <speaker>IVO HVALICA:</speaker>
               <p>...Ne žalim. Imam pravico kot poslanec - ne me iztirjati - imam pravico kot
                  poslanec, da zahtevam argumentirane odgovore in ne samo gostobesedičenje, pravne
                  formulacije. Argumentirano. Dve stvari sem že vprašal. Prvo stvar, ki sem jo
                  vprašal, sem bil zelo konkreten: naj se navede ena nakaznica, eno denarno nakazilo
                  svežega denarja iz inozemstva, ki je pomagalo lastninjenju tem igralnicam. In
                  drugič: kako je mogoče napisati to, kar je napisano pod drugo točko drugega
                  dodatnega mnenja k predlogu zakona o igrah na srečo s strani Sekretariata za
                  zakonodajo, potem ko sem povedal, kakšen zakon smo sprejeli po hitrem postopku in
                  glede na to, da ne glede na to, kako nekateri interpretirajo, mislijo in si
                  predstavljajo, da to še ni dokončno. Niti razlaga 4. člena obstoječega zakona o
                  igrah na srečo ni dokončna, tu je še Ustavno sodišče.</p>
               <p>Grem naprej. Ko sem za trenutek bil v klopi, da sem zajel malo zraka, mi je
                  kolegica gospa Šturmova rekla, če mislim postati direktor tega Slovenija Casino.
                  Za božjo voljo, na misel mi ne pride! Imam pač še neko politično perspektivo in
                  kar lepo bodočnost in se s tem ne mislim in se nisem tudi nikdar mislil
                   ukvarjati. To je tako daleč od tistega, kar si jaz predstavljam, da bi še delal v
                  življenju, da si ne morete predstavljati. Nikdar mi na kraj pameti ni prišlo.
                  Torej, te insinuacije, lahko da so bile sicer čisto kot štos vržene, zavračam.
                  Hujši je bil kolega Jančar. Ta je pa s povišanim glasom rekel, da me bodo v Novi
                  Gorici izselili. Ne vem, če se bom poslužil vseh dosedanjih formulacij pravnikov o
                  lastnini, potem ni nobenega strahu, ker imam svojo hišo.</p>
            </sp>
            <sp xml:id="SDZ1-Redna-28-1995-01-31.sp36">
               <speaker>PODRPEDSEDNIK VLADIMIR TOPLER:</speaker>
               <p>Gospod Ivo Hvalica, jaz ne vem kakšne zvezo  ima amandma in vaša izselitev?
                     ...<stage>(Hkrati govori tudi Hvalica.)</stage></p>
            </sp>
            <sp xml:id="SDZ1-Redna-28-1995-01-31.sp37">
               <speaker>IVO HVALICA:</speaker>
               <p>To spada k izvajanju mojega amandmaja na amandma Vlade k 54. členu zakona o igrah
                  na srečo, EPA 196, tretja obravnava - in ne me prekinjati, lepo prosim.</p>
            </sp>
            <sp xml:id="SDZ1-Redna-28-1995-01-31.sp38">
               <speaker>PODRPEDSEDNIK VLADIMIR TOPLER:</speaker>
               <p>Se opravičujem, ker nisem vedel.</p>
            </sp>
            <sp xml:id="SDZ1-Redna-28-1995-01-31.sp39">
               <speaker>IVO HVALICA:</speaker>
               <p>Torej, izselili me ne bodo, ampak je to tudi neke vrste značilna mafijska grožnja.
                  Zdaj pa ne vem od kje Jančarju ta preblisk. Ali je to slišal? Ali je mogoče nekdo,
                  tisti, ki hodijo okrog? Nekateri hodijo s torbami, s torbami hodijo tudi v Državni
                  zbor in ne glede na to, da imamo četico varnostnikov, nekateri hodijo s torbami. O
                  tem je govoril na sestanku, ko smo obravnavali varnost v Državnem zboru, tudi eden
                  izmed poslancev; ker nikdar ne veš, kaj je v tej torbi, ali je denar ali pa mogoče
                  prisluškovalna naprava. Ne veš. Jaz bi rekel prej, da je prvo. Torej ne vem, kje
                  je to slišal. Izselili me ne bodo. Jaz se vendar borim za lokalno skupnost! Borim
                  se za to, da bi to bila lastnina širokega kroga ljudi, ki bi imel veliko rento ne
                  pa sedmih ljudi, ki naj bi dobili denar iz Amerike, da so se lahko polastili teh
                  igralnic, pa malo žongliranja seveda tudi z Markovi}evim zakonom.</p>
               <p>Torej obrazložitev mojega amandmaja gre naprej. Rekel sem že, da bi s prenosom
                  družbenega kapitala - jaz še vedno trdim, da je družben - v last delniške družbe,
                  ki jo predlagam, da bi s tem razrešili dolgoletne dileme glede lastnine igralnic.
                  To je točno. Če je kaj točno, je to točno. Prepričan sem, da bi s tem tako rekoč
                  za vedno prenehalo to merjenje moči, če hočete; pri čemer se sprašujem, zakaj se
                  kdo postavlja na neko stran. Ali tu kaj vpliva tisto, o čemer sem prej govoril?
                  Kakor koli že, če bi dejansko hoteli zadevo urediti in če jo hočemo urediti, je to
                  edini način: lastništvo države, lokalne skupnosti in skladov; pri čemer ne bi sam
                  osebno izločal možnosti, da bi tisti, ki imajo certifikate, na nek način vložili
                  te certifikate. Jaz sem navsezadnje to predlagal. Vidim, da je pa s tem, kar sem
                  predlagal, sem nekje mogoče nehote priprl vrata drugim, da bi se potem
                  polastninili <stage>(kar mi je lepša beseda kot olastninili)</stage> s tem
                  kapitalom. Skratka, če nam je do tega, potem moramo iti v to varianto, ki jo
                  predlagam v amandmaju na amandma 54. člena zakona o igrah na srečo, EPA 196.
                  tretja obravnava <stage>(da ne bomo pozabili o čem govorimo in tudi zaradi
                     magnetograma, ki ga bom enkrat na stara leta prebral, da bom videl, kaj sem
                     danes rekel)</stage>. Ne glede na to, kot sem že prej rekel, bi bila dana
                  možnost zasebni iniciativi, ki bi se lahko preizkušala v konkurenčnem boju za
                  pridobitev te koncesije. Pravilno je, da zasebni iniciativi popolnoma ne zapremo
                  vrat. Pri čemer je mišljeno, da bi to bila zasebna iniciativa v igralnicah
                  manjšega obsega - o tem sem govoril že prej - v hotelih visoke kategorije, v
                  raznih vilah, v intimnih penzionih, kakor koli že hočete. Osebno mislim, da bi
                  normalni ljudje, z normalnim pohlepom, s pohlepom, ki se da še normalno človeško
                  razumeti, bili finančno in dobičkonosno potešeni na ta način. Ker to, kar se
                  dogaja pri sedanjem pohlepu po tej lastnini, je izven vsake mere. Ne vem zakaj se
                  nekateri ne morejo ustaviti niti pri številki 12 milijonov mark. 12 milijonov mark
                  nisem rekel tja v tri dni; mislil sem na številko, ki jo nekdo ima na svojem
                  računu, seveda. Nisem rekel tja v tri dni.</p>
               <p>Ti amandmaji, ki jih predlagam, tak črn scenarij preprečujejo. In če hočete, da
                  vam to dokažem, vam bom <stage>(zaradi tega, da se govorno malo odpočijem)</stage>
                  prebral par elementov, s katerimi dokazujem preprečitev tega scenarija: s tem, ko
                  vse obstoječe igralnice preidejo v last države, občin in skladov, in se povežejo v
                  delniško družbo, po avstrijskem in nizozemskem vzorcu. V majhnih državah je to
                  smotrno, saj taka podjetja lahko konkurirajo na tujih trgih in hkrati promovirajo
                  tudi domači turizem. Poleg tega krovnega podjetja smo rekli, da so dovoljene tudi
                  zasebne igralnice, ki vzpostavljajo konkurenco na trgu. Drugače povedano, silijo
                  to veliko, mogočno delniško družbo, da se na razpisih konkurenčno obnaša in jasno
                  silijo to veliko družbo, da se izboljšuje in meri s konkurenco. Konkurenca se
                  vzpostavlja že v sami borbi za pridobitev koncesije. Dobi jo tisti, ki državi
                  dolgoročno ponudi nominalno najvišji znesek dajatev. Ob tem sem govoril, da je
                  treba izdelati kriterije tako, da ne bi izpadlo, da je absolutno finančno
                  najugodnejša, torej najvišja ponudba avtomatično že najugodnejša ponudba. Treba je
                  upoštevati tudi druge elemente, ki lahko prispevajo k uspešnosti oziroma k
                  ugodnosti ali manj ugodnosti določene ponudbe. S temi amandmaji - jasno, govorim
                  še o drugih amandmajih in se bom dotaknil še amandmaja, ki temu sledi, je pa
                  vezan, vsi so vezani na amandma k 54. členu, ker za izhodišče imamo povsod
                  delniško družbo Slovenija Casino - s tem se tudi postavljajo neki minimalni
                  prostorski standardi, ki, razen v hotelih najvišje kategorije, o čemer sem prej
                  govoril, tokrat onemogočanje odpiranje malih zakotnih igralnic; ker sicer bomo
                  imeli igralnice povsod, mogoče tudi v kioskih, kjer se še vedno prodaja burek.
                  Vladi se s tem v bistvu nalaga izdelava strategije razvoja igralnic in določitev
                  natančnih lokacij za postavitev igralnic. Tu bi se malo ustavil. Ta strategija
                  razvoja bi morala biti pravzaprav že izdelana, ker sicer dejansko mi ne bomo
                  vedeli, do kam s to dejavnostjo lahko gremo. Poglejte, celo poslednja občina, ki
                  ima mogoče danes celo manj kot 1000 ljudi, ne bo v nobenem primeru dovolila pet
                  trgovin iste dejavnosti v nekem prostoru, ki je dosegljiv korakoma v petih
                  minutah, ker je to pač neracionalno, ampak je verjetno treba poleg ene take
                  trgovine, kaj jaz vem, dati še frizerko ali pa brivca, ali karkoli. Skratka mi
                  moramo priti do določitve natančnih lokacij za postavitev igralnic. Tu jasno, sta
                  dva segmenta: eno so obmejna območja, drugo so pa mesta in atraktivni turistični
                  kraji. Ni vseeno, jasno, koliko igralnic bo na Bledu, še manj mogoče v zaenkrat še
                  do sedaj ekološko čistem Bohinju itd. Tudi na meji ne moremo tako rekoč sedanje
                  ograje - če vzamemo za primer Novo Gorico - nadomestiti z verigo casinojev. Ne
                  nazadnje marsikaj, kar smo počeli nenačrtovano - jemljem za primer, jasno,
                  slovensko-italijansko mejo - se že kaže kot nekaj, kar smo delali zaletavo. Včeraj
                  sem bil s predsednikom našega zbora na obisku v deželnem svetu Furlanije Julijske
                  krajine in tam so nam postavili zahtevo za ukinitev duty free shopov, ki so se
                  razrasli ne samo na mednarodnih mejhnih prehodih, ampak tudi na prehodih za
                  maloobmejni prehod, kar je svojevrsten absurd. In jasno, verjamem, da nekateri bi
                  radi odprli igralnice čisto v vsaki baraki, kot se temu reče po primorsko, samo da
                  nosi denar. To je zgolj z enega aspekta mogoče tudi razumljivo, po drugi strani pa
                  jasno to ne gre.</p>
               <p>Torej Vlada bi morala izdelati strategijo razvoja in določitev natančnih lokacij
                  za postavitev igralnic. Tu pa, jasno, ob tem, ko se to načrtuje, pa bi takoj
                  tisti, podobni, ki so pohiteli na podlagi nakazil iz Združenih držav Amerike in
                  Markovi}evega zakona in so tako hitro polastninili igralnice, bili pripravljeni
                  iti v novo špekulacijo-  zemljišča. Ni vseeno, kaj je na nekem zemljišču. To je
                  znana mafijska metoda. Zemljišče, ki je predvideno za neko kvalitetno gradnjo, je
                  takoj špekulativno zemljišče. Tako zemljišče, jasno, je takoj pod nevidno roko
                  tistih, ki se hočejo tega zemljišča polastiti. Zato bi morali oblikovati konzorcij
                  lastnikov zemljišč, da bi preprečili takšne špekulacije.</p>
               <p>Predpostavljajmo zdaj, da imamo to strategijo, da smo se zmenili, kje te igralnice
                  bodo in pridemo do te koncesijske dajatve, ki je sorazmerno nov elemente v tej
                  igralniški zakonodaji; odnosno je absolutno nov element v primerjavi z dosedanjim
                  zakonom iz leta 1980. Torej koncesijska dajatev, za katero pravimo, da je fiksna
                  in se na ta način vzpostavi neka selekcija: najboljši so nagrajeni, slabi pač
                  morajo odstopiti mesto boljšim. Najnižja stopnja koncesijske dajatve je dovolj
                  stimulativna in pušča dovolj manevrskega prostora za licitacije. Licitacije, ki
                  pa, kot sem že prej rekel, morajo imeti zelo natančno razpisne pogoje; ne zaradi
                  forme, zaradi vsebine, zaradi vsebine te ponudbe, ker, kot sem že prej omenil, ni
                  rečeno, da je najvišji ponujeni znesek avtomatično že najugodnejša ponudba. - Malo
                  potrpljenja, predstavniki Vlade. Vem, da vas utrujam in vidim razne geste, ampak
                  to je moj edini način parlamentarnega boja in to mislim nadaljevati. Sicer greste
                  pa lahko mirno na sprehod, ker jaz ne bom nehal, če bom pa dol padel, me bo
                  nadomestil moj kolega; sem se že zmenil. -</p>
               <p>Potem smo rekli, da se, to je tudi v zvezi s tem, da se napitnine ne obdavčujejo,
                  tako da imajo lahko zaposleni več kot dovolj stimulacij, prepreči pa se jim želja
                  po zlorabi te opcije. Ker je po mojih amandmajih, tudi ker so vsi vezani na 54.
                  člen amandmaje na amandma vladnega amandmaja k predlogu zakona o igrah na sreči
                     <stage>(ponovim za kaj gre)</stage>. Torej, ta določitev, planirana višina
                  napitnin prepreči željo po zlorabi te opcije, ki sem jo prej navedel, ker je, kot
                  sem rekel, postavljen limit, do kje pač lahko sega ta boniteta.</p>
               <p>Torej, jaz mislim, da šele v takih pogojih - podpredpostavko, da se realizira 54.
                  člen tako, kot je amandmiran - dobi uprava, ki je nov institut v predlogu tega
                  zakona, dobi svoj smisel. Ko je - vzamem kot primer - govor o eventualnem odvzemu
                  koncesije. Predvideno je, kdo nadaljuje s prirejanjem iger na srečo v primeru, če
                  je bila nekomu odvzeta koncesija. Povzroča se namreč velika škoda, če igralnica
                  ustavi svoje delovanje; pri čemer bi kot konkreten primer navedel zaprtje
                  igralnice v Tolminu, ki sigurno ni posledica razprav, ki smo jih imeli v tem
                  Državnem zboru, pač pa posledica neurejenosti, ki je bila tu pri izdaji dovoljenj
                  za prirejanje posebnih iger na srečo. Občina Tolmin je na ta način doživela
                  precejšnjo škodo. In kdo bo tej lokalni skupnosti - iz te občine sta zdaj nastali
                  še dve novi občini - kdo bo to nadomestil? To je bilo vse zaradi tega, ker se ni
                  predvidelo to - ker nismo imeli ustrezne zakonodaje in ker imamo še vedno
                  post-udbovsko zakonodajo za prirejanje posebnih iger na srečo.</p>
               <p>Zdaj bi se rad vrnil na ta pregled igralniške zakonodaje. Torej, zadeve, ki jih
                  zdaj mi obravnavamo - in poskušamo v tretji obravnavi zakon, EPA 196, pripraviti
                  do končne oblike - po tretjem branju pravzaprav sploh ne bi smele biti tu
                  obravnavane; te spadajo v predlog zakona o lastninskem preoblikovanju igralnic,
                  EPA 500. Ta predlog zakona je na zahtevo Državnega zbora <stage>(prej sem že
                     navedel datum)</stage> predlagala Vlada; sam zakon je predlagala Vlada. V prvi
                   obravnavi je bil sprejet na 18. seji že zgodovinskega 21. februarja 1994
                     <stage>(počasi meljejo ti mlini)</stage>, objavljen potem v Poročevalcu št.
                  17/94, dne 5. maja 1994. Procedura je bila naslednja <stage>(to moram povedati,
                     ker se veže na ta segment zakonodaje, ki je tukaj predviden od 54. člena
                     naprej)</stage>: torej, Državni zbor je na 12. seji dne 29. oktobra 1993 leta
                  ob prvi obravnavi predloga zakona o igrah na srečo sprejel sklep, po katerem naj
                  Vlada republike Slovenije iz zakona, ki bo uredil sistem prirejanja iger na srečo,
                  izloči poglavje o lastninskem preoblikovanju obstoječih podjetij. Vprašanje je,
                  zakaj se Vlada tega ni držala? Tu je treba zelo precizno odgovoriti. Ponavljam -
                  ker mogoče kdo ni bil pozoren in ob tem, bi rekel, za nekatere dolgočasnem
                  podajanju, verjetno ni bil pripravljen na to - ponavljam, kaj smo sprejeli na 12.
                  seji Državnega zbora 29. oktobra 1993. Torej, ob prvi obravnavi predloga zakona o
                  igrah na srečo je Državni zbor sprejel sklep, po katerem naj Vlada Republike
                  Slovenije iz zakona, ki bo uredil sistem prirejanja iger na srečo, izloči poglavje
                  o lastninskem preoblikovanju obstoječih podjetji, ki prirejajo igre na srečo in ga
                  uredi v posebnem zakonu. Zakaj to ni bilo urejeno?</p>
               <p>Grem naprej. 17. januarja 1994 je Vlada poslala Državnemu zboru predlog zakona o
                  lastninskem preoblikovanju podjetij, ki prirejajo posebne igre na srečo, za drugo
                  obravnavo, ki ga je nekaj dni za tem nadomestila z novim besedilom zakona. - To
                  nadomeščanje je sploh tipično pri zakonih iz te igralniške zakonodaje. Naj spomnim
                  - tu moram narediti oklepaj - da je slučajno ali ne slučajno, namerno ali
                  nenamerno, zlonamerno ali zelo nenamerno, ta zakon, ki ga imamo pred seboj, da smo
                  ga dobili dvakrat na naše klopi.</p>
               <p>In sicer dobili smo ga 3. decembra, nosil je datum 25. novembra, da bi takoj po
                  treh tednih dobili naslednjo verzijo. Kaj se je v tem času zgodilo? Sprašujem se,
                  kaj se je v tem času zgodilo?</p>
               <p>Predsedujočega prosim - med tem časom sem tudi štel <stage>(za enkrat sem sposoben
                     enega in druga)</stage>, da takoj preveri sklepčnost, ker ne bom govoril pred
                  nesklepčnim Državnim zborom. V Državnem zboru je prisotnih samo 41 poslancev -
                   lepo prosim, da se takoj preveri - brez tistih, ki bodo prihajali.</p>
            </sp>
            <sp xml:id="SDZ1-Redna-28-1995-01-31.sp40">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, prekinjate svojo razpravo in dajete proceduralni predlog?</p>
            </sp>
            <sp xml:id="SDZ1-Redna-28-1995-01-31.sp41">
               <speaker>IVO HVALICA:</speaker>
               <p>Ne prekinjam. Prosim, ne mislim govoriti pred nesklepčnim zborom, ker sicer me
                  boste prisilili, da bom vse, kar sem do sedaj že povedal, še enkrat ponovil pred
                  kompletnim zborom.</p>
            </sp>
            <sp xml:id="SDZ1-Redna-28-1995-01-31.sp42">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, moram vas obvestiti, da kot predsedujoči ne morem prisiliti
                  poslancev, da vas poslušajo.</p>
            </sp>
            <sp xml:id="SDZ1-Redna-28-1995-01-31.sp43">
               <speaker>IVO HVALICA:</speaker>
               <p>Potem, lepo prosim, dajte ugotoviti...</p>
            </sp>
            <sp xml:id="SDZ1-Redna-28-1995-01-31.sp44">
               <speaker>PODPREDSEDNIK VLADIMIR TOPLER:</speaker>
               <p>Imate proceduralni predlog...</p>
            </sp>
            <sp xml:id="SDZ1-Redna-28-1995-01-31.sp45">
               <speaker>IVO HVALICA:</speaker>
               <p>...Imam proceduralni predlog, da takoj sedaj preverite sklepčnost.</p>
            </sp>
            <sp xml:id="SDZ1-Redna-28-1995-01-31.sp46">
               <speaker>PODPREDSEDNIK VLADIMIR TOPLER:</speaker>
               <p>Ugotovimo, prosim, prisotnost! Proceduralni predlog. Gospod Ivo Hvalica je
                  prekinil razpravo in dal proceduralni predlog <stage>(drugače proceduralnega
                     predloga ne more dati, če ne bi prekinil razprave)</stage>. Ugotavljamo
                  prisotnost! <stage>(37 poslank in poslancev.)</stage> Prekinjam sejo, ker ni
                  sklepčna. Sejo nadaljujemo čez pet minut in prosim, da zagotovimo večjo prisotnost
                  v dvorani.</p>
            </sp>
            <stage type="time">(Seja je bila prekinjena ob 12.11 uri in se je nadaljevala ob 12.17
               uri.)</stage>
            <sp xml:id="SDZ1-Redna-28-1995-01-31.sp47">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice, spoštovani kolegi! Nadaljujemo s sejo Državnega zbora. Vse
                  prosim, da ugotovimo prisotnost v dvorani!</p>
               <p>Ugotavljamo prisotnost v dvorani! <stage>(51 prisotnih.)</stage></p>
               <p>Glede na pritožbe nekaterih poslancev, bi rad opozoril, da skladno z 69. členom
                  razprave poslancev in drugih udeležencev na seji niso časovno omejene, če ni v tem
                  poslovniku drugače določeno. Ker se na kolegiju o tem nismo odločali, ima gospod
                  Ivo Hvalica pravico, da govori.</p>
               <p>Glede proceduralnega vprašanja, ki ga je pa sam postavil, si je s tem sam
                  prekinili svojo razpravo. Predsedujoči pa seveda, ko ugotovi, da Državni zbor ni
                  več sklepčen, mora delo prekiniti.</p>
               <p>Besedo dajem gospodu Ivu Hvalici.</p>
               <p>Gospod Ivo Hvalica, da vas ne bi potem iztirjal, bi vas zdaj želel utiriti.
                  Prosim, da res govorite o amandmajih - tudi če bo deset ur - da se ne oddaljujete
                  od teme. Izvolite.                          </p>
            </sp>
            <sp xml:id="SDZ1-Redna-28-1995-01-31.sp48">
               <speaker>IVO HVALICA:</speaker>
               <p>Hvala lepa predsedujočemu za opozorilo. Ponavljam, da vsa moja razprava,
                  pravzaprav rekel bi tako, izhaja iz tega amandmaja oziroma je obrazložitev
                  amandmaja k 54. členu. Ker osnova za vse to je pač Slovenija Cazino d.d. in vse,
                  kar iz tega izhaja.</p>
               <p>Torej, moram se povrniti na ta pregled takoimenovane igralniške zakonodaje.
                  Govorili smo namreč o predlogu zakona o lastninskem preoblikovanju igralnic, torej
                  o posebnih igrah na srečo - EPA 500. Povedal sem, kako je  na podlagi sklepa
                  Državnega zbora Vlada predložila predlog tega posebnega zakona, ki tokrat, za
                  razliko od prejšnjega zakona, pač obravnava samo lastninski segment. Po tistem,
                  kar sem povedal, da se je zgodilo 29. oktobra in tako dalje, je 27. januarja 1994
                  Vlada poslala Državnemu zboru predlog zakona o lastninskem preoblikovanju
                  podjetij, ki prirejajo posebne igre na srečo za drugo obravnavo, ki ga je nekaj
                  dni za tem nadomestila z novim besedilom zakona <stage>(Poročevalec številka 5/94,
                     z dne 3. februarja 1994)</stage>. Skratka, ta zadeva, ki se nam je zgodila
                  zdaj, ob prejemu tega zakona v Državni zbor, ni nič novega. To se je že
                  zgodilo.</p>
               <p>Tako - takrat si še nisem upal tega reči, zdaj pa že bolj taksativno lahko trdim -
                  je to posledica nekih akcij, torb, če hočete, pa še drugih stvari. Tega je bilo
                  veliko. Zdaj bom pa naredil en kratek oklepaj. - Moj prijatelj Tone Partljič je
                  prišel prej do mene in je rekel, da me on kar posluša, samo naj pazim, da ne bom s
                  tem zoper sebe, torej več pridobil, bi rekel, se pravi v negativnem smislu kot v
                  pozitivnem.)</p>
               <p>Poglejte, kdor sam razmišlja <stage>(in verjamem, da večina ljudi tukaj sami
                     razmišljajo, razen nekaterih, ki so pod striktno strankarsko
                     disciplino)</stage>, kdor sam razmišlja, kdor je malo iz tega izluščen, kdor se
                  zaveda te specifičnosti igralništva, kdor ve vsaj malo, kaj vse to igralništvo
                  spremlja, kdor navsezadnje ve tudi, da še noben kvartopirec v poslednji vasi ni
                  bil v stanju preživeti lastne familije, ta bo pač glasoval v skladu s svojo
                  vestjo; drugi bodo glasovali lahko tudi drugače, pa imenujmo to kakor hočemo. Še
                  vedno verjamem v ljudi. In če bom prepričal samo enega v tem Državnem zboru v to,
                  za kar sem osebno prepričan, da imam prav, da sicer bijem nek boj z mlini na
                  veter, da pa, če ne sedaj, mi bo kasneje, sem prepričan v to, mogoče tudi skozi
                  stisnjene zobe priznano, da sem imel prav - torej, če bom samo enega prepričal, je
                  to zame uspeh. Jasno, zame bo uspeh predvsem ta, če bo ta država sklenila, da
                  misli to igralništvo ustrezno nadzirati, in če bo ta država preprečila, da se te
                  dejavnosti polasti mafija, ki bo poenostavila naše bodoče lokalne in
                  državnozborovske volitve - če bi se to zgodilo. Torej, se vrnem, zapiram ta
                  oklepaj, ki sem ga odprl na podlagi pripombe gospoda Partljiča in cenim njegovo
                  pripombo.</p>
               <p>Torej, navedel sem zakon, EPA 500, ki ga je Vlada poslala v Državni zbor. Na 18.
                  seji, ki se je začela 21. februarja, je Državni zbor sprejel sklep, da se vrne
                  predlog zakona v prvo obravnavo: torej vrne se v prvo obravnavo, ker niso bili
                  upoštevani sklepi in stališča 12. seje Državnega zbora. Obenem je tudi sprejel
                  sklep, da se predlog zakona razdeli - in tukaj bodite prosim pozorni - na dva nova
                  predloga zakona, ki naj ločeno urejata igralnico in loterijo; ker sam to dvoje
                  ločim in sem sam tudi ta segment lastninjenja pri klasičnih igrah drugače
                  obravnaval. Torej, da se to loči. In v Poročevalcu št. 17/49 z dne 5. maja 1994 je
                  bil objavljen predlog zakona o lastninskem preoblikovanju igralnic za drugo
                  obravnavo. Kje ta zakon je? 5. maj 1994, to se pravi 9 mesecev. Kako je to mogoče?
                  Kdo lahko to pojasni?</p>
               <p>Ampak grem v tem pregledu naprej. Tudi to se vedno tiče obrazložitve mojega
                  amandmaja k 54. členu. Glejte, potem smo imeli predlog zakona o začasnem državnem
                  upravljanju pravnih oseb, ki prirejajo posebne igre na srečo. Predlagatelji so
                  bili gospod Poljšak, gospod Rejc, dr. Zagožen in jaz. Zakaj to navajam? Imeli smo
                  vseskozi resne, odgovorne namene, da to problematiko uredimo. Potem smo imeli
                  jasno v zvezi s tem tudi predlog obvezne razlage; ampak pustimo začasno to in
                  preidimo v pojasnjevanje tega, kar z mojim amandmajem želim preprečiti.</p>
               <p>V zvezi z igralništvom je zbranega dovolj gradiva, ki je tudi obremenjujoče za
                  nekatere, ki nedvoumno dokazuje: prvič, načrtovano oškodovanje družbene lastnine.
                  Torej načrtovano oškodovanje družbene lastnine.</p>
               <p>Drugič <stage>(nič manj pomembno)</stage>, namen prilastitve ekstra profitne
                  dejavnosti. To je jasno. V primeru največje igralnice ni to samo namen, je to tudi
                  že za nekatere legalna realizacija in tretjič, in nenazadnje <stage>(in tu se še
                     najbolj čudim)</stage>, namen oškodovanja državnega proračuna z najnižjimi
                  davki na svetu.</p>
               <p>Razumem, da je to prenekateremu všeč, ampak hkrati bi pa moral paziti, da ne
                  oškoduje državnega proračuna. Naj ga vzame od koga drugega. Gre pa tu za namerno
                  oškodovanje državnega proračuna. To je zelo lahko dokazati, in sicer v primeru
                  predloga zakona o posebnem prometnem davku na igralnice. Točno vemo, kdo je za kaj
                  bil, kdo je hotel v državni proračun spraviti milijardo in 600 milijonov tolarjev,
                  kdo je bil pa proti temu. Kar spomnite se, s pomočjo koga smo mi to zavrnili.
                  Zanimivo je pri tem to, da je bil velik del opozicije za to, pa bi morala predvsem
                  pozicija skrbeti za to, da se napolni proračun. Že res, da pozicija skrbi
                  predvsem, kako se troši proračunski denar, ampak bi morala pa tudi skrbeti, kako
                  se napolni vreča. Če hočemo, da se troši, je treba najprej to napolniti.</p>
               <p>Govoril sem o tem, da je zbranega dovolj gradiva v zvezi z igralništvom. Prišel
                  sem do oškodovanja državnega proračuna in nadaljujem.</p>
               <p>Četrtič, zloraba položaja vseh tistih odgovornih, sedaj bom zelo taksativen, v
                  kriminalistični službi, ki niso hoteli pribaviti dokaze očitnih kaznivih dejanj v
                  igralništvu.</p>
            </sp>
            <sp xml:id="SDZ1-Redna-28-1995-01-31.sp49">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica. Sedaj vas bom pa res iztiril. Prosim, da govorite o amandmaju.
                  Sedaj ste se pa zelo daleč oddaljili.</p>
            </sp>
            <sp xml:id="SDZ1-Redna-28-1995-01-31.sp50">
               <speaker>IVO HVALICA:</speaker>
               <p>Ponavljam, predsedujoči, očitno je bil nesporazum. Lepo vas prosim, da sledite
                  temu, ker gre vedno za obrazložitev mojega amandmaja, ki preprečuje to. Jaz pa
                  dokazujem kaj se lahko zgodi, če tistega amandmaja ne boste sprejeli.</p>
            </sp>
            <sp xml:id="SDZ1-Redna-28-1995-01-31.sp51">
               <speaker>PODPREDSEDNIK VLADIMIR TOPLER:</speaker>
               <p>Gospod Hvalica, zelo pozorno vas poslušam. Moram pa povedati, da vašo izselitev in
                  vse te stvari res ne morem povezovati z amandmajev oziroma tega ne razumem.</p>
            </sp>
            <sp xml:id="SDZ1-Redna-28-1995-01-31.sp52">
               <speaker>IVO HVALICA:</speaker>
               <p>Ne, to so bile pripombe poslancev. Moram temu replicirati.</p>
            </sp>
            <sp xml:id="SDZ1-Redna-28-1995-01-31.sp53">
               <speaker>PODPREDSEDNIK VLADIMIR TOPLER:</speaker>
               <p>Na pripombe pa nimate pravice govoriti. Lepo prosim, da se tega držite.</p>
            </sp>
            <sp xml:id="SDZ1-Redna-28-1995-01-31.sp54">
               <speaker>IVO HVALICA:</speaker>
               <p>Ne nazadnje, ali pa nazadnje, gre pa za nekaj še hujšega, kar se tiče naše hiše.
                  Gre za zlorabo položaja oziroma politične odgovornosti nekaterih poslancev v zvezi
                  s sprejemanjem igralniške zakonodaje. Člani preiskovalne komisije si lahko
                  pogledajo ustrezne dokumente; ob odmoru, v popoldanskem delu mojega nastopa, pa
                  vam bom povedal <stage>(oziroma olajšal namreč, če kdo želi)</stage> številke teh
                  dokumentov. Tako da ne bi bilo treba brskati po 6300 papirjih.</p>
               <p>Torej, z amandmaji na predlog zakona o igrah na srečo, EPA 196, je Vlada, po mojem
                  trdnem prepričanju, razgalila jasen namen, da v nasprotju z načelom dobrega
                  gospodarja omogoči zasebnikom okoriščanje za ekstra profit, ki bi igralničarjem
                  ostajali na podlagi tako nizkih dajatev. Argumentacija vladnih amandmajev kakor
                  tudi argumenti nekaterih eksponentov LDS in Združene liste, ne vzdržijo resne
                  strokovne kritike, saj pomenijo le formalistično preigravanje ob jasnem namenu
                  polastitve te dejavnosti. Zlasti izjava, naj bi bila država slab gospodar -
                  pomislite, država izjavlja naj bi bila država slab gospodar - razgalja vso bedo
                  argumentov predstavnikov navedenih strank in hkrati razkazuje pravo bistvo
                  obstoječe oblastne strukture; ne vseh, ampak večina teh. Ta izjava je bila edini
                  in očitno zadosten argument, ki ga je uporabila Vlada pri sestavi amandmajev -
                  torej <q>"država je slab gospodar"</q>. S tem je dejansko sama sebe degradirala in
                  nezavedno izrazila resnico o sebi. Namreč resnico, da je resnično slab gospodar,
                  ki se ga mora nujno in čimprej zamenjati.</p>
               <p>Hvala lepa, kolega Matuš, končno se je nekdo spomnil.</p>
            </sp>
            <sp xml:id="SDZ1-Redna-28-1995-01-31.sp55">
               <speaker>PODPREDSEDNIK VLADIMIR TOPLER:</speaker>
               <p>Prosim, kolegice in kolegi, da spoštujete red na seji, da ne hodite in da ne
                  servirate govorniku. Govornik ima za to vodo, ki mu jo je pripravilo vodstvo
                  Državnega zbora. Prosim res za red in mir v dvorani.</p>
            </sp>
            <sp xml:id="SDZ1-Redna-28-1995-01-31.sp56">
               <speaker>IVO HVALICA:</speaker>
               <p>Voda ni niti za v čevelj, pravi slovenski pregovor. Ampak, ker ni vina, je sok
                  zelo dober. Hvala lepa še enkrat. Hvala za pozornost.</p>
               <p>Govorili smo o gospodarju, govorili smo o tem, kako Vlada sama za sebe pravi, da
                  bi bila slab gospodar, ki se ga mora nujno in čimprej zamenjati zaradi preprečitve
                  še večje škode. To je res nerazumljivo. Dober gospodar bo namreč znal ravnati z
                  igralniškimi ekstra profiti in jih ne bo prepuščal zasebnikom ali si jih z njimi
                  delil pod mizo, tako kot se je to počelo cca. 30 let. Predlagani vladni amandmaji,
                  ki jih amandmiram, in da ne bom ponavljal, so očitna prevara, ki jo poskušajo
                  izvesti že v tretje. Torej, to je zame tretji poizkus. Spomnite se prej, ko sem
                  podal pregled igralniške zakonodaje. Torej, najprej zboru Vlada ponudi
                  podržavljenje oziroma poudarjeno vlogo države pri lastništvu, hkrati pa predloži
                  amandmaje, ki radikalno,  diametralno nasprotno bistveno spremenijo vsebino
                  predlaganega zakona. Takšno početje izhaja iz dejstva, da Vlada ni hotela
                  oblikovati strategije razvoja te dejavnosti. Tega ni naredila iz istega razloga
                  kot v drugih dejavnostih, kajti za primarno ima izvrševanje več kot očitne
                  strategije polastitve najvažnejših in najvitalnejših delov slovenskega
                  gospodarstva. Edina ta paralela se mi kaže kot logična, ker sicer si te zadeve na
                  znam predstavljati. Očitno je to prvenstvena naloga sedanje oblastne strukture,
                  saj strategija razvoja posameznih dejavnostih, torej te niso kompatibilne s
                  procesom divjih privatizacij in tudi ostalih malverzacij, pa ne samo v
                  igralništvu, ampak tudi v nekaterih ostalih delih, predvsem v izvoznem delu
                  slovenskega gospodarstva. - Govorim vedno o amandmajih Vlade, ki jih amandmiram s
                  54. členom in naslednjim členom. - Torej, zlasti o igralništvu je pomemben konsenz
                  v tem, kakšno igralništvo si sploh želimo. Poglejte, drage kolegice in kolegi,
                  dejansko bi bil potreben tu konsenz. Ne moremo biti na tej točki tako razdvojeni.
                  Mislim, da bi tudi v konsenzu lahko vsi dobili tisto, kar je seveda normalno, da
                  bi dobili, ne more pa, jasno, ta konsenz predvideti tistega, kar je za nekatere
                  normalno, za druge pa abnormalno. Vemo namreč, da obstaja vrsta konceptov razvoja
                  igralništva, ki so se oblikovali v svetu. Stvar poglobljene analize bi bila, da
                  ugotovi, če ima Slovenija res pogoje za razmah te dejavnosti. In če smo ugotovili,
                  da jo ima - ugotovili smo bolj to na pamet na podlagi at hock razvoja in nekih
                  trenutnih rezultatov - torej, če ima Slovenija pogoje za razmah te dejavnosti, naj
                  jo pač širi, ampak v skladu z neko strategijo. Torej, če bi imeli analizo, tudi ne
                  bi bilo težko ugotoviti, koliko igralnic bi Slovenija lahko prenesla v naslednjih
                  30 letih. Res da obstajajo tudi megalomanski projekti, kako bi bivše industrijske
                  objekte izjemnih dimenzij, v velikosti nad 10 tisoč kvadratnih metrov, spremenili
                  v dodatne igralniške kapaciteta - to je tudi možno - ampak dajmo to, ne vem, če je
                  to res edina panoga, ki se ji mislimo posvečati, potem dajmo, narediti en
                  rezervat, ne vem. Dajmo, mi nimamo puščav, pa dajmo to narediti v Kočevski Reki
                  ali kjerkoli, ne vem. Si ne predstavljam drugače, kot kakšno maso ljudi - vsi
                  nedolžni, nobeden hazarder, če vi slišite razlage sedanjih upravljalcev igralnic,
                  to je zabava, to je drugačen način zabave, o katerem mi nimamo pojma in tako
                  dalje, to je pač sodoben način združevanja drobnega hazarderstva s prijetno
                  zabavo, z nastopajočimi, z ukrajinskimi plesalkami in tako dalje... Torej, na vsak
                  način mi potrebujemo neko analizo, da bi vedeli, koliko mi tega sploh, pri
                  populaciji, ki nam celo upada, pri 2 milijonih prebivalcev lahko še...</p>
            </sp>
            <sp xml:id="SDZ1-Redna-28-1995-01-31.sp57">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, prosil vas bi, če se vtirite v razpravo o amandmaju.</p>
            </sp>
            <sp xml:id="SDZ1-Redna-28-1995-01-31.sp58">
               <speaker>IVO HVALICA:</speaker>
               <p>Pravkar sem se vtiril, ker prehajam do konca tega dela obrazložitve, torej...</p>
            </sp>
            <sp xml:id="SDZ1-Redna-28-1995-01-31.sp59">
               <speaker>PODPREDSEDNIK VLADIMIR TOPLER:</speaker>
               <p>Me veseli, izvolite naprej.</p>
            </sp>
            <sp xml:id="SDZ1-Redna-28-1995-01-31.sp60">
               <speaker>IVO HVALICA:</speaker>
               <p>To spada vse v obrazložitev mojega amandmaja na amandmaje Vlade. Ja, hvala lepa.
                  Smo rekli, da se ne bomo prekinjali. Hvala.</p>
               <p>Torej, odločiti bi se torej morali o bistvenih elementih, ki so marsikdaj
                  nezdružljivi. Poglejte, govorim vedno o mojem amandmaju in je to obrazložitev
                  mojega amandmaja na amandma Vlade, da ne bo narobe. Govorim o tem, da bi morali
                  tukaj imeti strategijo in vas sprašujem: Ali mi lahko kdo danes tukaj odgovori,
                  kjer se bodo te bodoče igralnice nahajale? Govori se zopet, ena lokacija... Tam
                  ne, ker sem član mestnega sveta, v takšni veliki obliki, drugače sem pa za to, da
                  je to tudi v Solkanu; imamo sedaj primerno lokacijo, ki ni daleč od moje hiše, to
                  je dvorec grofov Bartolomej, poleg...</p>
            </sp>
            <sp xml:id="SDZ1-Redna-28-1995-01-31.sp61">
               <speaker>PODPREDSEDNIK VLADIMIR TOPLER:</speaker>
               <p>Ponovno prosim, da se vtirite v razpravo in v amandmaje, to me ...svetu.</p>
            </sp>
            <sp xml:id="SDZ1-Redna-28-1995-01-31.sp62">
               <speaker>IVO HVALICA:</speaker>
               <p>Me je vprašal nekdo in sem moral pojasniti. Ja ne, sem moral pojasniti, da ne bi
                  kdo mislil, da sem sedaj zopet proti igralništvu.</p>
            </sp>
            <sp xml:id="SDZ1-Redna-28-1995-01-31.sp63">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, vi ne morete spraševati in tudi vas ne smejo kolegi in
                  kolegice sedaj spraševati <stage>(I. Hvalica: Ali ste slišali?)</stage> ...ker ne
                  odgovarjate, ampak razpravljate... <stage>(I. Hvalica:  Ste slišali.)</stage> ...o
                  svojem amandmaju. Boste pa potem, če bo razprava.</p>
            </sp>
            <sp xml:id="SDZ1-Redna-28-1995-01-31.sp64">
               <speaker>IVO HVALICA:</speaker>
               <p>Prehajam k obrazložitvi mojega amandmaja k 54. členu.</p>
               <p>Torej, kje naj bodo te igralnice? Ali naj bodo skoncentrirane v enem kraju...
                     <stage>(Se opravičujem ampak nos mi ne da miru.)</stage>, torej, po vzoru Las
                  Vegasa ali naj bodo razpršene po celi državi? Gospod Omerza je zadnjič rekel, da
                  njega zelo moti šum na Miklošičevi, pa prihaja tam kakšnih 50 igralcev. Ali naj
                  bodo skoncentrirane v enem ali več centrih? Kdo bo odločal o možnih lokacijah? Na
                  vsa ta vprašanja bo treba odgovoriti. Tu ta predlog zakona in obrazložitev, ki ta
                  predlog zakona spremlja, teh odgovorov ne daje.</p>
            </sp>
            <sp xml:id="SDZ1-Redna-28-1995-01-31.sp65">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, dovolite, da vas prekinem. Vi ne govorite o zakonu v celoti,
                  ker še nismo prišli tako deleč. Govorite o 54. členu in prosim da se držite. O
                  amandmaju je beseda. O koncesijah, o 54. členu, o amandmaju Vlade, ne pa o
                  lokacijskih dovoljenjih in kje bodo igralnice. Boste imeli možnost pri zakonu v
                  celoti, vam obljubljam.</p>
            </sp>
            <sp xml:id="SDZ1-Redna-28-1995-01-31.sp66">
               <speaker>IVO HVALICA:</speaker>
               <p>Zdaj se striktno skoncentriram samo na 54. člen, in sicer - sem opremljen tukaj s
                  papirji, se opravičujem, bom takoj - na to razdelitev, ki jo vsebuje drugi
                  odstavek mojega amandmaja. Torej, sprašujem se, kdo bo lahko lastnik igralnice?
                  Sicer to predvidevam, tako kot zadevo, člen amandmira Vlada, pa to ni jasno, ali
                  bo to državni monopol, ali bo to mešano podjetje, kar jaz predlagam, ali bo to
                  zasebna fizična oseba <stage>(torej nekateri, kot ste videli iz mnenja
                     Sekretariata za zakonodajo, hitijo že legalizirati tudi te zasebnike kot
                     fizične osebe)</stage>, ali</p>
               <p>zasebnik skozi korporativno listino, ali bodo to lahko tudi pripadniki sedanje
                  oblastne strukture? Da ni slučajno kdo ta člen, ki ga jaz tukaj amandmiram, 54.
                  člen, napisal na svojo kožo? Kdo me lahko prepriča o nasprotnem? Zaenkrat jaz še
                  nisem prepričan.</p>
               <p>Grem naprej - vedno obrazložitev mojega amandmaja na 54. člen. Kdo bo lahko dobil
                  koncesijo in koliko njih jo bodo dobili? Kdo? Vsi, ki smo, ste, so zainteresirani?
                  Jaz bom takoj rekel, jaz nisem. Ali mogoče samo predstavniki oblastnega bloka, ali
                  mogoče samo predstavniki ene stranke? Ne vem. Ali samo tisti, ki so dosedaj
                  prirejali posebne igre na srečo? Poglejte, to je zanimivo vprašanje. In to v tem
                  amandmaju Vlade, ki ga jaz amandmiram - govorimo namreč o predlogu zakona o igrah
                  na srečo, in sicer v delu, ki obravnava posebne igre na srečo, EPA 196 - to tu ni
                  razvidno. Naj mogoče dobijo tudi to tujci? Tudi to skozi priprta vrata - ta
                  amandma Vlade, tako kot ga jaz razumem, dovoljuje.</p>
               <p>Ob teh amandmajih Vlade, ki jih jaz amandmiram, se postavlja vrsto vprašanj. Ali
                  bo omogočena dejanska konkurenca, če bo formalno sprejet tržni razvoj igralništva,
                  ali pa bodo do dovoljenj prišli le tisti, ki so v navezavi s sedanjo oblastjo?
                  Postavlja se mi tudi vprašanje, če so izpolnjeni vsi pogoji za to, da bi se lahko
                  prepustilo zasebnikom izvajanje te dejavnosti? Pri čemer sem že prej rekel, da
                  izključujem eventualne male igralnice v hotelih najvišje kategorije, ki so tudi po
                  mojem trdnem prepričanju sestavni del dopolnjene turistične ponudbe na nekem
                  določenem nivoju. Govorim o igralnicah, kamor se ne prihaja v kavbojkah tako kot v
                  novogoriško Perlo, pač pa resnično z odličnostjo in metuljčkom.</p>
               <p>Grem naprej. Postavlja se vprašanje, če so izpolnjeni vsi pogoji za to, pravim, da
                  bi se lahko to izvajanje posebnih iger na srečo prepustilo zasebnikom? Upam si
                  trditi, da v Sloveniji nimamo in še dolgo ne bomo imeli primerno organizirane
                  službe nadzora. Zakon sicer to predvideva, ampak urad, ki ga predvideva ta zakon,
                  bi bil uspešen na nek način, če bi sprejeli moj amandma k amandmaju Vlade,
                  drugačen pa, če se to prepusti zasebnikom. Vi veste, da bi to bilo sila
                  poenostavljeno, pa kljub vsemu bi bilo dovolj dela za nadziranje te dejavnosti,
                  ker je to dejavnost, ki je polna skušnjav, polna, prepolna skušnjav. To nam
                  dosedanje dogajanje na tem področju kaže. Torej, brez te službe nadzora oziroma s
                  pomanjkljivo službo nadzora pri igralnicah je igralništvo obsojeno na mafizacijo
                  in neskončne zlorabe. Lepo bi vas prosil, da teh besed ne jemljete kar tja v tri
                  dni. Dejansko mislim in sem tudi prepričan, da je mafizacija, če to poenostavljeno
                  povemo, že prisotna. Povežite vse dogodke tu in onstran meje v zvezi s to
                  dejavnostjo, v zvezi s pranjem denarja, v zvezi s ponarejanjem denarja, v zvezi s
                  kriminalnimi dejanji in boste prišli do tega zaključka.</p>
               <p>Zopet grem na amandmaje Vlade, ki jih amandmiram. Večino nejasnosti vladni
                  amandmaji puščajo odprtih ali pa jih dodatno poglabljajo. Vrhunec sprenevedanja
                  dosegajo pri opredeliti davčne lestvice. Zdaj bom rekel malo težke besed, ampak si
                  ne morem kaj: toliko neumnosti in mogoče tudi neznanja verjetno ni bilo izkazano
                  še pri nobenem zakonskem predlogu, vsaj da bi jaz to vedel, ne. Še vedno najnižjo
                  obdavčitev na svetu utemeljuje Vlada s še večjimi neumnostmi. Predlagatelj pravi v
                  obrazložitvi, da država uresničuje svoj interes z davčnim zajemanjem in ne z
                  lastništvom, hkrati pa ponuja najnižje dajatve na svetu. Ob tem trdi, da naj bi
                  slovensko igralništvo s tem ohranilo večjo konkurenčnost pred ostalimi državami.
                  To neumnost podkrepi s še večjo neumnostjo in izkaže popolno nepoznavanje osnovnih
                  pojmov in tistega, kar se je že zgodilo v tej dejavnosti.</p>
               <p><stage>(Še enkrat hvala lepa, Kolega Matuš. Brez strahu; ni vino)</stage>.</p>
               <p>Torej, govorim vedno o amandmaju Vlade.</p>
            </sp>
            <sp xml:id="SDZ1-Redna-28-1995-01-31.sp67">
               <speaker>PODPREDSEDNIK VLADIMIR TOPLER:</speaker>
               <p>O svojem amandmaju, prosim, govorite, ne o amandmaju Vlade.</p>
            </sp>
            <sp xml:id="SDZ1-Redna-28-1995-01-31.sp68">
               <speaker>IVO HVALICA:</speaker>
               <p>O mojem amandmaju, s katerim amandmiram amandma Vlade. Hudiča, saj sem že ne vem
                  kolikokrat rekel. Zdaj bi pa res prosil, da me ne iztirjate, predsedujoči.</p>
               <p>Torej, to je ponovno posledica pomanjkljivih analiz glede načina poslovanja
                  igralnic in njihovih stroškov. Torej, naši največji igralnici namreč prikazujeta
                  sponzorstvo in podobne obdaritve kot strošek poslovanja, za kar je Služba
                  družbenega knjigovodstva oziroma Agencija za plačilni promet že prijavila prekršek
                  - v tem  primeru za vodstvo portoroške igralnice. Tisti, ki smo v Komisiji za
                  lastninsko preoblikovanje, smo to imeli priliko videti. Na podlagi vrste
                  omišljenih stroškov so poslovodstva teh igralnic prepričala predlagatelja o
                  nujnosti nižje obdavčitve pod pretvezo, da slovenske igralnice porabijo več za
                  promocijo kot ostale evropske igralnice.</p>
            </sp>
            <sp xml:id="SDZ1-Redna-28-1995-01-31.sp69">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, prosim, da se vtirite: mi smo pri koncesijah ne pa pri
                  kazenskih določbah in pri členih, o katerih bomo še razpravljali.</p>
            </sp>
            <sp xml:id="SDZ1-Redna-28-1995-01-31.sp70">
               <speaker>IVO HVALICA:</speaker>
               <p><stage>(Ne.)</stage> To je v zvezi - glejte, vi niste pozorno sledil, na kaj se to
                  nanaša.</p>
            </sp>
            <sp xml:id="SDZ1-Redna-28-1995-01-31.sp71">
               <speaker>PODPREDSEDNIK VLADIMIR TOPLER:</speaker>
               <p>Zelo pozorno sem sledil.</p>
            </sp>
            <sp xml:id="SDZ1-Redna-28-1995-01-31.sp72">
               <speaker>IVO HVALICA:</speaker>
               <p>Ne, ne, ne. <stage>(Ne.)</stage> Glejte, to spada pod poglavje, kdo bo koncesijo
                  lahko dobil in koliko njih. Vam lahko pokažem. Ne, ne. To je vedno. Lepo vas
                  prosim, ne me iztirjati.</p>
               <p>Torej, če nekdo misli sicer, da je promocija to, kar vidi v celostranskih oglasih,
                  v telespotih in tako dalje, je pač njegova stvar - Ne smem poslušati medklicev. Me
                  je opozoril gospod predsedujoči.</p>
            </sp>
            <sp xml:id="SDZ1-Redna-28-1995-01-31.sp73">
               <speaker>PODPREDSEDNIK VLADIMIR TOPLER:</speaker>
               <p>Prosil bi vas gospod Ivo Hvalica, da ne poslušate in da ste tudi kolegice in
                  kolegi tiho, da boste lahko obrazložili in da se boste lahko vi vtirili,
                  prosim.</p>
            </sp>
            <sp xml:id="SDZ1-Redna-28-1995-01-31.sp74">
               <speaker>IVO HVALICA:</speaker>
               <p>Ja, ampak Vikica me je gledala. Se opravičujem, ne bom niti tistih oglasov
                  komentiral. Rad bi samo kratko zaključil, da to ni promocija, ker klienti, kupci
                  storitev igralništva niso v Sloveniji oziroma teh je zanemarljivo malo. Torej
                  tisti, ki dela to promocijo, jo dela za nek drug namen in to ne more biti strošek
                  in to ponavljam, imam v obrazložitvi...</p>
            </sp>
            <sp xml:id="SDZ1-Redna-28-1995-01-31.sp75">
               <speaker>PODPREDSEDNIK VLADIMIR TOPLER:</speaker>
               <p>Ampak beseda ni o promociji. Beseda je v 54. členu, o vašem amandmaju na amandma
                  Vlade.</p>
            </sp>
            <sp xml:id="SDZ1-Redna-28-1995-01-31.sp76">
               <speaker>IVO HVALICA:</speaker>
               <p>Glejte, če še Vlada piše takšne neumnosti, pa bo ja lahko vsaj poslanec se
                  prosvetlil, da bodo videli za kaj gre. Lepo prosim.</p>
               <p>Grem naprej. Prosim, da daste opomin gospodu Jančarju, ali pa ukor, ker je že
                  večkrat govoril. Gospod Jančar, potrpljenje je božja mast.</p>
               <p>Torej, ta problem bi dober gospodar ustrezno rešil z oblikovanjem posebnega sklada
                  za razvoj in promocijo turizma. - To vse v zvezi z amandmaji. - Iz tega sklada -
                  spomnite se mojih alinei, ko govorim o skladih - iz tega sklada bi igralnice lahko
                  pridobile sredstva za promocijo na podlagi predložitve načrta promocijskih akcij.
                  Vprašanje je namreč, če bi zasebniki dejansko porabili ekstra dobičke za promocijo
                  igralništva in slovenskega turizma. Vprašanje je - zdaj bomo pustili sklepčnost -
                  vprašanje je namreč, če bi privatnik, zasebnik, res plačeval takšne velike
                  celostranske oglase. Mislim, da si predstavljate lahko, koliko to stane. Lansko
                  leto je bilo to okrog 800 tisoč tolarjev enkratna objava; sedaj ne vem, koliko je
                  to.</p>
               <p>Gremo naprej. Torej rekel sem, da je vprašanje, če bi zasebniki dejansko uporabili
                  ekstra dobičke za promocijo igralništva in slovenskega turizma ali pa bi si jih na
                  skrivaj porazdelili z nekaterimi. Če denar ostane v rokah zasebnika, je njegova
                  stvar, če bo ta denar porabil za promocijo igralnic ali za promocijo tistih
                  politikantov, ki želijo igralničarjem ohraniti real-socialistične davke; to je
                  tistih 20%, ostalo pa bo šlo za UDBO. Zasebniku namreč nihče ne more ukazovati,
                  kaj naj počne s svojim dobičkom. Nasprotno pa bo moral za pridobitev sredstev iz
                  sklada izkazati strogo namensko porabo. Bistvo visokih obdavčitev za igralnice je
                  prav v tem, da se jim omogoči zgolj pokritje osnovnih stroškov poslovanja, hkrati
                  pa zagotovi razvoj in promocijo iz nadzorovanih občinskih in državnih skladov za
                  razvoj turizma. In verjemite mi, še vedno ostane en velik kup denarja.</p>
            </sp>
            <sp xml:id="SDZ1-Redna-28-1995-01-31.sp77">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, dovolite, da vas prekinem. Se opravičujem, zato ker je čas za
                  odmor. V kolegiju je bilo dogovorjeno, da bo ura odmora, zato prekinjam to
                  razpravo in sejo. Sejo pa nadaljujemo ob 14.00 uri.</p>
            </sp>
            <stage type="time">(Seja je bila prekinjena ob 12.58 uri in se je nadaljevala ob
               14.14.)</stage>
            <sp xml:id="SDZ1-Redna-28-1995-01-31.sp78">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice, spoštovani kolegi, pričenjam nadaljevanje seje in vas lepo
                  prosim, da zasedete svoja mesta, da ugotovimo prisotnost v dvorani. Ugotavljam, da
                  je navzočih 47 poslank in poslancev; Zbor je sklepčen in lahko nadaljuje delo.
                  Razpravo ima še vedno gospod Ivo Hvalica, prosim. <stage>(Nekaj
                     ploskanja.)</stage></p>
            </sp>
            <sp xml:id="SDZ1-Redna-28-1995-01-31.sp79">
               <speaker>IVO HVALICA:</speaker>
               <p>Hvala lepa za besedo. Hvala lepa za aplavz. Spoštovane kolegice in kolegi, upam,
                  da ste si v odmoru odpočili, jaz sem se, in tako lahko nadaljujemo. Prosil vas bi
                  za pozornost, če ste se odpočili.</p>
               <p>Ostal sem pri tem, ko sem razlagal, poskušal obrazložiti moj amandma na vladni
                  amandma k 54. členu, kako se pri nas obnaša igralništvo, kaj deklarira kot
                  stroške, kako upošteva sponzorstvo in sponzoriranje in tako naprej. Glejte, po
                  vseh razvitih državah se oblast zaveda možnosti zlorab privilegiranega položaja
                  igralnic, zato njihov vpliv nevtralizira z visokimi davki. Lahko mirno rečem, da
                  je sramotno obnašanje slovenskih igralnic, ki različna sponzorstva izrabljajo za
                  svojo promocijo in promocijo blodnih privatizacijskih idej. Država bi morala v ta
                  namen ustanoviti potrebne in posebne fonde za humanitarne, kulturne in športne
                  namene. Tu bi se ustavil, ker ne samo država, tudi lokalna skupnost bi morala
                  imeti pravzaprav nek fond, ki bi ji služil za saniranje stanja, ko igralništva več
                  ne bo. Ker enkrat ga verjetno tudi ne bo. Ali ne bo več državnih meja, ali bo to
                  Evropa regij, ali bo karkoli. Mi se moramo zavedati, da je komparativna prednost
                  neke igralnice, ki je ob meji, predvsem v tem, da ljudje gredo za mejo zato, da se
                  izognejo očesu bližnjega, očesu finance, očesu upnika, očesu prijatelja in
                  podobno. Za mejo je pač za mejo; tja prav vsak ne pride. Neizpodbitno dejstvo je,
                  da če bi na primer Italijani imeli na svoji strani meje, isto takšno ponudbo, pa
                  gotovo še bolj <q>"šik"</q> kvaliteto ali z isto kvaliteto, da ne bi imeli niti približno
                  toliko obiskovalcev kot jih ima igralnica tik za mejo. Tak primer je tudi
                  igralnica Campione di Italia na švicarsko-italijanski meji, kjer se gredo ljudje v
                  glavnem skriti. Do Benetk pa tako ali tako ne more vsak, saj vsak, ki je bil od
                  vas tam, ve, kakšne težave ima, da lahko parkira itd. itd. Torej tudi lokalne
                  skupnosti bi morale ustanoviti te fonde, da bi kasneje sanirali to post igralniško
                  stanje, ki bo slej ko prej kot vsaka stvar prešlo. Hvala lepa. Kolegice in kolegi
                   skrbijo za dodatno argumentacijo.</p>
            </sp>
            <sp xml:id="SDZ1-Redna-28-1995-01-31.sp80">
               <speaker>PODPREDSEDNIK VLADIMIR TOPLER:</speaker>
               <p>Kolegice in kolegi, prosim, da namenite več pozornosti govorniku, da zasedete
                  svoja mesta in hkrati opozarjam, da bom naslednjič začel prekinjati in izrekati
                  opomine, če boste govorniku sem nosili gradivo in pijačo. Prosim, izvolite naprej,
                  gospod Ivo Hvalica.</p>
            </sp>
            <sp xml:id="SDZ1-Redna-28-1995-01-31.sp81">
               <speaker>IVO HVALICA:</speaker>
               <p>Samo voda. Hvala lepa. Nobene asistence, imam dovolj materiala tu; za dva dni je
                  dovolj. Torej gremo naprej. Govoril sem o teh fondih, ker nam mora biti jasno, da
                  je dejansko le družba tista - tu mislim na državo, tu mislim tudi na lokalno
                  skupnost - ki ji je lahko poverjeno ustvarjanje ekstra dobičkov; ker sicer se to
                  izrodi. Poglejte, igralničarji pa so le izvajalci tovrstnega pridobivanja denarja.
                  Oni so pač samo izvajalci, ki pač dano spretno izkoriščajo. Torej na ta način, če
                  bi jasno družba to uredila, bi lahko prišli do določenih sredstev tudi tisti, ki
                  jim ni najpomembnejše peti hvalospeve igralništvu, se pojavljati v takšnih in
                  podobnih oglasih. - Povedal sem že, da najznačilnejši oglas v tem sporočilu
                  manjka. Ampak, ker imamo nekateri dober spomin, tudi lahko ugotovimo, zakaj
                  manjka. Med tem časom se je namreč nekaj tistih očitkov, ki jih je izrekel tako
                  moj predsednik kot jaz na ta račun, že realiziralo. Podkupovanje volitev namreč.
                  Gremo naprej.</p>
               <p>Torej, nedopustno je, da posamezniki v igralnicah odločajo po lastnih preferencah,
                  komu bodo denar podarili in komu ne, namesto, da o tem odločajo pristojne
                  institucije. Jaz nimam nič proti temu športniku, ki je tu prejel denar, ampak
                  vprašanje je, če bi po nekih objektivnih merilih - če bi o tem odločal olimpijski
                  komite - če bi ravno ta športnik to dobil. Skoraj prepričan sem, da je v tisti
                  okolici še nekaj enakovrednih, če ne boljših posameznikov v posameznih in
                  kolektivnih športih. Torej in zopet, jasno, se povrnem na amandmaje Vlade, ki jih
                  amandmiram. In torej, da gre pri teh amandmajih Vlade, pa tudi pri nekaterih
                  amandmajih na amandmaje, ki jih je posredovala združena lista, za veliko prevaro,
                  kaže način predlaganega obdavčenja. Po teh amandmajih so vse rolete in igralni
                  avtomati obdavčeni po progresivni lestvici, ostale igre pa so obdavčene z 10%-no
                  dajatvijo. Opomin, prosim.</p>
            </sp>
            <sp xml:id="SDZ1-Redna-28-1995-01-31.sp82">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, jaz bom dal opomin vam, ker si ga res zaslužite, ker ne
                  govorite o dnevnem redu, ki je; in prosim, da se ga držite.</p>
            </sp>
            <sp xml:id="SDZ1-Redna-28-1995-01-31.sp83">
               <speaker>IVO HVALICA:</speaker>
               <p>Govorim o amandmajih Vlade, na zakon o amandmajih Vlade.</p>
            </sp>
            <sp xml:id="SDZ1-Redna-28-1995-01-31.sp84">
               <speaker>PODPREDSEDNIK VLADIMIR TOPLER:</speaker>
               <p>Ne govorite o amandmajih Vlade, ampak govorite o svojem amandmaju, ki ste ga
                  vložili.</p>
            </sp>
            <sp xml:id="SDZ1-Redna-28-1995-01-31.sp85">
               <speaker>IVO HVALICA:</speaker>
               <p>Jaz govorim o mojem amandmaju, ki amandmira amandma Vlade. Kaj bom to ponavljal
                  vsake 5 minut?</p>
            </sp>
            <sp xml:id="SDZ1-Redna-28-1995-01-31.sp86">
               <speaker>PODPREDSEDNIK VLADIMIR TOPLER:</speaker>
               <p>Ampak ta amandma ne govori o davkih, gospod Ivo Hvalica. Vi ne govorite o zakonu
                  kot celoti, ampak o amandmaju. In prosim, da se tega držite. Zdaj imamo
                  razpravo.</p>
            </sp>
            <sp xml:id="SDZ1-Redna-28-1995-01-31.sp87">
               <speaker>IVO HVALICA:</speaker>
               <p>Drevesa ali gozd? Poglejte, vsemu je osnova 54. člen in amandmaji k temu členu.
                  Vsi ostali so posledični. Lepo vas prosim.</p>
            </sp>
            <sp xml:id="SDZ1-Redna-28-1995-01-31.sp88">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, mi smo o določenih amandmajih k 54. členu že odločali in
                  razpravljali. Ker je bilo veliko amandmajev, je bilo dogovorjeno, da bomo...</p>
            </sp>
            <sp xml:id="SDZ1-Redna-28-1995-01-31.sp89">
               <speaker>IVO HVALICA:</speaker>
               <p>Ni res. Ti šele prihajajo in nasledijo 54. člen. Zdaj vidim, ker ste se odločili,
                  da me boste tokrat malo bolj, bi rekel, ne razburjali, ampak iztirjali, kot jaz
                  pravim, bom preskočil ta del in grem na drugi del, pri čemer pa prosim za nujno
                  razumevanje glede na to, da sem bil prekinjen in da se mi omogoči pač, da
                  nadaljujem. Torej to sem izpustil, pa grem na zadevo, na napitnino.</p>
            </sp>
            <sp xml:id="SDZ1-Redna-28-1995-01-31.sp90">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, napitnina nima s tem amandmajem nobene veze.</p>
            </sp>
            <sp xml:id="SDZ1-Redna-28-1995-01-31.sp91">
               <speaker>IVO HVALICA:</speaker>
               <p>Nič? No, potem mi pa dovolite še malo, ker jaz imam veliko tega, pa bom šel na
                  koncesije. Govorili smo o družbi, delniški družbi, Slovenija casino ali pa Casino
                  Slovenija d.d. in v tem primeru, kako razpisati koncesijo, kriterije Vlade itn. To
                  je vse posledica tega amandmaja. Poglejte, jaz sem že omenil, da v teh kriterijih,
                  pravzaprav v teh kriterijih manjkajo pogoji, kakšne vrste ljudje, kakšne kvalitete
                  morajo imeti ti ljudje, ki bi lahko konkurirali, torej šli na licitacijo in
                  prirejali te posebne igre na srečo. Žal moram ugotoviti, da so na vodilnih
                  položajih igralnic še vedno ljudje, ki jih bremeni vrsta kazenskih prijav zaradi
                  nevestnega gospodarjenja. Razen, jasno, če je nevestno gospodarjenje s, po mojem
                  prepričanju, še vedno tako imenovano družbeno lastnino, če to pač ni kaznivo
                  dejanje. Poglejte, tu imam jaz niz primerov, ampak se bojim, da me boste zopet
                  ustavili, ker bi rad dejansko podkrepil, da se to ne preganja. Ali lahko povem
                  konkretne primere? Z imeni, priimki itd.? Lahko?</p>
            </sp>
            <sp xml:id="SDZ1-Redna-28-1995-01-31.sp92">
               <speaker>PODPREDSEDNIK VLADIMIR TOPLER:</speaker>
               <p>Če so to besede, ki jih boste namenili amandmaju. Če niso, vam tega ne morem
                  dovoliti.</p>
            </sp>
            <sp xml:id="SDZ1-Redna-28-1995-01-31.sp93">
               <speaker>IVO HVALICA:</speaker>
               <p>Ja, poglejte, se veže prav na to, ko jaz pravim, da ni kriterijev, s katerimi bi
                  se lahko, torej bi se odločali za ljudi, ki jih ne bremenijo kazenske prijave
                  zaradi nevestnega gospodarjenja. Ali lahko zdaj navedem?</p>
            </sp>
            <sp xml:id="SDZ1-Redna-28-1995-01-31.sp94">
               <speaker>PODPREDSEDNIK VLADIMIR TOPLER:</speaker>
               <p>Jaz prosim, da govorite o koncesijah in o amandmaju k 54. členu.</p>
            </sp>
            <sp xml:id="SDZ1-Redna-28-1995-01-31.sp95">
               <speaker>IVO HVALICA:</speaker>
               <p>Če lahko podkrepim to z imeni in priimki. Ali lahko? Ja, ne vem, če mi dovolite,
                  jaz se bom...</p>
            </sp>
            <sp xml:id="SDZ1-Redna-28-1995-01-31.sp96">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, ne vem, v vašem amandmaju nisem zasledil, da bomo dajali
                  koncesije posamezniku, ampak določenim firmam in prosim, da govorite o firmah, ne
                  pa o posameznikih, ker mislim, da ne bodo dobili koncesije.</p>
            </sp>
            <sp xml:id="SDZ1-Redna-28-1995-01-31.sp97">
               <speaker>IVO HVALICA:</speaker>
               <p>Čudno! Po mnenju Sekretariata za zakonodajo je to že v privatni lasti
                  posameznikov. Sedaj se morate dogovoriti na tej relaciji, potem se bom opredelil,
                  ali za imena firm ali za ljudi. Lepo prosim, če mi to pojasnite.</p>
            </sp>
            <sp xml:id="SDZ1-Redna-28-1995-01-31.sp98">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, kot predsedujoči sem dolžan, da skrbim za dnevni red. Če ne
                  govorite o točki, o amandmaju zato, ker imamo o tem razpravo, vas moram prekiniti.
                  Prosim, da ne bi mešali lastninjenja in koncesije. Prosim, da govorite o amandmaju
                  k 54. členu. K ostalim amandmajem, če ste bili prijavljeni pred razpravo, boste
                  dobili besedo in boste lahko govorili tudi tam. Izvolite.</p>
            </sp>
            <sp xml:id="SDZ1-Redna-28-1995-01-31.sp99">
               <speaker>IVO HVALICA:</speaker>
               <p>Za božjo voljo, predsedujoči! 54. člen je vendar tisti, ki uvaja oziroma
                  determinira lastnika. Lepo vas prosim! To sem amandmiral zaradi tega, ker sem se
                  bal, da na ta način pridejo skozi zadnja vrata lastninske zadeve v ta zakon. To je
                  predlagatelju tudi uspelo. Govorimo striktno o lastnini. Govorimo o procentu
                  delnic, ki pripada posamezniku. To je vendar moj amandma. Ali lahko sedaj govorim
                  o lastnini ali ne?</p>
            </sp>
            <sp xml:id="SDZ1-Redna-28-1995-01-31.sp100">
               <speaker>PODPREDSEDNIK VLADIMIR TOPLER:</speaker>
               <p>O vašem amandmaju vedno. Izvolite!</p>
            </sp>
            <sp xml:id="SDZ1-Redna-28-1995-01-31.sp101">
               <speaker>IVO HVALICA:</speaker>
               <p>Dobro. Kaj pa za imena ali nazive firm? Ali se boste odločili, glede na mnenje, ki
                  ga je dal sekretariat? Zelo jasno govori, da gre celo za razlastitev, katere
                  pogoje opredeljuje ustava v 69. členu. Rad bi se zmenil in bi rad prišel na čisto,
                  ali je to bilo pisano z aspekta predpogoja, da je to last posameznih fizičnih oseb
                  ali so to še vedno firme. To bi rad vedel, ker drugače ne morem nadaljevati.</p>
            </sp>
            <sp xml:id="SDZ1-Redna-28-1995-01-31.sp102">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, ko boste končali razpravo, boste dobili odgovore na vprašanja,
                  ki ste jih zastavili sekretariatu.</p>
            </sp>
            <sp xml:id="SDZ1-Redna-28-1995-01-31.sp103">
               <speaker>IVO HVALICA:</speaker>
               <p>Razprave ne bom končal. Lepo bi vas prosil, če mi dovolite, da se ob tem kratkem
                  stiku, ker moramo ugotoviti, kdo ima prav, ali vi ali Sekretariat za zakonodajo?
                  Ali mi dovolite, da se posvetujem s svojo poslansko skupino?</p>
            </sp>
            <sp xml:id="SDZ1-Redna-28-1995-01-31.sp104">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica! Ne gre, ali ima prav sekretariat...</p>
            </sp>
            <sp xml:id="SDZ1-Redna-28-1995-01-31.sp105">
               <speaker>IVO HVALICA:</speaker>
               <p>Seveda, to je zelo...</p>
            </sp>
            <sp xml:id="SDZ1-Redna-28-1995-01-31.sp106">
               <speaker>PODPREDSEDNIK VLADIMIR TOPLER:</speaker>
               <p>...V zadeve sekretariata se ne spuščam. Dolžan sem, da skrbim za dnevni red in
                  točko in amandmaje. Če boste iztirili, bom vas iztiril. Izvolite naprej
                  besedo.</p>
            </sp>
            <sp xml:id="SDZ1-Redna-28-1995-01-31.sp107">
               <speaker>IVO HVALICA:</speaker>
               <p>Ali je potem prepovedano tisto, kar ste mi prej rekli? Ostajate pri vaši
                  trditvi?</p>
            </sp>
            <sp xml:id="SDZ1-Redna-28-1995-01-31.sp108">
               <speaker>PODPREDSEDNIK VLADIMIR TOPLER:</speaker>
               <p>Izvolite naprej, imate besedo.</p>
            </sp>
            <sp xml:id="SDZ1-Redna-28-1995-01-31.sp109">
               <speaker>IVO HVALICA:</speaker>
               <p>Dobro. Smatram, da ste me prekinili in da mi niste dovolili govoriti o fizičnih
                  osebah, in ugotavljam nesporen razkorak med predsedujočim in Sekretariatom za
                  zakonodajo.</p>
            </sp>
            <sp xml:id="SDZ1-Redna-28-1995-01-31.sp110">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, ponovno vas prekinjam. Ne bom vas več prekinjal, ker vidim...
                  Ponovno poudarjam, dolžan sem, da skrbim za proceduro, ne pa za mnenje
                  sekretariata. Odgovor sekretariata boste prejeli, ko boste končali.</p>
            </sp>
            <sp xml:id="SDZ1-Redna-28-1995-01-31.sp111">
               <speaker>IVO HVALICA:</speaker>
               <p>Procedura je mati demokracije. Točno! Gremo naprej.</p>
            </sp>
            <sp xml:id="SDZ1-Redna-28-1995-01-31.sp112">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica protestiram proti takšnemu načinu. Trudim se, da vodim
                  proceduro, kot jo zahteva poslovnik, ne pa liberalna demokracija Slovenije.
                  Prosim, da se tudi vi držite, enako kot jaz, poslovnika, ki ga je sprejel Državni
                  zbor. Izvolite besedo naprej.</p>
            </sp>
            <sp xml:id="SDZ1-Redna-28-1995-01-31.sp113">
               <speaker>IVO HVALICA:</speaker>
               <p>Nisem omenil Liberalne demokracije, gospod predsedujoči. Od kje vam to? Ali je
                  kakšen občutek krivde ali kaj? Tega sploh nisem omenjal. Omenil sem Združeno
                  listo. Torej, bom nadaljeval. Bom nadaljeval drugače. Glejte, v pregledu
                  igralniške zakonodaje sem ugotovil, da je ta predlog zakona o spremembah in
                  dopolnitvah zakona o posebnem davku od posebnih iger na srečo, ki ga nismo
                  sprejeli - in s tem oškodovali državni proračun za milijardo 600.000 tolarjev -
                  ugotovil tudi nedvoumno naslednje: da ta zakon, ki ga takrat po hitrem postopku
                  nismo sprejeli, ni predviden za obravnavo niti v celotnem planu za letošnje leto,
                  za leto 1995. Ali mi lahko to pojasnite? Torej, tukaj želim zelo precizno
                  pojasnilo. Tukaj imam - med odmorom sem se oborožil s podatki, samo trenutek, ker
                  je tega precej - fotokopijo prve strani Poročevalca z dne 5. maja 1994. In zdaj
                  bom navedel tudi EPA zakona za lastninsko preoblikovanje loterije, ki se loči od
                  igralnic.</p>
               <p>Tukaj imamo pod številko ena lastninjenje igralnic in loterije Slovenije in imamo
                  tri zakone.</p>
            </sp>
            <sp xml:id="SDZ1-Redna-28-1995-01-31.sp114">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, govorite o amandmaju k 54. členu, ne o zakonu o tem.</p>
            </sp>
            <sp xml:id="SDZ1-Redna-28-1995-01-31.sp115">
               <speaker>IVO HVALICA:</speaker>
               <p>Ampak, to se veže na to; oškodovanje proračuna in tako. Ja, jaz ne vem, no! Kaj
                  naj govorim zdaj o popravi krivic? Govorim o tem zakonu in lepo prosim. Samo moram
                  zajemati...</p>
            </sp>
            <sp xml:id="SDZ1-Redna-28-1995-01-31.sp116">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, o zakonu boste govorili boste govorili pri zakonu v
                  celoti.</p>
            </sp>
            <sp xml:id="SDZ1-Redna-28-1995-01-31.sp117">
               <speaker>IVO HVALICA:</speaker>
               <p>Jaz moram zajemati to stvar širše. Ali mi ne dovolite, da povem, kakšne igrice se
                  dogajajo v zvezi s tem zakonom? To moram povedati.</p>
            </sp>
            <sp xml:id="SDZ1-Redna-28-1995-01-31.sp118">
               <speaker>PODPREDSEDNIK VLADIMIR TOPLER:</speaker>
               <p>Ko boste imeli besedo pri zakonu v celoti.</p>
            </sp>
            <sp xml:id="SDZ1-Redna-28-1995-01-31.sp119">
               <speaker>IVO HVALICA:</speaker>
               <p>Ali potem lahko?</p>
            </sp>
            <sp xml:id="SDZ1-Redna-28-1995-01-31.sp120">
               <speaker>PODPREDSEDNIK VLADIMIR TOPLER:</speaker>
               <p>Boste dobili vedno besedo. Prosim pa, da se držite zdaj dnevnega reda.</p>
            </sp>
            <sp xml:id="SDZ1-Redna-28-1995-01-31.sp121">
               <speaker>IVO HVALICA:</speaker>
               <p>Dobro. Pojasnili mi boste vseeno, zakaj tega ni v planu za letošnje leto.</p>
               <p>In gremo naprej. Govorim - zdaj se vrnem, jasno, k drugemu odstavku, ki naj bi ga
                  dodali k amandmaju Vlade k 54. členu, in sicer k deležu, ki naj bi pripadal
                  lokalni skupnosti oziroma občini.</p>
               <p>Lokalna skupnost je upravičena do tega deleža glede na to, da - če si priznamo ali
                  ne - ima kot komponento negativnih posledic določene stroške. Nihče danes sicer
                  tega še ni izračunal, ampak kakor koli že, če enostavno pogledate časopisno
                  kroniko, boste ugotovili zelo jasno in boste lahko locirali, kje je največ
                  specialnega, bi rekel, kriminala, če hočete in drugih spremljajočih aktivnosti, ki
                  nujno spremljajo igralništvo. Ja, v neposredni bližini igralnic. Tukaj govorimo od
                  ponarejanja denarja <stage>(to lahko vsak teden opazite ustrezno, bi reke, notico;
                     pri nas je to samo notica; ker temu dajemo zelo majhno pozornost)</stage>,  pa
                  do mamil; tudi to je neproporcionalno skoncentrirano na obmejnem območju oziroma v
                  bližini centrov, kjer so igralnice. In jasno, nihče ni še raziskal zadeve s tisto
                  spremljajočo dejavnostjo, ki je najstarejša in ki se tudi odvija v bližini teh
                  velikih igralniških centrov.</p>
               <p>Torej, zato morajo občine, že samo zaradi tega, dobiti določen procent delnic in
                  biti lastnik, vplivati na to dejavnost, da bi kompenzirale tisto, kar zgubijo; kar
                  mogoče včasih ni direktno izmerljivo in se vedno ne da tudi finančno ovrednotiti,
                  ki pa srednjeročno in dolgoročno sigurno pomeni nek bistveni minus za to okolje.
                  Tukaj se sploh nisem dotaknil drugih stvari. Ne vem, onesnaženja zraka, vode.
                  Navsezadnje, če pride 5 tisoč ljudi na dan v nek objekt, gre, po mojem, v dolgem
                  igralniškem večeru, polnem vzburjenj tudi na malo potrebo. Torej, Nova Gorica pa
                  primer... <stage>(Vmes poseže predsedujoči pa ga govornik prevpije.)</stage> -
                  poglejte; vam dokažem, poglejte; te stvari vam moram dokazati - Nova Gorica pa
                  nima denarja, da bi zgradila čistilno napravo za odpadne vode in pošilja vse te
                  odplake sicer nazaj od kjer prihajajo, ampak se pa sprašujem, glede na to, da je
                  ta zadeva potem, bi rekel, mešana, če mi lahko to delamo. Oprostite, moram iti
                  tudi v takšne primerjave. Onesnaženje zraka, devastiranje zelenic, pločnikov in
                  tako dalje, to je na dnevnem redu. Če berete pisma občanov, je tega ogromno.
                  Seveda pa kje pa sem lahko kakšna javna ustanova, državna, ki se financira s
                  proračunskim denarjem, pa - tudi v primeru, ki sem ga navedel prej - dovoljuje
                  parkiranje na svojih površinah, ker je pač to v dobrobit, sedaj, po vaše
                  organizacij oziroma podjetij, po sekretariatu pa določenih privatnikov.</p>
            </sp>
            <sp xml:id="SDZ1-Redna-28-1995-01-31.sp122">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, prosim, da ne kažete s prstov name in govorite, da je po moje.
                  To ni nič po moje. Sem tukaj tisti, ki skrbi za proceduro. Izvolite.</p>
            </sp>
            <sp xml:id="SDZ1-Redna-28-1995-01-31.sp123">
               <speaker>IVO HVALICA:</speaker>
               <p>Dobro, grem naprej.</p>
            </sp>
            <sp xml:id="SDZ1-Redna-28-1995-01-31.sp124">
               <speaker>PODPREDSEDNIK VLADIMIR TOPLER:</speaker>
               <p>Prosim pa tudi kolegice in kolege za mir v dvorani, da bo lahko govornik
                  govoril.</p>
            </sp>
            <sp xml:id="SDZ1-Redna-28-1995-01-31.sp125">
               <speaker>IVO HVALICA:</speaker>
               <p>Ja, če ne boste dali miru, vas bom dal... Ne, pardon. <stage>(Smeh iz
                     dvorane.)</stage> Poglejte, zakaj delniška družba Slovenija Casino? Veliko sem
                  že povedal, ampak ponavljam tisto bistveno, kar bi rad, da vsi razumete. Rad bi,
                  da bi ta zakon, ki je zelo slab, ki je slabo predstavljen, ki je navsezadnje tudi,
                  ne mi zameriti, tudi vladajoča stranka bi se morala zamisliti, da njena Vlada
                  predlaga parlamentu takšen zakon, da ga je možno na takšen način cefrati,
                  razcefrati in tako dalje. Nenazadnje je Vlada že sama priznala, govorim sedaj o
                  čisti logistiki, ko je sama, predno mi je ta zakon poslala, potem, ko je osem
                  mesecev tam nekje ležal, dala to skupaj z 200 amandmaji. Poglejte, ne vem, res bi
                  rad doživel tu konsenz in apeliram na vse vas, ker sicer bo tukaj nastal en
                  presedan in se bomo morali obnašati tako tudi pri drugih zakonih, kot se pri tem.
                  Poglejte, to je samo čista logistika in vas lepo prosim, kako naj to zadevo potem
                  jemljem resno, kako naj si mislim, da je to nastalo zelo slučajno in tako dalje;
                  ker časa je bilo dovolj. Samo, ker mi ne dovolite določenih stvari povedati,
                  posebno ne glede tega predloga zakona o spremembi in dopolnitvi zakona o posebnem
                  davku od iger na srečo, s katerim smo izgubili milijardo 600 milijonov, ampak to
                  je šlo samo za prejšnje leto, za leto 1994. Za letos pomeni to</p>
               <p>dvakrat tolikšen znesek. In če vse skupaj povežem s sprenevedanjem, ki je bilo
                  prejšnji teden, ko smo sprejemali zakon o dohodnini, torej malega človeka, tega ja
                  obdavčiti, tukaj pa spuščamo velike denarje mimo, da nam uidejo, potem mi dejansko
                  namere in nameni Vlade niso jasni.</p>
               <p>Torej, srčno bi želel, da bi mi sprejeli ta zakon kot en zakon, ki je izjemno
                  pomemben. Ni pomemben sam po sebi toliko, kolikor je pomemben glede na
                  predvidljive in nepredvidljive posledice. Ne vem, ali niste do sedaj doumeli tega,
                  da je človek, fizična oseba, ki ima preveč denarja - rekel bom drugače - če ni
                  rojen bogat, da ko pride do tega denarja, znori. To je zelo razvidno tudi iz
                  materialov, ki jih imamo v preiskovalni komisiji, saj je nekaj dejanj takšnih, ki
                  bi jih človek ne pripisal normalnemu človeku. Na Primorskem imamo en pregovor, ki
                  je sicer preveden iz italijanščine, zato bo mogoče malo nerodneje izvenel v
                  slovenščini. Pravi pa v bistvu tako: Gospod se rodiš, bogat postaneš. Ti, ki so
                  nenadoma postali tako bogati, ne bodo nikdar gospodje. Vidi se, na kakšen način ta
                  na lahko pridobljen denar, na lahko pridobljeno premoženje trošijo. In zaradi tega
                  vas opozarjam, tudi prijatelje - tokrat pa omenjam liberalno demokracijo - tudi
                  prijatelje iz Liberalne demokracije, da o tem razmislimo, ali hočemo tej državi
                  dobro, ali svoji lokalni skupnosti dobro, ali hočemo svojemu okolju dobro.  Mene
                  je motilo, ko sem v nekem kasnejšem amandmaju, ki ga je predstavila Združena lista
                  in ki se tudi posledično nanaša na ta amandma k 54. členu, ko se je v novi verziji
                  izbrisal tekst za saniranje negativnih posledic igralništva. Pa zakaj? Ali se kdo
                  boji teh besed? Ali je to že priznanje, da te so? Nadomestile so se, približno
                  tako je, ker nimam pri sebi amandmaja - <q>"za prijaznejše okolje"</q>. To prijazno je
                  lahko prijazno, prijaznejše, to je stopnjevanje pridevnika, ampak drugo pa je
                  odpravljanje negativnih posledic. Zopet pridem na 25% delnic, ki naj pripadajo
                  občinam. S tem, da bi pa, ker so te meje, rekel bi, občin v tem primeru
                  neorganske, bi moral delež tega pripadati tudi občinam, ki mejijo na te občine;
                  torej neko okolje. Mi smo v prejšnji verziji rekli temu lokalnim skupnostim, sedaj
                  ko imamo lokalno samoupravo pač ne uporabljamo več tega izraza in zato pravimo
                  občine.</p>
               <p>Mislim, da če ne drugega, če nočemo tej državi dobro, sem prepričan, da hočemo
                  vsaj neposredni lokalni skupnosti, v kateri imamo svoj dom, naša stanovanja in
                  tako dalje. Tu pričakujem razumevanje vseh in apeliram tudi na gospoda, ki se mi
                  smeje v srednji klopi, da bi to upošteval.</p>
               <p>Grem naprej. Še enkrat se moram dotakniti teh neizdelanih kriterijev, teh
                  nekriterijev za dodelitev koncesije. Zakaj predlagatelj zakona ni navedel teh
                  kriterijev? Zakaj? Ali to pomeni, da je dodelitev te koncesije že določena za
                  nekoga ali za nekatere.</p>
               <p>Mislim, da nihče nima pravice a'priori zahtevati koncesije. Koncesijo lahko dobi,
                  če bo dal ustrezno ponudbo, ki jo bo potem razpisnik ponudbe ovrednotil in
                  poskušal po najbolj objektivnih kriterijih sprejeti oziroma zavrniti. Še enkrat
                  nekaj: Ali res hočemo uzakoniti nečiste račune že na samem štartu? Danes je
                  situacija v tem parlamentu kakršna je, ampak ta bo tudi drugačna. Če naredimo
                  nekaj, kar bo s konsenzom vseh, potem si ne bomo drug drugemu očitali, ne bomo
                  drug drugemu tudi, ko se bodo - in se bodo - zamenjale vloge, drug drugemu
                  razveljavljali zakone, ki jih je ta, ki je sedaj na oblasti, sprejel za
                  zadovoljevanje svojih apetitov po oblasti. Oblast je tudi denar, denar je sveta
                  vladar. Tega si, žal, nisem izmislil jaz, ker, če bi bil avtor tega rekla, se
                  danes ne bi trudil za tem govorniškim pultom.</p>
               <p>Odprl sem niz vprašanj. Drage kolegice in kolegi, čeprav sem se najprej odločil,
                  da bom poskušal - ne zaradi tega, da bi vas utrujal - izstreliti vse do zadnjega
                  naboja, da bi vas prepričal v to, kar mislim, ker nisem sponzoriran od nobenega,
                  sem zgolj imel to smolo <stage>(ker to je smola)</stage> v življenju, da sem po
                  službeni parlamentarni dolžnosti pogledal izza kulis tega igralništva. Ko danes
                  gledam te amandmaje Vlade, ki jih amandmiram, se sprašujem, ali so ti gospodje, ki
                  so vas predlagali, prebrali vsaj tisto, kar je pricurljalo, kar je prišlo v
                  javnost, ko smo razkrivali te poti in stranpoti zlorabe javnih pooblastil in
                  kriminalna početja, ki so se dogajala v igralništvu. Ali se ti ljudje zavedajo, da
                  je tistih nekaj nad deset kazenskih prijav, ki ležijo pri našem neodvisnem sodstvu
                  v predalih že preko leto dni, da tam <stage>(kakorkoli že)</stage> začasno ležijo?
                  To ležijo začasno. Prej ali slej bo treba to potegniti na dan. Gre tudi za zelo
                  banalna kriminalna dejanja. S tega mesta bom opozoril na eno: na prijavo zoper
                  paznika...</p>
            </sp>
            <sp xml:id="SDZ1-Redna-28-1995-01-31.sp126">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, prosim, da se vtirite k 54. členu; o vašem amandmaju je
                  beseda. Izvolite naprej. Se opravičujem.</p>
            </sp>
            <sp xml:id="SDZ1-Redna-28-1995-01-31.sp127">
               <speaker>IVO HVALICA:</speaker>
               <p>Se vtirjam. Je pa čudno, ko hočem povedati kakšno ime, me predsedujoči ustavi.</p>
            </sp>
            <sp xml:id="SDZ1-Redna-28-1995-01-31.sp128">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, zaradi mene lahko poveste vsa imena, ki imajo s tem amandmajem
                  zvezo. Če pa vi govorite o pazniku, ne vem, kakšno zvezo ima z vašim
                  amandmajem.</p>
            </sp>
            <sp xml:id="SDZ1-Redna-28-1995-01-31.sp129">
               <speaker>IVO HVALICA:</speaker>
               <p>Veliko! Veliko! Bom povedal, kaj ima to v zvezi s temi amandmaji in to zelo
                  korektno. Ta paznik je omogočil enemu izmed obtoženih, da je dvignil eno milijardo
                  lir - vsi podatki so na voljo - milijardo lir <stage>(to je milijon mark)</stage>,
                  da so se podelili denarci, da imamo danes tu takšne amandmaje. Zato je bilo to
                  potrebno. Hvala lepa.</p>
            </sp>
            <sp xml:id="SDZ1-Redna-28-1995-01-31.sp130">
               <speaker>PODPREDSEDNIK VLADIMIR TOPLER:</speaker>
               <p>Prosil bi, da ne delate iz parlamenta cirkus, kolegice in kolegi. Prosil bi...</p>
            </sp>
            <sp xml:id="SDZ1-Redna-28-1995-01-31.sp131">
               <speaker>IVO HVALICA:</speaker>
               <p>Ali ste mislili name?</p>
            </sp>
            <sp xml:id="SDZ1-Redna-28-1995-01-31.sp132">
               <speaker>PODPREDSEDNIK VLADIMIR TOPLER:</speaker>
               <p><stage>(Ne.)</stage> Prosim, da se ne nosi pijača. Imate vodo. Če je voda
                  prestara, prosim, povejte, vam jo bomo zamenjali. Prosim, da ne nosite limonad; to
                  sem že prej rekel. Prosim tudi, da se držite dnevnega reda in da se ne spuščate v
                  polemiko z menoj. Govorite o poročilu preiskovalne komisije. Za to boste imeli
                  takrat možnost, ko bo to na dnevnem redu. Nočem, da bi vas prekinjal v debati,
                  vendar prosim, da se držite procedure, ki jo je sprejel ta Državni zbor, ne jaz.
                  Izvolite naprej, gospod Ivo Hvalica.</p>
            </sp>
            <sp xml:id="SDZ1-Redna-28-1995-01-31.sp133">
               <speaker>IVO HVALICA:</speaker>
               <p>Hvala lepa za vse pripombe. Kar se tiče vode, ta voda je že malo zastala, ima že
                  čudno barvo in zato mi je ta limonada dobrodošla. Hvala lepa.</p>
            </sp>
            <sp xml:id="SDZ1-Redna-28-1995-01-31.sp134">
               <speaker>PODPREDSEDNIK VLADIMIR TOPLER:</speaker>
               <p>Ta voda je bila zamenjana med odmorom, gospod Ivo Hvalica.</p>
            </sp>
            <sp xml:id="SDZ1-Redna-28-1995-01-31.sp135">
               <speaker>IVO HVALICA:</speaker>
               <p>Oprostite. Prej sem videl nekaj, ki je migotalo, ampak... <stage>(Smeh.)</stage>
                  Hvala lepa. Se opravičujem. Nisem vedel, da je bila voda zamenjana. Kozarec je še
                  vedno tu.</p>
               <p>Ne vem, nekdo mi daje še 8 minut, da bom nadaljeval. Vidite, zaradi tega, vidite
                  povezano med tistimi prijavami in sedanjimi amandmaji. Ta povezanost je, to je
                  nedvoumno. Poglejte, trdno sem prepričan, da je človek v bistvu dober in da če
                  nekaj želi, če nekaj predlaga, da predlaga zato, da bi izboljšal, predlaga zato,
                  ker hoče tudi drugemu dobro. V trenutku, ko to ni tako, jasno, je nekaj drugega,
                  to je nek stimulans v obliki torbice, prazne, polne, ne vem, ali kakorkoli, v
                  obliki enega ali drugega darila, ali pa še hujše - v obliki polnjenja kakšnih
                  računov. Govorim to pri polni zavesti spoštovane kolegice in kolegi. To je jasno,
                  to je povsod po svetu, to ni nekaj novega. Vsak, ki želi uveljaviti neke take
                  interese v nekem takem segmentu pridobitne dejavnosti, mora za to nekaj plačati.
                  Saj mismo drugačni od drugih. Hudiča, smo pa ja videli kakšen film, pa tudi
                  prebrali kakšno zgodbo o tem. To so stare stvari. To so počeli v Ameriki za časa
                  prohibicije alkohola in to se dela tudi pri nas. Dajmo se zavedati, da še vedno
                  obstoječi zakon o igrah na srečo, ki ga imamo in ki naj bi to dejavnost urejal,
                  tega ne ureja. Saj tu je niz nezakonitosti. Nihče še ni do danes sprejel zakona, s
                  katerim dovoljuje slovenskemu državljanu, da hodi v igralnice. Ga je kdo sprejel?
                  Ali veste za to? Pa se to dovoljuje! Kdo je to dovolil? Ta Državni zbor? Ne da bi
                  jaz vedel. Itd. Zakaj si zatiskati oči.</p>
               <p>Torej, jaz ponavljam v povzetku to: sem prepričan, da je v bistvu vsak človek
                  dober, da želi dobro in da kar predlaga, da je to z dobrim namenom. Zelo
                  obžalujem, ker sem prepričan, da nekateri tu, tam, povsod, da so v bistvu dobri,
                  za moje pojme bodo glasovali pa slabo. So zavedeni, so prepričani v neko drugo
                  opcijo, ne vem; lahko je to tudi liberalna ali karkoli. Mene to ne moti
                  <q>"liberalno"</q>. Moti me, če je to ribarjenje v kalnem in to kar sedaj imamo.
                  Opozarjam še enkrat: trenutno se vsa igralniška dejavnost še vedno vodi na podlagi
                  obstoječega zakona. Tisti zakon, ki ga mi še do danes nismo nadomestili z novim
                  zakonom <stage>(tudi to marsikaj pove)</stage> sploh ni predvidel takšnega razmaha
                  igralništva. Da se kriminali dogajajo še naprej, dokazuje nenazadnje tudi pismo,
                  ki sem ga prejel pred tremi dnevi iz casinoja Portorož <stage>(zopet so tu
                     navedene točno osebe itn.)</stage>, kako je izginilo 20 milijonov lir. Ker mi
                  ni dovoljeno govoriti o osebah, ampak sem prekinjen, bom odnehal. To pismo bom
                  sicer dal preiskovalni komisiji, ga bom dal tudi prosto novinarjem, naj ga
                  objavijo, ker verjamem v javno mnenje in bi rad, da se javno mnenje zave, po
                  kakšnem močvirju ali po kakšnem živem pesku hodimo vsak dan s to dejavnostjo.</p>
               <p>In zdaj preidem, jasno, zopet na moj amandma. Mar res mi ne moremo tega urediti?
                  Nimam za seboj sponzorja; nasprotno. Nekdo je rekel, da me bodo izgnali. Nobeden
                  me ne bo izgnal, ker jaz verjamem v to, kar govorim, ker je to pošteno, ker jaz za
                  to ne dobim nič in bi rad, da bi enkrat za vselej to zadevo uredili. Lahko bi se
                  potem posvetili drugim stvarem in prepričan sem, da mogoče samo v začetku nekateri
                  ne bi bili zadovoljni, ko bi pa ugotovili, da je pravzaprav to za vse enako in da
                  tudi nasprotnik, politični nasprotnik ne bo imel nič od tega, ampak da bo imela
                  država in vsakokrat tisti, ki bo s to državo upravljal, prepričan sem, da bi potem
                  bili vsi zadovoljni. Ampak, trenutno smo si preveč narazen. Ne vem, kaj bi dal, da
                  bi vsakega od vas posebej za to, da bi to uredili, pridobil. Res, verjemite mi, mi
                  je veliko do tega in nimam nič od tega; kvečjemu bom danes na smrt utrujen in
                  verjetno mi bo kdo tudi kaj zagrozil, še več bo pa tistih, ki mi bodo stisnili
                  roko; tako kot tudi v tem kratkem odmoru, ko sem šel na sprehod v Tivoli, da sem
                  si nabral novih moči.</p>
               <p>In preidem, jasno, zopet k temu mojemu amandmaju k amandmaju Vlade. Že prej sem
                  omenil - in ker sem omenil osebo, zdaj ne bom več tega naredil - ali je kdo mogoče
                  proti temu, da 10% delnic pripada pokojninskemu skladu? Torej, jaz vem, da bom
                  tukaj dobil nekaj glasov, tako da se mi počasi ta kvorum boljša in bom lahko tudi
                  končal, pa bomo šli na glasovanje in bomo... Prosim?</p>
            </sp>
            <sp xml:id="SDZ1-Redna-28-1995-01-31.sp136">
               <speaker>PODPREDSEDNIK VLADIMIR TOPLER:</speaker>
               <p>Kolegice in kolegi, prosim za mir v dvorani.</p>
            </sp>
            <sp xml:id="SDZ1-Redna-28-1995-01-31.sp137">
               <speaker>IVO HVALICA:</speaker>
               <p>A, ne, ne, tako hitro še ne mislim končati. Nisem še vsega povedal. Torej,
                  prepričan sem, da kar se tiče pokojninskega sklada, ki je, kot sem že prej rekel,
                  zelo obubožan. Poznamo razmerje med upokojenci in med zaposlenimi <stage>(ne dela
                     zmožnimi; tu zanalašč nisem rekel, ker tudi ta država je dela zmožne
                     upokojevala, predčasno upokojevala in zato se je ta gora upokojencev večala -
                     bog jim daj zdravje in dolgo življenje, da bi dolgo uživali penzijo)</stage>
                  zato moram pa jaz poskrbeti, da bi imeli ustrezen sklad. O 10%, ki naj pripadajo
                  skladu, o tem ne bi govoril, o tem sem že govoril, pač pa se vrnem zopet na 10%
                  delnic, ki naj pripadajo Skladu za promocijo Slovenije.</p>
               <p>Mi moramo to našo mlado slovensko državo promovirati. Verjemite mi, da je še
                  veliko ljudi, kot sem že prej rekel, ki te države ne poznajo dovolj. Upam, da je
                  ne bodo spoznali kot mafijsko državo, ker to ne bi želel. Naj jo spoznajo kot
                  deželo na sončni strani Alp, kot deželo, ki ima tudi igralništvo, ampak ki ga je
                  po evropskih, po civilizacijskih kriterijih uredila. Nenazadnje nas od Sicilije
                  loči celo morje. Mislim, da si ne zaslužimo mafizacije ali pa, ne vem kako bi
                  rekel, mafioznega delovanja v tem igralništvu.</p>
               <p>Zopet moram podčrtati to, kar sem že prej rekel, glede financiranja invalidskih in
                  humanitarnih organizacij. Slišal sem veliko pripomb glede na to, kako smo se
                  obnašal v prvem delu tega zakona. Priznam, da me je tudi tam presenetilo to, da je
                  bil ta lastninski segment vključen v ta zakon, EPA 196, glede na to, da imamo po
                  sklepu Državnega zbora že predlog zakona o lastninskem preoblikovanju Loterije
                  Slovenije, EPA 626. Kaj bomo pa tam sprejemali? Zgleda, da sledimo nekim trenutnim
                  silam, ki zmorejo to, da mi pozabljamo, kar smo že prej odločili, rekli in tudi
                  sprejeli, sprejeli v Državnem zboru in kar bi moralo za nas biti pač zakon za
                  Državni zbor; sklep Državnega zbora je za nas zakon.</p>
               <p>Financiranje invalidskih in humanitarnih organizacij. Ne dvomim o tem, da se tako
                  v Loteriji Slovenije kot tudi sicer v teh organizacijah, da se še vedno najdejo
                  tudi ljudje, ki znajo spraviti majhen delček, eno koritce vedno v svoj mali
                  mlinček. Ampak to nam ne sme preprečiti pogleda na celoto. Naj imajo invalidi ali
                  pa tudi humanitarne organizacije še tako velika sredstva, še vedno so
                  hendikepirani, nikdar ne bodo niti takšni kot smo mi, ki smo, hvala bogu, zdravi
                  in včasih tudi zadovoljni in ki ne potrebujemo za to nobenih sredstev. Oni bodo
                  imeli, pa če jim damo še ne vem kakšno goro denarja, pa še ne vem kakšen sklad,
                  vedno premalo.</p>
               <p>Podobno, sicer malo drugače, bi lahko govorili tudi o financiranju tako kulture
                  kot športa; da se ne bi godilo, da bi prihajali režiserji in klofutali ministra in
                  tako dalje. Vidite kako sem dober. Rad bi te fundacije oplemenitil in bi imele
                  stalen vir prihodka oziroma imele bi kapital, ki bi se oplajal.</p>
               <p>Torej, sedaj ponovno, ker zgleda, da nisem bil dobro razumljen, pa čeprav se bom
                  mogoče v kakšnem delu ponavljal, kdo ima na podlagi tega amandmaja pravico
                  konkurirati za podelitev koncesije. Še enkrat moram striktno poudariti, da
                  ustanovitev delniške družbe Casino d.d. ne pomeni popolnega izločanja privatništva
                  iz te dejavnosti. To bi dejansko bil absurd. Mi moramo dovoliti tudi novim
                  nastajajočim poslovnim ljudem, pa tudi če izberejo</p>
               <p/>
               <p>takšno dejavnost kot je hazard, mi moramo tudi tem ljudem omogočiti, da se
                  preskusijo v tej dejavnosti.</p>
               <p>Skratka, s tem kar mi predlagamo z amandmajem na amandma - sem pokazal z roko, se
                  mi zdi zopet prazna dvorana, pa ne vem, ali ima smisel zdaj, da nadaljujem, ker
                  sem mislil povedati še nekaj bistvenega za zaključek.</p>
            </sp>
            <sp xml:id="SDZ1-Redna-28-1995-01-31.sp138">
               <speaker>PODPREDSEDNIK VLADIMIR TOPLER:</speaker>
               <p>Prosim za mir v dvorani. Prosim, izvolite gospod Hvalica.</p>
            </sp>
            <sp xml:id="SDZ1-Redna-28-1995-01-31.sp139">
               <speaker>IVO HVALICA:</speaker>
               <p>Potem bi pa res prosil, opozarjajo tudi drugi, da preverite sklepčnost. Lepo
                  prosim no.</p>
            </sp>
            <sp xml:id="SDZ1-Redna-28-1995-01-31.sp140">
               <speaker>PODPREDSEDNIK VLADIMIR TOPLER:</speaker>
               <p>Torej zopet prekinjate svojo razpravo in imate proceduralno, da prekinemo razpravo
                  in ugotovimo sklepčnost.</p>
            </sp>
            <sp xml:id="SDZ1-Redna-28-1995-01-31.sp141">
               <speaker>IVO HVALICA:</speaker>
               <p>Ja.</p>
            </sp>
            <sp xml:id="SDZ1-Redna-28-1995-01-31.sp142">
               <speaker>PODPREDSEDNIK VLADIMIR TOPLER:</speaker>
               <p>Ugotavljamo prisotnost v dvorani. Prosim, da vsi zasedete svoja mesta.</p>
               <p>Še vedno ugotavljamo prisotnost v dvorani! Ugotovimo sklepčnost! <stage>(40
                     prisotnih.)</stage></p>
               <p>Predlagam, da ne naredimo odmora, ampak prosim, da pokličete kolegice in kolege v
                  dvorano.</p>
            </sp>
            <sp xml:id="SDZ1-Redna-28-1995-01-31.sp143">
               <speaker>IVO HVALICA:</speaker>
               <p>Pet minut odmora, da se zberejo.</p>
            </sp>
            <sp xml:id="SDZ1-Redna-28-1995-01-31.sp144">
               <speaker>PODPREDSEDNIK VLADIMIR TOPLER:</speaker>
               <p>Lepo prosim, da ugotovimo prisotnost v dvorani! Ugotavljamo prisotnost!</p>
               <p>Lepo prosim, da zasedete svoja mesta in potrdite svojo prisotnost v dvorani!</p>
               <p>Še vedno ugotavljamo prisotnost! Ugotovimo sklepčnost! <stage>(49
                     prisotnih.)</stage></p>
               <p>Besedo dajem gospodu Ivu Hvalici, izvolite.</p>
            </sp>
            <sp xml:id="SDZ1-Redna-28-1995-01-31.sp145">
               <speaker>IVO HVALICA:</speaker>
               <p>Hvala lepa. Komaj sem čakal, da nadaljujem spoštovane kolegice in kolegi! Torej,
                  me veseli, da ste se ponovno zbrali v zadostnem številu, ker se bližam nekemu
                  povzetku.</p>
               <p>Pustimo zdaj vsebino, ampak glede na to, da mi moramo spoštovati tudi proceduro,
                  bi vas rad še enkrat zelo natančno opozoril na proceduralne napake, ki so
                  nastajale, ki so nastale, ki so se zgodile ob nesprejemanju te igralniške
                  zakonodaje.</p>
               <p>Ponavljam še enkrat. Kdor me je poslušal prvi dan obravnave tega zakona, se bo
                  spomnil tega, da sem rekel, da amandmiram 54. člen za vsak slučaj, ker je Vlada
                  vključila lastninski del v ta zakon, bi ga pa ne smela. Ima druga dva zakona. In
                  tukaj je kršitev in prosim prijatelje iz Liberalne demokracije, da se tudi sami
                  posujejo malo s pepelom in ugotovijo, zakaj smo potem imeli EPA 500 inEPA 625
                  paEPA 626? Zakaj za božjo voljo? Saj potem tega ni treba! Zakaj smo to
                  sprejemali!? Kdo je izza tega? Kdo vleče niti? Kdo se igra z našim potrpljenjem?
                  Zakaj to!? Mi moramo to ugotoviti. Ampak potem, jasno, ko je šel stroj naprej in
                  tudi danes, ko so začeli glasovati takoj o 54. členu in sem se jaz pripravljal
                  zopet, da vam o tem spregovorim, je jasno to šlo mimo in s tem jasno smo
                  proceduralno zabredli nekam, od koder ne moremo ven. In zdaj se ponovno sprašujem,
                  ali naj pravkar izrečeno trditev, da bom zaključil, realiziram ali pa bom tukaj
                  govoril do onemoglosti. Se bom odločil v naslednjih dveh, treh urah, pravi gospod
                  Jelinčič.</p>
               <p>Poglejte, ponavljam še enkrat. Mi počnemo nekaj, kar je za nas tukaj, bi rekel, v
                  prenesenem pomenu, protizakonito. Mi smo vendar sprejeli te sklepe. Kdo mi potem
                  lahko pojasni predloge zakona, ki so bili navedeni v Poročevalcu 5. maja 1994,
                  številka 17, trije zakoni: 625, 626 in EPA 500, kdo mi to lahko pojasni, zakaj
                  nismo mi tega dobili na klop? Zakaj, če je to proti sklepu Državnega zbora? To bom
                  ponavljal do onemoglosti. Kdo je izza tega? Kdo in zakaj? Koliko je dobil ali ni
                  nič dobil? Zelo rad bi, da mi dokaže. Ne morem verjeti. Še vedno verjamem v ljudi,
                  da hočejo dobro in tako dalje, ampak me ne prepričajo, ker tukaj je nekaj, nekaj
                  je zadaj, kdo je ne vem. Ne vem. Če bi vedel, bi kar pokazal. Lahko sicer
                  slutim.</p>
            </sp>
            <sp xml:id="SDZ1-Redna-28-1995-01-31.sp146">
               <speaker>PODPREDSEDNIK VLADIMIR TOPLER:</speaker>
               <p>Prosim, gospod Ivo Hvalica?</p>
            </sp>
            <sp xml:id="SDZ1-Redna-28-1995-01-31.sp147">
               <speaker>IVO HVALICA:</speaker>
               <p><stage>(Ne.)</stage> Hotel sem reči, da tukaj ni ležalnih stolov v Državnem zboru,
                  ampak nič, pa tudi. No, bom šel mimo tega, čeprav sem iritiran, ampak...</p>
            </sp>
            <sp xml:id="SDZ1-Redna-28-1995-01-31.sp148">
               <speaker>PODPREDSEDNIK VLADIMIR TOPLER:</speaker>
               <p>Želite ležalni stol, ali kaj? Tako sem vas razumel.</p>
            </sp>
            <sp xml:id="SDZ1-Redna-28-1995-01-31.sp149">
               <speaker>IVO HVALICA:</speaker>
               <p>Ne, ne, ne. Gospodu Potrču ga lahko daste. <stage>(Smeh v dvorani.)</stage>
                  Gospodu Potrču.</p>
            </sp>
            <sp xml:id="SDZ1-Redna-28-1995-01-31.sp150">
               <speaker>PODPREDSEDNIK VLADIMIR TOPLER:</speaker>
               <p>Tudi njemu ga ne bomo organizirali. Izvolite naprej.</p>
            </sp>
            <sp xml:id="SDZ1-Redna-28-1995-01-31.sp151">
               <speaker>IVO HVALICA:</speaker>
               <p>Torej, ali je možno da v tem mojem izvajanju, med tem mojim izvajanjem, da mi
                  nekdo odgovori na to. Ali je to možno? Zakaj nismo tega dobili? Je možno. Zakaj?
                  Kje je to? Je možno? Kje so tukaj predstavniki Vlade? Kje so predstavniki Vlade?
                  Sprašujem torej, če je po poslovniku možno, da razpravljamo o tem zakonu o
                  amandmaju na amandma Vlade brez prisotnosti predstavnikov Vlade?</p>
            </sp>
            <sp xml:id="SDZ1-Redna-28-1995-01-31.sp152">
               <speaker>PODPREDSEDNIK VLADIMIR TOPLER:</speaker>
               <p>Možno gospod Ivo Hvalica. Vam odgovarjam kot predsedujoči.</p>
            </sp>
            <sp xml:id="SDZ1-Redna-28-1995-01-31.sp153">
               <speaker>IVO HVALICA:</speaker>
               <p>Je možno.</p>
            </sp>
            <sp xml:id="SDZ1-Redna-28-1995-01-31.sp154">
               <speaker>PODPREDSEDNIK VLADIMIR TOPLER:</speaker>
               <p>Je možno in so tudi prisotni predstavniki Vlade.</p>
            </sp>
            <sp xml:id="SDZ1-Redna-28-1995-01-31.sp155">
               <speaker>IVO HVALICA:</speaker>
               <p>Avtorji, to tisti, ki naj bi bili, tiste, ki je Vlada predlagala, da bodo
                  prisotni, jih tukaj ni. Lepo prosim, če mi nekdo za trenutek prinese - ker imam
                  tekst iger na srečo v tem izvirniku tako, kot smo ga dobili - če mi nekdo prinese
                  Poročevalca; na moji mizi je.</p>
            </sp>
            <sp xml:id="SDZ1-Redna-28-1995-01-31.sp156">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, vi govorite o amandmaju in zato ne potrebujete
                  Poročevalca.</p>
            </sp>
            <sp xml:id="SDZ1-Redna-28-1995-01-31.sp157">
               <speaker>IVO HVALICA:</speaker>
               <p>Seveda potrebujem. Rad bi ugotovil, kaj piše v uvodu zakona...</p>
            </sp>
            <sp xml:id="SDZ1-Redna-28-1995-01-31.sp158">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, boste lahko potem govoril tudi o uvodu, ko bomo glasovali o
                  zakonu v celoti. Vam obljubljam, da vam bomo dali besedo.</p>
            </sp>
            <sp xml:id="SDZ1-Redna-28-1995-01-31.sp159">
               <speaker>IVO HVALICA:</speaker>
               <p>Torej, na sejah Državnega zbora bodo sodelovali: Mitja Gaspari - ga ni, Božo
                  Jaševič - ga ni, Alenka Selak - je ni in gospa Velina Smrekar - je ni. To piše
                  tukaj.</p>
            </sp>
            <sp xml:id="SDZ1-Redna-28-1995-01-31.sp160">
               <speaker>PODPREDSEDNIK VLADIMIR TOPLER:</speaker>
               <p>Vem to gospod Hvalica...</p>
            </sp>
            <sp xml:id="SDZ1-Redna-28-1995-01-31.sp161">
               <speaker>IVO HVALICA:</speaker>
               <p>Ne morem govoriti vendar tja v tri dni, lepo vas prosim...</p>
            </sp>
            <sp xml:id="SDZ1-Redna-28-1995-01-31.sp162">
               <speaker>PODPREDSEDNIK VLADIMIR TOPLER:</speaker>
               <p>Gospod Hvalica, glasoval bo parlament, ne Vlada. Izvolite, dajem vam besedo
                  naprej. Gospa Selakova pa je pravkar prišla v dvorano, da vas posluša.</p>
            </sp>
            <sp xml:id="SDZ1-Redna-28-1995-01-31.sp163">
               <speaker>IVO HVALICA:</speaker>
               <p>Hvala lepa, da sem si lahko privoščil požirek. Torej, ali je možno, sedaj, da mi
                  predstavniki Vlade odgovorite na vprašanje, zakaj lastninski del, ki je bil
                  predviden, da ne bom zopet ponavljal, v teh treh zakonih, zakaj je bil ta nenadoma
                  povrnjen v zakon EPA 196?</p>
            </sp>
            <sp xml:id="SDZ1-Redna-28-1995-01-31.sp164">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, ko boste razpravo zaključili, vam obljubljam, da vam bo Vlada
                  in sekretariat odgovoril na vprašanja, ki ste jih postavili. Izvolite naprej.</p>
            </sp>
            <sp xml:id="SDZ1-Redna-28-1995-01-31.sp165">
               <speaker>IVO HVALICA:</speaker>
               <p>Takrat je pa prepozno.</p>
            </sp>
            <sp xml:id="SDZ1-Redna-28-1995-01-31.sp166">
               <speaker>PODPREDSEDNIK VLADIMIR TOPLER:</speaker>
               <p>Ne moremo pa vam odgovarjati tako, da bi bil to dialog.</p>
            </sp>
            <sp xml:id="SDZ1-Redna-28-1995-01-31.sp167">
               <speaker>IVO HVALICA:</speaker>
               <p>Ne morete.</p>
            </sp>
            <sp xml:id="SDZ1-Redna-28-1995-01-31.sp168">
               <speaker>PODPREDSEDNIK VLADIMIR TOPLER:</speaker>
               <p>Ko boste prekinili razpravo, vam bomo; tako kot smo delali tudi po proceduri do
                  sedaj. Ne moremo pa, da ste vi tu gori, in da vam Vlada kriči iz klopi oziroma
                  sekretariat. Izvolite naprej.</p>
            </sp>
            <sp xml:id="SDZ1-Redna-28-1995-01-31.sp169">
               <speaker>IVO HVALICA:</speaker>
               <p>Ali je možno, bom postavil drugo vprašanje, da razpravljamo o 54. členu zakona o
                  igrah na srečo, tretja obravnava, EPA 196, ne da bi imeli čistopis tega člena, ker
                  imamo naveden tekst, originalni tekst Vlade, potem imamo pa amandmaje Vlade, ki so
                  še zelo nejasno napisani. Ne razumem, ali gre za 1. in 2. točko, ali gre za dva
                  amandmaja. Opozoril bi vas na 54. člen, na amandma Vlade k 54. členu, ki pravi: K
                  54. členu piše prvič; ali je to 1. točka ali je to prvi amandma, potem,  kje piše,
                  da je tu amandma? - potem piše drugič, tretjič, četrtič, ne vem. Ali je to možno,
                  da mi razpravljamo o teh amandmajih in da amandmiramo te amandmaje, ne da bi imeli
                  čistopis?</p>
            </sp>
            <sp xml:id="SDZ1-Redna-28-1995-01-31.sp170">
               <speaker>PODPREDSEDNIK VLADIMIR TOPLER:</speaker>
               <p>Gospod Hvalica, ko boste razpravo prekinili, boste dobili na vsa vprašanja, ki jih
                  zastavljate, odgovore na veliko vprašanj pa si odgovorite tudi sami v nadaljevanju
                  razprave. Izvolite naprej.</p>
            </sp>
            <sp xml:id="SDZ1-Redna-28-1995-01-31.sp171">
               <speaker>IVO HVALICA:</speaker>
               <p>Potem si bom to odgovoril sam.</p>
            </sp>
            <sp xml:id="SDZ1-Redna-28-1995-01-31.sp172">
               <speaker>PODPREDSEDNIK VLADIMIR TOPLER:</speaker>
               <p>Opozarjam vas, da razpravljate o vašem amandmaju.</p>
            </sp>
            <sp xml:id="SDZ1-Redna-28-1995-01-31.sp173">
               <speaker>IVO HVALICA:</speaker>
               <p>Razpravljam o mojem amandmaju, ki se v bistvu tiče lastninjenja in to lastninjenje
                  ne bi smelo biti v tem zakonu. Ljudje, ali bomo res... <stage>(Govorjenje v
                     dvorani.)</stage></p>
            </sp>
            <sp xml:id="SDZ1-Redna-28-1995-01-31.sp174">
               <speaker>PODPREDSEDNIK VLADIMIR TOPLER:</speaker>
               <p>Prosim za mir v dvorani. Izvolite naprej, gospod Hvalica.</p>
            </sp>
            <sp xml:id="SDZ1-Redna-28-1995-01-31.sp175">
               <speaker>IVO HVALICA:</speaker>
               <p>Saj sem. Prvi dan razprave ob tej 11. točki dnevnega reda sem nastopil prav proti
                  temu. Komaj sem dosegel vsaj to, da smo ugotovili, da je to pristojnost matičnega
                  telesa, ki ga vodi gospod Rejc. Imeli smo tudi sejo te komisije, torej je to
                  pristojnost lastninskega preoblikovanja. Imamo predlagane tri zakone, ki naj bi se
                  s tem detajlno ukvarjali vsak za svoj del, vsak za svoje področje - in vendar se
                  vztraja in se poskuša skozi stranska vrata pripeljati v ta zakon ta amandma.</p>
               <p>Prijatelji iz vladajočih strank - posebej prijatelji v Liberalni demokraciji in
                  tudi Združeni listi - pozivam vas k temu, da pozovete našo, predvsem vašo Vlado,
                  da ta zakon, takšen kot je, umakne z dnevnega reda, predvsem pa naj umakne ta del,
                  ki se tiče lastninskega preoblikovanja. To sem ne spada. Glejte. Prišli bomo do
                  drugih zakonov, kjer bodo možne podobne ali enake interpretacije, kjer bomo lahko
                  potem mi vam, čeprav nas je veliko manj, ravno tako nagajali. Zakaj se gremo
                  nagajanje drug drugemu?</p>
               <p>Proceduralno sem vam že dokazal, da nimate prav, da Vlada nima prav, ker je tu
                  naredila napako, ker ni spoštovala sklepa Državnega zbora. Zakaj v bistvu
                  znižujete ugled Državnega zbora? Mar mislite, da je ugled Državnega zbora samo na
                  ta način, da si poslanci povišamo plače? To sigurno ni. Ugled Državnega zbora si
                  bomo obdržali in ga povečali, če bomo ravnali v</p>
               <p/>
               <p>skladu s tistim, kar sami sprejemamo, če nam bo to vodilo in če ne bomo dopustili,
                  da nas Vlada vodi za ušesa sem in tja kot kakšne osnovnošolčke. V tem primeru to
                  je tako. Zato vas pozivam, pozivam tudi Vlado, da ta del zakona <stage>(če že ne
                     zakon, ker zakon nujno potrebujemo. Tu bi se mogoče korigiral, ali pa se
                     korigiram glede na tisto, kar sem rekel. Predvsem mislim, zakon v takšni
                     obliki, da ta del, ki se nanaša na lastninsko preoblikovanje igralnic, pustimo
                     to. Pripravljen sem iti tudi preko tega, da smo v segmentu klasičnih iger to
                     dopustili noter)</stage>, da ta del umaknemo in da ga prepustimo tistemu
                  zakonu, ki je bil za to predlagan; tistemu zakonu, za katerega smo že uporabili
                  veliko časa, veliko besed, ker smo menili, da je ta materija tako obsežna, da
                  potrebuje posebno obdelavo, poseben pristop, da enkrat za vselej uredimo ta
                  segment igralniške dejavnosti.</p>
               <p>Počasi bom zaključil. Lahko bi nadaljeval. Če kdo misli, da sem prišel sem gor
                  zato, da bi prišel v Ginesovo knjigo rekordov, se moti, ker tega rekorda ne bi
                  nikdar dosegel. Z mojim ne kratkim, dolgim nastopom sem hotel - jaz sem sicer znan
                  po kratkih nastopih - predvsem opozoriti slovensko javnost, da bi vedela, da bi
                  čutila, da gre za nekaj več, da gre za nekaj, kar nujno potrebuje posebno ureditev
                  in nadzor, posebno skrb, ki bi jo moral Državni zbor posvetiti. Tako smo začeli,
                  tako smo razdelili. Poskušali smo to narediti tako, kot bi bilo državi Sloveniji,
                  samostojni državi Sloveniji, lahko v ponos, kar bi mogoče tudi dajalo nek ugled.
                  Očitno pa nekateri tega nočete in na ta način zelo jasno kažete, da, ali ne morete
                  pretrgati balkanske niti, ki nas na tem področju povezuje s tistim <q>"bo že kako"</q>, s
                  tistim <q>"samo, da pro|e vreme"</q>, s tistim <q>"problema nema"</q>. To je bila parola ob
                  olimpijskih igrah v Sarajevu. Poglejte danes kako <q>"problema nema"</q>. Ne mislim
                  delati fizičnih primerjav, samo boste videli, koliko problemov se bo tu
                  akumuliralo. Bog mi daj živeti, ko ne boste več na oblasti, da vam bom lahko to
                  pokazal in tudi očital, saj ne bo nič pomagalo, zadovoljstvo pa bo. Tako kot mi je
                  v veliko zadovoljstvo to, da sem ves moj nastop, ki sem ga imel do tega trenutka,
                  napravil na lastno iniciativo, z lastno odgovornostjo, da mi ni nihče s krtačko
                  pral možgančkov, da nisem za to nič dobil, da bom kvečjemu zato s strani tistih
                  polnih pohlepa tudi penaliziran in šikaniran, ampak upam, da sem opozoril javno
                  mnenje, da so to ne igre na srečo - to so umazane igre.
                  <stage>(Aplavz.)</stage></p>
            </sp>
            <sp xml:id="SDZ1-Redna-28-1995-01-31.sp176">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Ivu Hvalici. Najprej sem dolžan odgovoriti na vprašanje, ki je
                  bilo namenjeno vodstvu oziroma predsedujočemu seje.</p>
               <p>Gospod Ivo Hvalica je vprašal, zakaj še ni zakon o lastninskem preoblikovanju
                  igralnic na dnevnem redu in zakon o lastninskem preoblikovanju loterije. Gospod
                  Ivo Hvalica je sam član komisije, ki jo vodi gospod Izidor Rejc, in je sprejela
                  naslednje sklepe:</p>
               <p>19.7. je sprejela sklep: <q>"Predlog zakona o lastninskem preoblikovanju igralnic se
                  umakne z dnevnega reda 23. seje Državnega zbora in ga ne obravnava, dokler Državni
                  zbor ne obravnava in sprejme predloga zakona, predlog skupine poslancev za obvezno
                  razlago 4. člena zakona o igrah na srečo in zakon o igrah na srečo."</q></p>
               <p>Prav tako je bilo tudi dodatno poročilo z iste seje: <q>"Dnevni red 23. seje
                  Državnega zbora se razširi z obravnavo predloga skupine poslancev za obvezno
                  razlago 4. člena zakona o igrah na srečo."</q></p>
               <p>Sprejet je bil pa tudi drugi sklep: <q>"Predlog zakona o lastninskem preoblikovanju
                  Loterije Slovenije se umakne z dnevnega reda 23. seje Državnega zbora in ga
                  Državni zbor ne obravnava, dokler ne sprejeme predloga skupine poslancev za
                  obvezno razlago 4. člena zakona o igrah na srečo, zakona o igrah na srečo in
                  zakona o fundacijah."</q> Ne glede na to, da še niso izpolnjeni vsi pogoji, je vodstvo
                  Državnega zbora uvrstilo na 32 sejo, pod 12. točko, predlog zakona o lastninskem
                  preoblikovanju igralnic v drugi obravnavi in na 34. sejo, pod 15. oziroma 16.
                  točko, oba ta zakona in tudi predlog zakona o lastninskem preoblikovanju loterije.
                  Toliko za odgovor. Besedo dajem gospodu Baškoviču, da poda odgovor
                  sekretariata.</p>
            </sp>
            <sp xml:id="SDZ1-Redna-28-1995-01-31.sp177">
               <speaker>MILAN BAŠKOVIČ:</speaker>
               <p>Hvala lepa. Rad bi o dveh plateh današnje razprave povedal par besed. Namreč,
                  ločujem v nastopu gospoda poslanca Hvalice dve sferi. Ena sfera, ki se mi upira,
                  je tista, kjer je politično okvalificiral delo mene in mojega sekretariata z
                  nekimi neutemeljenimi kvalifikacijami. Drugi del je tisti, kjer je pa posebej
                  zahteval nekatera dodatna tolmačenja našega mnenja.</p>
               <p>O prvi stvari ne bi sicer rad govoril, ampak ker je ravnokar bilo poudarjeno, da
                  gre tukaj tudi za javno mnenje, da se prikažejo stvari navzven in ker je bilo že
                  to, kar je bilo skoraj v enakem smislu, samo malo bolj blago in v manjši meri
                  rečeno že pred dnevi, ko smo začeli to razpravo, ko je ravno tako okvalificiral
                  naš sekretariat, vendar samo v enem stavku in je bilo potem tudi že v časopisu to
                  povzeto, sem vendarle dolžan na to reagirati. Ne zaradi mene, jaz sem navajen na
                  te stvari, dobil sem take in drugačne, sicer manj grobe in druge odmeve, ampak to
                  je pač sestavina mojega dela, na to računam, vendar zaradi sekretariata, ki ima
                  svoje naloge, odgovorne, težke in ki jih nalaga poslovnik in vsa procedura, ki jo
                  tukaj vodimo. Če bi bilo samo zaradi mene, meni je to leva stvar. Namreč, moramo
                  se zavedati, samo v nekaj stavkih, da, hoteli ali ne, je naše delo, ki je
                  izključno strokovnega karakterja, vpleteno v zakonodajni proces. Zakonodajni
                  proces je pa proces političnih odločitev, je politika. Tudi vsako pravno,
                  strokovno delo v zvezi z zakonodajo ima politične odseve, odmeve, to je popolnoma
                  normalna zadeva, in zato toliko bolj odgovorno, težko in občutljivo.</p>
               <p>Mi se tu stalno nahajamo med temi mlinskimi kamni interesov v parlamentu,
                  političnih opcij in tako naprej, med Scilo in Karibdo, vendar skuša naš
                  sekretariat, in v to sem prepričan, to delo voditi pošteno, strokovno in ne
                  podlega raznim političnim pastem in opcijam.</p>
               <p>Mi delamo, kolikor zmoremo po svojem znanju, ki je pomanjkljivo; ne moremo
                  obvladovati take mase problemov, ki se tu dnevno na nas zgrinjajo. Kar zmoremo,
                  pač naredimo po svojem strokovnem znanju, vesti in poštenju v najboljši možni
                  meri. Nisem zadovoljen, ker ne moremo vsega, kar bi morali, vendar čas ne dopušča,
                  nimamo niti možnosti, da bi stvari natančno sistematično analizirali, poglobljeno
                  študirali in tako naprej. Ti dnevni valovi nas pač zalivajo.</p>
               <p>Tudi ne rečem, da se kdaj motimo. Tudi to je možno, ker je pač tako, take razmere
                  so, tak je naš pravni sistem v tranziciji, niso še vse osnove čiste, tudi različne
                  interpretacije so kdaj možne. To so pač take realne razmere.</p>
               <p>Vendar naš sekretariat nikdar ne odloča, nima besede: daje samo mnenja, daje razna
                  stališča in tako naprej, odločate pa vi, poslanci v parlamentu. Zavedam se, da je
                  vsako naše mnenje, vsaka beseda pod kritičnimi očmi poslancev, komisij in odborov
                  Državnega zbora in je zato tudi vsaka odgovorna, občutljiva in mora biti natančno
                  in strokovno narejena po najboljših močeh.</p>
               <p>Take ocene, da podlegamo neki opciji dela parlamenta, da smo služba dela
                  parlamenta, da nas potem celo tako razumeti, spravljati v zvezo z neko mafijo in
                  tako naprej, tega si pač ne dovolim reči in moram protestirati zaradi službe, ne
                  zaradi sebe. To je druga plat. Je pa plat, ki zadeva argumente, amandmaje,
                  konkretno mnenje, ki je tukaj v obravnavi ves čas bilo in neštetokrat obnovljeno z
                  nekimi zahtevami, tolmačenji in tako naprej.</p>
               <p>Moram, ne da bi sedaj branil sekretariat, pa opozoriti na to, da tudi v primeru
                  tega zakona in amandmajev, ki so tu predloženi, ki jih je ogromno, smo se mi
                  trudili, da delamo, vsaj sam sem tako prepričan, do vseh korektno in da do
                  amandmajev pač dajemo svoja stališča. Če je treba opozoriti, opozorimo, drugače pa
                  rečemo, da pripomb ni in tako naprej. Če pa ne damo teh ocen, pa večkrat Državni
                  zbor direktno od nas zahteva mnenje. To se normalno dogaja. Tako da tu ne moremo
                  biti nekje odmaknjeni in ne bi sproti spremljali teh iger tudi s temi
                  amandmaji.</p>
               <p>V tem primeru samo to povem, da je bilo amandmajev veliko. Mi smo dali osnovno
                  mnenje, še novo dodatno; mislim, da so bila tri mnenja. In če bi kdo šel to
                  pretehtati, bi ugotovil, da smo pravzaprav na vse mogoče amandmaje dajali
                  kritične, take in drugačne pripombe, da bi pomagali, da bi bile stvari čistejše,
                  pravno boljše ali da bi se odklonile nekatere stvari, ki so nesprejemljive
                  oziroma, ki so sporne. Tukaj je bilo naših pripomb na amandmaje Vlade veliko več
                  kot pa na amandmaje poslancev.</p>
               <p>Ravno tako smo dali mnenja in pripombe na amandmaje Liberalne demokracije kot vseh
                  drugih, ki so dajali amandmaje. Tako da ne bi mogel pritrditi in tudi nobenega
                  argumenta ni, da smo imeli kakšen poseben pristranski odnos.</p>
               <p>O tem konkretnem členu, o katerem se govori sedaj, o 54. členu, da se uokvirim v
                  to, kar je stvar razprave, smo imeli dve bistveni pripombi. Ena, ki je letela na
                  amandma, ki ga je dala poslanska skupina Liberalne demokracije, ko gre za družbo
                  Casino Slovenija, delniško družbo, kjer smo opozarjali s sistemskih vidikov na
                  spornost tega, da se to kvalificira kot javno podjetje, ne kot delniška družba
                  običajne vrste; navedli smo vrsto argumentov - tu imate napisane na dolgo in
                  široko -  da lastnost javnega podjetja ne prihaja v poštev, ker to ni javna
                  dobrina <stage>(igralništvo)</stage> kot so energetika in podobne stvari, ki
                  morajo biti ljudem zagotovljene za nemoteno življenje, delo in proizvajanje.</p>
               <p>Vendar, žal mi je, ta amandma je bil sprejet in je nekoliko moteč s tega
                  sistemskega vidika. Pač odločil je Državni zbor, stvar je ad acta. Romalo kuta,
                  kasa finita. Ampak pravim, da je tu en primer, kjer smo dali resne pripombe in ni
                  dobro, da je bil tak amandma sprejet, vendar, tu je. Odločili ste poslanci.</p>
               <p>Kar zadeva pa pripombe k amandmaju gospoda Hvalice pa moram reči, da če te
                  pripombe ne bi dali, take kakršno smo dali v dveh stavkih, potem našega
                  sekretariata ne rabite, ker tako v oči bije, da smo morali opozoriti na to, kar
                  smo napisali.</p>
               <p>Sedaj bi rad to, kar hoče od mene gospod Hvalica, dodatne argumente. Poglejte. Ta
                  amandma se začenja s stavkom: <q>"Republika Slovenija ustanovi s prenosom celotnega
                  kapitala družb, ki so po obstoječem zakonu prirejale igre na srečo...in tako
                  naprej. Se pravi, napisan je popolnoma jasno, da država poseže v celoten kapital
                  obstoječih družb, ga vzame in potem razporedi po teh kriterijih, procentih, o
                  čemer smo ves dan poslušali utemeljitve. Kaj je to drugega kot poseg z zakonom v
                  celotno premoženje in nacionalizacija, ki je naša ustava v tem smislu več ne
                  dopušča. Razlastitev je možna samo v nekih drugih pogojih za neke posebne namene;
                  vemo kako. To ni to. Osnovni nesporazum, ne nesporazum, ampak tisto, kjer se ne
                  ujemamo, je to, kaj se smatra kapital v teh družbah. Gospod Hvalica stoji na
                  stališču - ni se treba sprenevedati, to dobro poznamo, od vsega začetka, tudi od
                  tiste znane obvezne razlage - da tu ni privatnega kapitala, da je vse, kar je tam,
                  družbeno premoženje. Če bi v amandma napisal "</q>s prenosom družbenega kapitala", to
                  bi bilo nekaj drugega, čeprav bi to pomenilo lastninjenje, ki v tem zakonu nima
                  mesta, ampak vsaj tega osnovnega nesporazuma ne bi bilo.</p>
               <p>Zakaj smo na tem stališču morali biti in zakaj smo na to opozorili? Ne zaradi
                  sebe, zaradi ustave, zaradi zakonodaje in zaradi dosedanjih odločitev Državnega
                  zbora. Eno je bila obvezna razlaga - vemo, kako se je končala. Se pravi, ta teza,
                  da je to vse družbeno, da se ne bi smeli začeti procesi preoblikovanja, ni bila
                  sprejeta. Državni zbor je med tem sprejel zakon o začasni prepovedi lastninskega
                  preoblikovanja pravnih oseb, ki prirejajo posebne igre na srečo. To je zakon, ki
                  ga gospod Hvalica dobro pozna. Vendar, dobesedno tako piše: <q>"Pravnim osebam, ki
                  prirejajo posebne igre na srečo, se prepoveduje vsakršno razpolaganje z
                  lastniškimi deleži ali delnicami pravnih oseb."</q> Se pravi, mi, Državni zbor, smo s
                  tem zakonom priznali, da so tu lastniški deleži. Ne moremo zatiskati oči, da jih
                  ni. Jaz kot pravnik ne morem preko tega.</p>
               <p>Ravno tako v 5. členu: <q>"Nični so posli"</q>, vse iz tega zakona, ki smo ga sprejeli, s
                  katerimi v pravnih osebah, ki prirejajo igre na srečo, nastaja del zasebnega
                  kapitala, ali se zmanjšuje del družbenega kapitala. Se pravi, oba kapitalska
                  deleža ta zakon izrecno omenja; torej pravno eksistirata. Dejansko, okrog tega, ko
                  sem bil pozvan, da pokažem, katere so bile transakcije za lastniške nakaznice iz
                  Amerike in ne vem od kod - seveda, to ni moja stvar. Jaz delam po kategorijah, ki
                  so v pravnem sistemu dane in sprejete v tem Državnem zboru.</p>
               <p>Ravno tako zakon o lastninskem preoblikovanju igralnic, ki je predložen v drugo
                  obravnavo, ki bo prišel na vrsto, ima posebno poglavje, ki govori o izplačilu
                  deležev in pravi, da tisti, ki ne bodo mogli po novem biti več delničarji
                     <stage>(če bo taka konstrukcija sprejeta)</stage>, pridobijo denarno terjatev
                  do igralnice v višini knjigovodske vrednosti deleža v kapitalu igralnice.
                  Vsepovsod so kategorije, ki so zame logične. <q>"Celoten kapital"</q>, ki je v tem
                  amandmaju izrecno napisan, brez razlike, to vse zadeva. Če bi o tem molčali, bi
                  ravnali napak in smo na to morali opozoriti.</p>
               <p>Drugi del, na katerega se je terjal odgovor. Ko smo napisali še to, da ta ločitev
                  premoženja - ko smo rekli, da gre za to vrsto premoženj - naj bi bila materija
                  posebnega zakona o lastninjenju igralnic. Seveda smo to napisali samo v enem
                  stavku, da bi ja opozorili, da to, kar zadeva lastninjenje, delitev na družbeni
                  kapital in delitev na ostali kapital, in lastninjenje, ki zadeva družbeni kapital,
                  ne pa drugega - to bi morali nekako vse razvozlati - da je to stvar tega posebnega
                  zakona, ki je že vložen in bo dejansko tam edino mesto <stage>(po našem)</stage>,
                  da se to razrešuje. Ta zakon pa samo postavlja lastniško strukturo za bodoče, za
                  sistem, kakršen bo v teh inštitucijah postavljen. Ne more in ni prav, da bi šel v
                  procese lastninjenja; kar ravno ta amandma počenja z vsem tem, z začetkom, ko ga
                  je tu postavil in potem s temi delitvami. S tega vidika stvar ni konsistentna.</p>
               <p>To so osnovne, elementarne stvari, ki jih je treba povedati. Na to sem poskušal
                  odgovoriti v najkrajšim možnih besedah. Hvala lepa.</p>
            </sp>
            <sp xml:id="SDZ1-Redna-28-1995-01-31.sp178">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Imamo več replik. Prvi je gospod Sisinger. Boste gospod... Po dnevnem
                  redu so javljeni. Gospod Hvalica, ne morem vam prej dati besede. Hkrati vas tudi
                  opozarjam, da bodo vsi imeli replike, ki ne smejo trajati več kot 5 minut
                     <stage>(v skladu s poslovnikom drugi odstavek 70. člena)</stage>. Gospoda
                  Sisingerja ni v dvorani. Repliko ima gospa Pečanova. Tudi nje ni v dvorani. Gospod
                  Hvalica ima repliko. Izvolite! K razpravi je javljen gospod Zagožen, vendar nihče
                  ni javljen pisno, ker vsi, ki se javijo pisno, se morajo javiti pred razpravo.
                  Pred razpravo ni prijavljen nihče, vendar ne bom omejeval razprave, ker je tudi do
                  sedaj nismo. Izvolite!</p>
            </sp>
            <sp xml:id="SDZ1-Redna-28-1995-01-31.sp179">
               <speaker>IVO HVALICA:</speaker>
               <p>Brez strahu. Opravičujem se vsem v Sekretariatu za zakonodajo, ki se ne pišejo
                  Baškovič, ker nisem mislil na ostale. Mislim sem na vodjo sekretariata takrat, ko
                  sem uporabljal besedo <q>"sekretariat"</q>. Hvala lepa.</p>
            </sp>
            <sp xml:id="SDZ1-Redna-28-1995-01-31.sp180">
               <speaker>PODPREDSEDNIK VLADIMIR TOPLER:</speaker>
               <p>Prosil bi, da ne žalite strokovnih delavcev. Repliko ima gospod Pregelj in
                  potem... Gospa Pečanova je prišla, ona je imela prej repliko. Izvolite, gospa
                  Pečanova. Se odpoveduje. Gospod Pregelj, prosim.</p>
            </sp>
            <sp xml:id="SDZ1-Redna-28-1995-01-31.sp181">
               <speaker>ŽARKO PREGELJ:</speaker>
               <p>Spoštovani! Repliciram na izvajanje gospoda Baškoviča, ki je argumentiral, da je
                  predlagani amandma, katerega je podpisal gospod Hvalica, že v prvem stavku ustavno
                  sporen, in sicer, da predlaga nacionalizacijo kapitala, za katerega je gospod
                  Baškovič ugotovil na podlagi drugega zakona, da je v resnici lastniški kapital
                  oziroma, da je kapital, ki je v lasti fizičnih oseb.</p>
               <p>Sprašujem gospoda Baškoviča ali ima v tem zakonu kje decidirano napisano, da je ta
                  kapital v lasti fizičnih oseb. Namreč, konstrukta, zato ker smo nekoč v nekem
                  dokumentu ugotovili, da obstajajo neke delnice, nismo pa nikoli ugotovili, ali so
                  bile te delnice zakonito pridobljene, in potem ugotoviti, da je zato kapital v
                  lasti fizičnih oseb, mislim, da je to zgolj konstrukt, da to ni pravilen pravni
                  pristop. Zato še enkrat prosim gospoda Baškoviča, da jasno ugotovi in točno citira
                  določilo, kje piše, da je kapital, ki so ga imele družbe, ki so se ukvarjale s
                  posebnimi igrami na srečo, v lasti fizičnih oseb, Kajti edino v tem primeru bi šlo
                  za spornost z 69. členom ustave, ki govori o razlastitvi. In še takrat se lahko ta
                  razlastitev opravi, če gre za javno korist. In to javno korist lahko določi zakon,
                  tudi ta. Kajti ne piše nikjer, da to mora biti poseben zakon. Hvala lepa.</p>
            </sp>
            <sp xml:id="SDZ1-Redna-28-1995-01-31.sp182">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospa Vika Potočnik.</p>
            </sp>
            <sp xml:id="SDZ1-Redna-28-1995-01-31.sp183">
               <speaker>VIKTORIJA POTOČNIK:</speaker>
               <p>Spoštovane poslanke in poslanci, spoštovani gospod Hvalica! Danes dopoldan in
                  popoldan sem vas skrbno poslušala in resnično dvomim v dobronamernost vaših
                  predlogov. Namreč, vse kar je bilo na očitka igralništva in sploh vseh iger na
                  srečo, bi od vas pričakovala, da boste predlagali zakon - verjemite, tukaj bi
                  dobili moj glas - prepovedi teh iger pri nas, predvsem kar se tiče igralnic in
                  igralništva. Glede na to, da ste si pa danes privoščil pred tem parlamentom eno
                  najcenejših reklam za igralnice in igralništvo pri nas, plačali bodo pa
                  davkoplačevalci, kajti na njihovih ramenih ste danes izvajali nekajurno reklamo,
                  se pa dejansko tudi sprašujem, odkod plačilo in upam in želim, da boste dobro
                  poplačani do konca življenja za to reklamo. Hvala.</p>
            </sp>
            <sp xml:id="SDZ1-Redna-28-1995-01-31.sp184">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Ivo Hvalica. Za njim ima besedo predstavnica
                  vlade.</p>
            </sp>
            <sp xml:id="SDZ1-Redna-28-1995-01-31.sp185">
               <speaker>IVO HVALICA:</speaker>
               <p>Spoštovana kolegica Vika Potočnik! Jaz naj bi predlagal ukinitev tega? Potem me
                  res izselijo; ne izselijo, ubijejo me. Tega si zaenkrat ne želim. Jaz, če bi prav
                  mislil, tako kot jaz mislim, mislim, da lahko Slovenija shaja tudi brez tega.
                  Ampak, če smo se za to opredelili, če je to dohodek, če to prinaša tej državi celo
                  nujen dohodek, to so vaši kolegi rekli, potem naj ta dejavnost bo kot vsaka druga,
                  ampak jo je treba ustrezno nadzirati.</p>
               <p>Kar se tiče plačevanja: prav toliko sem stal kot sicer, ker mi ne dobimo nobenih
                  nadur in nobenih dodatnih potnih stroškov; ali sem tukaj 10 ali 12 ur <stage>(po
                     navadi sem to drugo)</stage>, je vseeno. Torej, dragi davkoplačevalci: nič vam
                  nisem vzel in ne nasedajte ceneni reklami gospe Vike Potočnik. Hvala.</p>
            </sp>
            <sp xml:id="SDZ1-Redna-28-1995-01-31.sp186">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem predstavnici Vlade, da odgovori na vprašanje gospodu Ivu
                  Hvalici, potem pa ima razpravo gospod Zagožen.</p>
            </sp>
            <sp xml:id="SDZ1-Redna-28-1995-01-31.sp187">
               <speaker>ALENKA SELAK:</speaker>
               <p>Hvala lepa. Gospe in gospodje, rada bi opozorila samo na eno izvajanje gospoda Ive
                  Hvalice, ki je govoril o milijardi lir, ki so ga dobili sestavljavci amandmajev. -
                  Jaz sem to zadevo ponovila tako, kot sem si jo zapomnila, ker sem jo poslušala v
                  sobi Vlade po zvočniku - Dajanje podkupnin in sprejemanje podkupnin je kaznivo
                  dejanje. Če gospod Hvalica ve, kdo je dal tisti milijon in kdo jih je dobil, je
                  dolžan to kaznivo dejanje tudi prijaviti, sicer je tudi sam sokriv za takšna
                  dejanja.</p>
            </sp>
            <sp xml:id="SDZ1-Redna-28-1995-01-31.sp188">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Seveda bom dal repliko tudi gospodu Hvalici, da se lahko tudi brani,
                  ampak predlagam, da potem gremo na točko dnevnega reda. Izvolite, gospod Ivo
                  Hvalica.</p>
            </sp>
            <sp xml:id="SDZ1-Redna-28-1995-01-31.sp189">
               <speaker>IVO HVALICA:</speaker>
               <p>Hvala lepa. Škoda, da gospa Alenka Selakova ni bila tukaj, ker bi tudi  bolje
                  slišala, malo drugače sem rekel. Ampak, da je bila pa razdeljena tistim, ki so pri
                  tej zadevi posredno ali neposredno sodelovali, o tem ne dvomim. Zginila je in kako
                  - prijava pa je v sobi 102., obstaja vsa dokumentacija, kdor ima kolega, ki je v
                  preiskovalni komisiji, si lahko to ogleda. Žal ne vem, zakaj je to označeno z
                  državno skrivnostjo; jaz bi vam vsem dal po eno kopijo. Hvala lepa.</p>
            </sp>
            <sp xml:id="SDZ1-Redna-28-1995-01-31.sp190">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Zagožen ima besedo. Še vedno je razprava o amandmaju gospoda
                  Hvalice.</p>
            </sp>
            <sp xml:id="SDZ1-Redna-28-1995-01-31.sp191">
               <speaker>DR. FRANC ZAGOŽEN:</speaker>
               <p>Spoštovane poslanke in poslanci! Poskušal bom <stage>(Podpredsednik: Prosim za mir
                     v dvorani.)</stage> utemeljiti podporo temu amandmaju na amandma Vlade k 54.
                  členu, ki ga je predlagal gospod Ivo Hvalica. Gre namreč za prihodnje lastništvo v
                  igralnicah v Sloveniji. To lastništvo bo v največji meri določalo, kaj se bo z
                  igralništvom v Sloveniji dogajalo. Mislim, da je gospod Ivo Hvalica navedel zelo
                  veliko razlogov, zakaj ni mogoče sprejeti koncepta, ki ga sedaj ponuja Vlada, ob
                  tem da se tudi sam strinjam, da je ta del zakonskih določb, ki se sedaj uvajajo z
                  amandmaji v tretji obravnavi, proceduralno nemogoče spraviti v ta zakon, ker to ni
                  zakon, ki naj bi urejal lastninjenje. Zame je sprejemljivo pravzaprav samo tako
                  besedilo 54. člena, kot je bilo sprejeto v drugi obravnavi. Če pa so že bili
                  sprejeti neki amandmaji, potem je nujno sprejeti tudi ta predlagani amandma. Ker
                  do sedaj sprejeti amandmaji so v popolnem nasprotju z že sprejetimi odločitvami
                  tega Državnega zbora ob drugi obravnavi in tudi s sprejeto odločitvijo, da se
                  lastninjenje izvaja z dvema drugima zakonoma.</p>
               <p>Rad bi opozoril na to, kaj pravzaprav Vlada po mojem prepričanju želi doseči. Mi
                  smo prej imeli nek proceduralni zaplet. Ugotovili smo, da je Vlada danes ob 9.30
                  uri sprejela sklep, da bi umaknila peti predlagani amandma. Torej, amandma na
                  amandma Vlade, ki ga je sama predlagala, je želela umakniti; na srečo, se je
                  zgodilo prej glasovanje in je bil ta amandma sprejet.</p>
               <p>Če bi ga Vlada dejansko uspela umakniti tik pred glasovanjem in se Državni zbor ne
                  bi zavedal za kaj gre, bi dobili naslednje možnosti lastninjenja: lastništvo
                  fizičnih oseb s tem zakonom ne bi bilo več omejeno na 10%, lastništvo pravnih
                  oseb, delniških družb ne bi bilo več omejeno na 20%, kot se je s tem amandmajem
                  omejilo. V tem primeru bi dejansko dobili zakon, ne da bi se Državni zbor zavedal
                  tega dejstva, ki bi omogočal, da ena sama fizična oseba lahko kontrolira
                  igralnice. Ne morem reči drugega, kot da vidim za tem res nekaj takega, o čemer je
                  govoril gospod Hvalica: za tem je nek lobi, ki mu je Vlada očitno podlegla. V
                  Sloveniji praktično že imamo tako stanje. V mestnem okolju, v Novi Gorici in
                  kasneje kjerkoli v Sloveniji bi lahko dobili igralnice tipa Las Vegas, ki so jih v
                  300 milijonskih Združenih državah Američani postavili sredi puščave, pri nas pa
                  sredi naseljenih mest. Nikjer v Evropi ni nič takega.</p>
               <p>V Sloveniji imamo celo problem, recimo, kam dati nizko in srednjo radioaktivne
                  odpadke, ki onesnažujejo okolje. Američani imajo puščavo Nevado, kjer so delali
                  celo atomske poizkuse. In približno tako so locirali tudi njihov Las Vegas.
                  Potrebno je pač priznati, da gre za posebno dejavnost, ki ima posebne vplive na
                  okolje, na ljudi. In zaradi tega tudi nikjer v Evropi ne dopuščajo takšnega
                  lastništva in takšnega igralništva, kot je to mogoče v Las Vegasu; ob tem, da je
                  seveda v Las Vegasu pod drugačnim nadzorom in kontrolo in drugače obdavčeno, kot
                  je to predvideno v tem zakonu.</p>
            </sp>
            <sp xml:id="SDZ1-Redna-28-1995-01-31.sp192">
               <speaker>PODPREDSEDNIK VLADIMIR TOPLER:</speaker>
               <p>Kolegice in kolegi, prosim za malo več miru v dvorani.</p>
            </sp>
            <sp xml:id="SDZ1-Redna-28-1995-01-31.sp193">
               <speaker>DR. FRANC ZAGOŽEN:</speaker>
               <p>To je zame povsem nesprejemljiv koncept igralništva v Republiki Sloveniji. Že
                  zadnjič sem opozoril tudi na neko pravno nekonsistentnost tudi tega določila v tem
                  zakonu, namreč, da so zaposleni in bivši zaposleni lahko do 10% lastniki delnic v
                  igralnicah ali pri koncesionarju, kakorkoli se sedaj to že imenuje. In nisem dobil
                  odgovora od gospoda Baškoviča, kako je s tem vprašanjem. Po mojem bi bilo v takem
                  zakonu kvečjemu mogoče recimo določiti, da smejo imeti fizične osebe kvečjemu 10%
                  delnic <stage>(pri tem seveda katerekoli domače fizične osebe)</stage>, v nekem
                  drugem zakonu, v zakonu o lastninskem preoblikovanju igralnic, bi pa bilo mogoče
                  prenesti del družbenega kapitala na zaposlene in bivše zaposlene. Ne bom govoril o
                  tem, ali se s tem strinjam ali ne, ampak takšna pravna ureditev bi bila
                  konsistentna. To, kar pa sedaj dobivamo, pa uvaja seveda popoln nered v naš pravni
                  sistem. In če bi Vlada imela interes, da dobimo primeren zakon o igralništvu, bi
                  sedaj pravzaprav morala, po vsem tem, kar se je že zgodilo in kar je bilo
                  izglasovano, svetovati Državnemu zboru, da ga zavrne; ker, kolikor razumem
                  poslovnik, po poslovniku nima več možnosti, da ga umakne, ker je ta priložnost
                  zamujena. Tako mislim, da bi bilo potrebno kljub vsemu, karkoli bomo izglasovali
                  od slej naprej, ta zakon zavrniti, če nočemo, da ga bo seveda v mnogih delih
                  razveljavilo Ustavno sodišče.</p>
               <p>Tudi sam ne morem mimo sekretariata in besed gospoda sekretarja Baškoviča. Tista
                  obvezna razlaga je bila seveda v Državnem zboru izglasovana z neko minimalno
                  večino. In legitimnost za takšno glasovanje, za katero se je večina odločila v
                  veliki meri, je dalo tudi mnenje sekretariat; menim, da ne iz čisto strokovnih
                  razlogov, ampak tudi iz političnih. In proti temu seveda protestiram. Tudi
                  današnji nastop in to mnenje sekretariata v zvezi z amandmajem gospoda Hvalice
                  gledam tako. Poglejte, prebral bom 69. člen Ustave Republike Slovenije. Tako se
                  glasi <stage>(nanaša se na razlastitev)</stage>: <q>"Lastninska pravica na
                  nepremičnine se lahko v javno korist odvzame ali omeji proti nadomestilu v naravi
                  ali proti odškodnini, pod pogoji, ki jih določa zakon"</q>. Če Državni zbor sprejme
                  stališča, da je javna korist Slovenije, da ne dovoli zasebnega lastništva v
                  igralništvu, ampak samo javno lastništvo, potem je seveda takšna razlastitev
                  popolnoma v skladu z ustavo in popolnoma ligitimna. In za takšne obrazložitve,
                  gospod Baškovič, se zahvaljujem. Po mojem so zavajanje Državnega zbora, in to
                  zavestno. In zato protestiram proti temu. Torej, ne glede na to, ali v teh
                  igralnicah obstaja legitimna zasebna lastnina ali ne, kar je zame seveda hudo
                  sporno, ali je tam trenutno samo družbena ali državna <stage>(ali kakorkoli bi
                     imenovali to lastnino)</stage>, torej, ne glede na to, če obstaja legitimna
                  zasebna lastnina, predlog, ki ga je dal gospod Hvalica, ni v nasprotju z ustavo.
                  In menim, da je bilo podobnih strokovnih mnenj, žal, kar precej ves čas in so po
                  svoje seveda tudi vplivale na odločitve tega Državnega zbora; poleg seveda vsega
                  lobiranja in tako naprej.</p>
               <p>V zvezi s tem bi rekel še nekaj besed o tem, zakaj po moji oceni za Slovenijo v
                  nobenem primeru ni sprejemljivo tako liberalno urejeno igralništvo z zasebno
                  lastnino; in kot smo videli, zelo hitro se lahko tudi zgodi, tudi po teh
                  amandmajih, ki so bili že sprejeti, da bo prevladujoča zasebna lastnina
                     <stage>(nizka obdavčitev in tako naprej)</stage>. Poglejte, to dogajanje je
                  dejansko izraz neomejenega pohlepa po bogastvu in oblasti nekaterih. In kam je
                  takšen neomejeni pohlep pripeljal, smo lahko v tem stoletju - če se omejim samo na
                  to stoletje, ki gre h koncu omejim - opazovali po vsej zemeljski obli. Tudi pri
                  nas je bila pred kakšnimi 55. leti revolucija, ki jo je delno tudi sprožilo nekaj
                  podobnega, še več pa je tega bilo drugod po svetu. Diktatorski režimi, ki so se
                  pogosto naslanjali na kapital tudi takšnega izvora ali podobnega izvora in s tem
                  utrjevali svojo oblast, so seveda vzpostavili idealne razmere, pravi humus za
                  socialno nezadovoljstvo in za socialne izbruhe.</p>
            </sp>
            <sp xml:id="SDZ1-Redna-28-1995-01-31.sp194">
               <speaker>PODPREDSEDNIK VLADIMIR TOPLER:</speaker>
               <p>Kolegice in kolegi, prosil bi za mir v dvorani, da bo lahko govornik povedal.</p>
            </sp>
            <sp xml:id="SDZ1-Redna-28-1995-01-31.sp195">
               <speaker>DR. FRANC ZAGOŽEN:</speaker>
               <p>Že ob zadnji razpravi sem omenil, da ne pristajam na igralništvo takšnega tipa -
                  in takšno se pri nas razvija - kot se je razvilo v Havani in vzdrževalo
                  diktatorski režim takratnega diktatorja Batista, ki je potem seveda pač vzpostavil
                  razmere za revolucijo, ki pa je prinesla samo drug diktatorski režim, ki,
                  mimogrede, sedaj <stage>(mislim)</stage> gre ponovno po isti poti: spet razvija
                  podobne dejavnosti zato, da bi se finančno opomogel in se obdržal na oblasti.
                  Lahko, da se vam zdi, nekaterim, vidim, smešno, se tudi posmehujete, ampak
                  poglejmo, po vrsti lahko diktatorske režime drugod, po Afriki, po Južni Ameriki,
                  na Filipinih in tako naprej...</p>
            </sp>
            <sp xml:id="SDZ1-Redna-28-1995-01-31.sp196">
               <speaker>PODPREDSEDNIK VLADIMIR TOPLER:</speaker>
               <p>Gospod Zagožen, govorimo o amandmajih in bi prosil, da se to...</p>
            </sp>
            <sp xml:id="SDZ1-Redna-28-1995-01-31.sp197">
               <speaker>DR. FRANC ZAGOŽEN:</speaker>
               <p>Govorim o lastništvu v igralnicah in ta amandma se nanaša na lastništvo v
                  igralnicah. Govorim o posledicah takšnega lastništva. Na to sem opozarjal že, ne
                  samo pri tem zakonu, ampak tudi pri zakonu o lastninskem preoblikovanju podjetij
                  in ob drugih priložnostih, ko se je pri nas dogajala borba za oblast v času
                  tranzicije in seveda s tem borba za vpliv na potek lastninjenja in opozarjal na
                  takšno lastniško strukturo, ki je značilna za tiste režime, ki se lahko vzdržujejo
                  samo na podlagi diktature. Ker če 2, 3 ali 4% ljudi obvladuje vse družbeno
                  bogastvo, lastniško obvladuje in vzpostavi pogoje, da policijsko zavaruje to svojo
                  lastninsko pravico in pravico do izkoriščanja, potem lahko samo na podlagi dovolj
                  močnega terorja, dokler ne pride do izbruha.</p>
               <p>Pred dnevi je tukaj gospod Jelinčič rekel, da je v krajih, kjer so igralnice,
                  najmanj kriminala, ker je tam največ policije. Prav gotovo. Gospod Hvalica je
                  danes potrdil, da tam ni kurjih tatov in podobnega kriminala; dejansko ni, ker je
                  veliko policije potrebne za to, da lahko vzdržuje tak red, kot ga potrebujejo
                  lastniki tega vsega kapitala, ki hočejo na tak način služiti denar in jim je
                  popolnoma vseeno, kaj se dogaja z družbo, kaj je z njenim socialnim zdravjem in
                  kakšne so njene perspektive. Ali bomo pristajali na tako perspektivo Slovenije? Ob
                  tem pa gospod Omerza seveda hitro ugotovi, da ga 50 ljudi na Miklošičevi že
                  moti.</p>
            </sp>
            <sp xml:id="SDZ1-Redna-28-1995-01-31.sp198">
               <speaker>PODPREDSEDNIK VLADIMIR TOPLER:</speaker>
               <p>Prosim za mir v dvorani in prosim, da se tudi, gospod Zagožen, držite dnevnega
                  reda. Razpravljamo samo o amandmaju gospoda Hvalice.</p>
            </sp>
            <sp xml:id="SDZ1-Redna-28-1995-01-31.sp199">
               <speaker>DR. FRANC ZAGOŽEN:</speaker>
               <p>Govorim prav o tem amandmaju, ki bo odločil o lastninski strukturi v teh
                  igralnicah; od tega pa je odvisno, kaj se bo z igralništvom v Sloveniji dogajalo.
                  Če bo omogočil eni kliki ali eni majhni skupini prevladujoče lastništvo in
                  sprejemanja zakonodaje, take, ki njej ustreza, potem bomo dobili igralništvo
                  takega tipa, ki bo imelo posledice, o katerih govorim.</p>
               <p>Gospod podpredsednik, ne poskušajte me ovirati s tem, da bi očitali, da se ne
                  držim teme. Če bomo torej dovolili privatizacijo te vrste, o kakršni govori v enem
                  od svojih člankov v Novi Reviji Drago Jančar in jo imenuje privatizacija, potem
                  moramo tudi računati z ustreznimi posledicami.</p>
               <p>Sprejem tega amandmaja bi torej še preprečil najhujše. Ta amandma namreč, kot je
                  gospod Hvalica tudi že sam razložil,  zagotavlja v celoti javno lastništvo, ne
                  glede na to, ali je državno največji del - 30%, ali v lasti občine - 25%, ali v
                  lasti različnih javnih skladov. Samo na tak način, da preprečimo privatno
                  lastništvo, izrazit privatni interes nad tem, kakšen bo nadzor v teh igralnicah,
                  kakšna bo stopnja obdavčitve, kje bodo smele te igralnice delati in tako naprej,
                  edino na tak način lahko zagotovimo, da bo igralništvo za Slovenijo sploh
                  sprejemljivo. Torej, samo pod pogojem javnega lastništva je sprejemljivo. Če pa bi
                  nasedli temu poskusu, ki je popolnoma očiten</p>
               <p>-</p>
               <p>in mislim prav s tem spodletelim manevrom Vlade tudi dokončno razkrinkan - da celo
                  svoj lastni amandma tik pred zdajci umakne - potem seveda bomo morali nositi
                  odgovornost za posledice, ki bodo nastale; ampak tisti, ki se boste tako odločili.
                  Jaz se za tako igralništvo ne bom.</p>
               <p>Zato menim, da je dejansko tudi neodgovorno, da danes ob tej razpravi tukaj ni
                  tudi najbolj odgovornega ministra za to področje, gospoda Gasparija, ker mislim,
                  da bi moral po tej razpravi prositi, predlagati predsedniku Vlade ponovno izredno
                  sejo in odločitev Vlade, da svetuje temu Državnemu zboru, naj njen lastni predlog
                  zavrne. Samo na tak način bi lahko še ta Vlada ohranila nekaj legitimnosti v
                  slovenskem prostoru; v nasprotnem primeru jo bo po moji oceni povsem izgubila.
                  Hvala lepa.</p>
            </sp>
            <sp xml:id="SDZ1-Redna-28-1995-01-31.sp200">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Zagožen. Gospod Poljšak se je tudi javil. Imate repliko, gospod
                  Omerza? Izvolite, prosim.</p>
            </sp>
            <sp xml:id="SDZ1-Redna-28-1995-01-31.sp201">
               <speaker>MAG. IGOR OMERZA:</speaker>
               <p>Moram replicirati. Gospod Zagožen je rekel, da me hrup moti. Rekel sem, da hrup
                  je, nisem pa rekel, da me moti. In me dejansko ne moti.</p>
            </sp>
            <sp xml:id="SDZ1-Redna-28-1995-01-31.sp202">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Poljšak.</p>
            </sp>
            <sp xml:id="SDZ1-Redna-28-1995-01-31.sp203">
               <speaker>MARIJAN POLJŠAK:</speaker>
               <p>Hvala lepa. Razpravljal bom v podporo amandmaju na amandma k 54. členu gospoda
                  Hvalice. Ampak prva stvar bo nekakšna replika. Gospa Vika Potočnik, ne vem če je
                  tukaj, ampak ni važno.</p>
               <p>Marsikdo govori o tem, da izgubljamo čas. Predlagam oziroma zahtevam, da s tem
                  prenehamo. Ker tako lahko vi nam očitate, ali mi vam, ampak mi smo plačani za to,
                  da smo tukaj. Če se lahko kakšen poslanec nad nekom jezi, naj se jezi nad tistim,
                  ki ga ni tukaj in ki prispeva k nesklepčnosti. Naša plača je ravno tako velika,
                  ali eno stvar obravnavamo eno uro ali recimo, da bomo to obravnavali tri dni
                     <stage>(ne vem, koliko je to točno planirano)</stage>; enako smo plačani in mi
                  moramo biti tukaj.</p>
               <p>Še ena stvar, ker poudarjate, zakaj je taka debata o tej zadevi. Toliko denarja
                  je, za toliko denarja! Najbrž, da zaradi tega. Zaradi tega denarja je padla ena
                  Vlada, mogoče bo še druga. Ne vem, ali bo ta Vlada obračunala s tem političnim
                  lobijem ali ne bo. Bomo videli. Zdaj se nekaj premika, ali je pa lažno. Ali se
                  samo navidezno nekaj dogaja, Vlada je sprejela sklep pet minut prekasno. Ma kako
                  to. To je prav smešno. Zdaj ne vem, če resno misli Vlada, upam, da bo tudi
                  minirala. Zdaj končno, ali bomo stvari zasukali, ali bomo stvari spremenili v
                  Republiki Sloveniji ali jih ne bomo.</p>
               <p>Prva Vlada, saj ni važno, gospod Peterle je imel v svoji Vladi tudi komuniste
                  oziroma ne vem, kakšni komunisti so bili, tisti, ki so bili nekoč v partiji, ne
                  vem kakšne komuniste je imel. Torej, to bo bolj on vedel. ...<stage>(govor iz
                     klopi.)</stage> Ali so zlasti tisti, ki so dobili malo jajc od tiste kure, ki
                  jo imam tukaj; ...kura ki nese zlata jajca. Tako.</p>
               <p>To se pravi, ker gre za tako veliko stvar je jasno, da je taka debata. Če se bo
                  sedaj Vlada odločila, da bo naredila, ker jaz nisem noben proceduralni mojster,
                  toda videl sem nekatere, ki se razumejo na proceduro, da so zahajali na levo stran
                  k Vladi in se nekaj pogovarjali; mogoče bodo znašli kakšno proceduralno potezo, s
                  katero se bo zadeva, ta voz končno ustavil in bo začel navzgor v korist države. To
                  se pravi, jaz bom govoril v podporo amandmaju gospoda Hvalice.</p>
               <p>Prvo vprašanje je ...Torej nisem še posebej navajen, ker to področje ni najbolj
                  moje, moje področje so nacionalistična vprašanja, državljanstvo in socialna
                  vprašanja, recimo vprašanje socialne države; tedaj lahko govorim tudi v dobri
                  slovenščini in zdaj vas prosim, da mi ne zamerite, ker mogoče, če se mi bo zdelo
                  in če ne bom mogel drugače, bom začel govoriti v dialektu. Ampak vam garantiram,
                  da bom govoril počasi, zato, da se boste kaj naučili, no, če mi ne bo v tej ubogi
                  slovenščini, kot je pač moja. Vi mahate tako. Ljudje smo različni. Kdor nima
                  talenta, nima talenta podedovanega - jaz očitno nimam talenta. Skoraj 16 let sem
                  hodil v šolo, sem hodil na izpite in ker sem študiral tehniko, sem imel v
                  slovenščini zmeraj 2 ali pa še manj kot 2. Govoril bom, četudi je treba v
                  dialektu, v podporo gospodu Hvalici oziroma o njegovem amandmaju in ne samo o
                  amandmaju. Zaenkrat tudi gospodu Hvalici v podporo.</p>
               <p>Vem, da so različna mišljenja, vem tudi za nekaj raznih govoric in podtikanj.
                  Zaenkrat zaupam gospodu Hvalici in ker mu zaupam, govorim tudi v podporo njemu.
                  Sedaj ne govorim o social-demokratih. <stage>(Ne.)</stage> Gospod Ivo Hvalica,
                  takšnega kot sem ga spoznal, prej ga nisem poznal, spoznal sem ga v Državnem
                  zboru. Govorim v podporo Ivu Hvalici. Ni mi treba mahati.</p>
            </sp>
            <sp xml:id="SDZ1-Redna-28-1995-01-31.sp204">
               <speaker>PODPREDSEDNIK VLADIMIR TOPLER:</speaker>
               <p>Gospod Poljšak, govorite o amandmaju.</p>
            </sp>
            <sp xml:id="SDZ1-Redna-28-1995-01-31.sp205">
               <speaker>MARIJAN POLJŠAK:</speaker>
               <p>Najprej podpora gospodu Hvalici. To želim povedati. Če ste potrpeli toliko, boste
                  še malo. Prvič sem videl gospoda Hvalico na Komisiji za lastninsko preoblikovanje.
                  Pride Hvalica, a ti si iz Nove Gorice. Usede se k meni, je rekel Hvalica. Ne, ne,
                  se ne bom usedel k tebi; najprej bom videl kakšen si. Se nisem usedel k Hvalici.
                  Hvalica je sedel na drugi strani, jaz pa na drugi strani. Potem sem čakal. Seveda
                  veste, kaj obravnava Komisija za lastninsko preoblikovanje - lastninske probleme.
                  Sedaj bomo videli, kako bo. Ali bo potegnil s tistimi, ki kradejo ali pa proti
                  tistem. Take stvari so bile na programu tiste seje. Hvalica je potegnil proti
                  tistim, ki kradejo. Potem sem mu pa rekel: <q>"Poslušaj, Hvalica, od sedaj naprej,
                  kar mi boš rekel, bom zraven tebe."</q> Vi tudi opazujete Iva. Kako se on bori? Če
                  kakšen zna dokazati, da Ivo... Kaj je sedaj?</p>
            </sp>
            <sp xml:id="SDZ1-Redna-28-1995-01-31.sp206">
               <speaker>PODPREDSEDNIK VLADIMIR TOPLER:</speaker>
               <p>Gospod Poljšak, prosil bi vas, da govorite o amandmaju.</p>
            </sp>
            <sp xml:id="SDZ1-Redna-28-1995-01-31.sp207">
               <speaker>MARIJAN POLJŠAK:</speaker>
               <p>Bom govoril do 17.00 ure.</p>
            </sp>
            <sp xml:id="SDZ1-Redna-28-1995-01-31.sp208">
               <speaker>PODPREDSEDNIK VLADIMIR TOPLER:</speaker>
               <p>Lahko govorite tudi do 17.00 ure, čeprav bi vam lahko kot predsedujoči omejil
                  razpravo na pet minut. To možnost mi poslovnik daje. Ker ste opozicijski poslanec
                  tega ne bom naredil. Niste pa se prijavil v skladu s poslovnikom pred razpravo.
                  Samo, če bi se pred razpravo, bi pa lahko govorili. Vam dajem besedo.</p>
            </sp>
            <sp xml:id="SDZ1-Redna-28-1995-01-31.sp209">
               <speaker>MARIJAN POLJŠAK:</speaker>
               <p>Prvič, amandma je vložil gospod Hvalica. Ko vanj osebno ne bom več verjel, ga ne
                  bom podpiral. In zmeraj, dokler sem verjel vanj, sem ga podpiral in sem se tudi z
                  mojo malenkostjo, ker je bil on utrujen in tudi žalosten, sem ga videl, videl sem
                  ga žalostnega. Ne vem koliko je bil žalosten, kakšen, ki še nobenega ni potolkel.
                  Tudi kakšen od vas je včasih žalosten.</p>
               <p>Ko sem ga videl žalostnega, sem ga malo potolažil in sem se zanj izpostavil. Ampak
                  tisti trenutek, kadar bom začutil, da ima on od zadaj neke interese, ko smo
                  govorili o milijonu mark podkupnine, da gre to skozi. Če bi opazil, da bi on kaj
                  imel in če bom naredil rezime glasovanj in vsega boja in če bom na koncu bitke
                  opazil, da je delal narobe, on v tistem bom bu, bom jezen in bo odpadel od mojega
                  srca, je konec in se ne bom postavil več zanj.</p>
               <p>Sedaj grem na igralništvo do 17.00 ure. Zgodovina igralništva. Poglejte. Marsikaj
                  sem poslušal. Kmalu po letu 1945 je prišlo igralništvo v to državo; verjetno so že
                  prej igrali kvatopirci in tako naprej. Ampak igralništvo pri nas je bilo državni
                  monopol. Država je bila, država je bila pač takšna kakršna je bila. Najprej
                  diktatura avantgarde delavskega razreda. V redu. Ta avantgarda delavskega razreda
                  je pač imela igralništvo, kjer so ravnotako prihajali Italijani in zapravljali
                  denar in ta je denar uporabljala za obveščevalno službo. Malo so si tudi potlačili
                  v žep, vendar pa verjetno relativno malo. Če izhajam iz začetka vsako stvar, tudi
                  zdravstvo pravi, da je treba vsako zadevo začeti zdraviti pri koreninah. Ali pa je
                  ena taka parola: treba se je vrniti k izviru. Pri temelju je treba začeti.</p>
               <p>Temeljno vprašanje je, ali je igralništvo nekaj posebnega ali je to normalna
                  gospodarska dejavnost. Videli ste zadnjič okroglo mizo, ki je bila na Kanalu A, pa
                  je bil gospod Kovač tisti glavni ideolog in zagovornik. Ena taka racionalna stvar,
                  kjer se poskuša to racionalno zagovarjati, češ da je to normalna gospodarska
                  dejavnost. To ni normalna gospodarska dejavnost! To je lahko samo državni monopol.
                  Če se mi odločimo, da je to državni monopol, potem je iz tega jasna posledica, da
                  to mora biti še naprej državna lastnina oziroma sprememba. Sprememba ne, sedaj bom
                  spet branil gospoda Hvalico, ki ga toliko napadajo, kaj on dela v Gorici. On v
                  bistvu prinaša večjo korist za Gorico. Če bo njegov amandma uspel, če bo stvar
                  uspela, tako da je namesto tega, da je prej država kontrolirala, bo to sedaj v
                  lasti državi - njegov amandma je samo 30%... Pardon! Njegov amandma je 25% za
                  občino. Se pravi, ne 100% za interese države, ampak 25% za interese občine. To je
                  ena sprememba. Kakšno spremembo bi še želeli narediti? V nekaterih stvareh se bom
                  pokrival z mojimi predgovorniki, ker nimam nobenih posebnih in specialnih idej na
                  tem področju, bom pač ponavljal. Žal mi je, ker sem rad originalen, ampak včasih
                  je treba tudi kopati kot ti pripada, kot prijatelju in vojščaku. Se pravi,
                  sprememba je. Sprememba je v tem, da namesto prej, ko je država ta denar rabila za
                  svojo varnostno-obveščevalno službo in za akcije, v tujini plačevati svoje
                  likvidatorje, vohune ali ne vem koga, najprej vohune, pa tudi likvidatorje.
                  Namesto, da bi šel ta denar... Poznam ljudi, ki so bili likvidatorji. Poznal sem
                  enega, je rekel, ja, treba je bilo v Avstriji tako in tako narediti. Sem rekel
                  <q>"dobro, me ne briga, ne mi praviti naprej, ker me ne zanima oziroma ker ne maram
                  slišati"</q>. Čim manj takih stvari veš, tem boljše je. To je ena pot. Druga pot je
                  tista, ki ste si jo vi zabili v glavo, da boste naredili v Sloveniji nek novi
                  kapitalizem; imel sem namen gospoda Deželaka replicirati in ga bom tudi napadel,
                  ker je govoril o novi podjetniški eliti, o novi kapitalistični eliti. To se vam je
                  usedlo v srce ali pamet, jaz upam, da je več tega, da ste sprejeli v svoje srce in
                  pamet, kot da je kakšen denar zadaj. Jaz bi si želel, da ste vi iz principa,
                  tisti, ki ste na drugi strani, da ste iz principa za tem, ne zaradi podkupnine.
                  Tako bi si želel. In ste si zabili v glavo, da boste to deželo naredili deželo
                  nove kapitalistične elite, nove podjetniške elite, ki bo brezobzirno marširala
                  proti oblasti, moralne vrednote pa nimajo pomena. Če se bo kakšen kaj spomnil za
                  propagando, potem bo še morda malo morale. Lahko je tudi lažna morala, lažna
                  morala je bila vedno. Lažna morala je bila v kapitalizmu, lažna morala je bila v
                  komunizmu, lažna morala je lahko sedaj v tem novem kapitalizmu in tako naprej.</p>
               <p>Kako jaz pojmujem to igralništvo? To igralništvo - to so povedali tudi oni, kjer
                  je govoril gospod Kovač - industrija, ki zadovoljuje človekove iluzije. Se pravi,
                  igralec pride in si misli <q>"jaz bom pa nekaj pridobil, jaz bom pa obogatel"</q>. Ima
                  iluzijo. Mogoče nekaj takega ima vsak v v sebi, samo da eni to prerastejo zelo
                  hitro, še mladi, eni pa kasneje. V bistvu je to neko zlo. Kot, da bi si želeli:
                  sedaj bomo prodajali toliko mamil; čim več mamil prodajmo. Se pravi, čim več ljudi
                  naj bi igralo, pri mamilih čim več ljudi naj bi jemalo mamila, pa še pocrkalo naj
                  bi jih čim več zraven. Ker če rečeš <q>"čim več"</q>, potem, če prideš do igralništva,
                  čim več naj jih igra, čim več naj jih obuboža. Vemo vsi, pisalo je v časopisu, za
                  negativno plat tega. To je zlo, ki se ga ne da odpraviti. Strinjam se. Tega zla se
                  ne da opraviti, toda potrebno je delati tako, da je to zlo pod kontrolo. Ampak to
                  govorim sedaj s pozitivnega vidika, sedaj govorim iz enega drugega, mislim govorim
                  dobronamerno, kakor, da je zlo pred nami, pa se mi odločamo, ali bi se ukvarjali z
                  zlom ali ne, ali bi ga zagrabili ali ga ne bi zagrabili, ampak situacija je
                  drugačna. Situacija je takšna: ali bomo mi kontrolirali to industrijo, ki se
                  ukvarja z iluzijami in takorekoč, bomo rekli na pol zlo ali pa z zlom, ali bodo pa
                  tisti, ki trenutno kontrolirajo <stage>(in to je neka politična elita)</stage>,
                  uvedli kontrolo v državi. Nekdo je to imenoval mafija. No, saj mafija je neka
                  združba, ki se ne podreja nekim zakonom ali pa normam, niti na pol ne, ampak
                  deluje samo v smislu svojih interesov. Se pravi, temeljno vprašanje je tukaj: ali
                  se bomo mi podredili? Torej kakšno državo smo si zamislili? Dobro gotovo je, da
                  vsak slovenski volilec, politik ene in druge stranke, če pošteno misli, potem ima
                  verjetno iluzije, če misli, da bo ta družba in ta država kar tako sama od sebe
                  dobra. Ja, ja, res je. Vse kaže tako in tudi po tistih zakonih, da če se ne
                  trudiš, za to, da bi bila stvar boljša, gre gotovo sama od sebe na slabše. Če mi
                  mislimo o njem, mislim, marsikdo misli, lahko tudi sam sedaj kritiziram sebe in
                  podobno misleče ali pa kritiziram prav tako druge, ki mislijo z drugih političnih
                  stališč, da bo kar tako nekaj nastalo. Očitno kar tako dobra družba ne more
                  nastati, ampak se je potrebno za to potruditi. Torej, tisti cilj, ki ga imamo mi,
                  je očitno omejitev zla. Sedaj pa, kako to deluje. Da grem naprej in ponavljam. Mi
                  smo vsi govorili in meni je bilo to zagroženo, da bom, mi je bilo zagroženo s
                  tožbo, če bom govoril, da gre denar čez mejo. Mi smo o tem govorili na
                  preiskovalni komisiji, da gre denar čez mejo...</p>
            </sp>
            <sp xml:id="SDZ1-Redna-28-1995-01-31.sp210">
               <speaker>PODPREDSEDNIK VLADIMIR TOPLER:</speaker>
               <p>Gospod Poljšak, moram vas, žal, prekiniti kljub temu, da vas je lepo poslušati,
                  ampak prosim, da govorite o dnevnem redu. Ne govorimo o preiskovalni komisiji,
                  ampak govorimo o amandmaju na amandma. In prosim, da se držite dnevnega reda.</p>
            </sp>
            <sp xml:id="SDZ1-Redna-28-1995-01-31.sp211">
               <speaker>MARIJAN POLJŠAK:</speaker>
               <p>Ja, ja, seveda. Poglejte, ta amandma pravi, da bo, če bodo delnice imele, bile
                  razporejene tako, kot pravi ta amandma na amandma, potem tisti denar ne bo hodil
                  čez mejo. Potem je konec, se pravi, posebno, če bi se v Gorici zgodilo, recimo,
                  sedaj so pisali tisto pismo, ko so nam pisali, glavna stvar, ki sem jo videl v
                  tistem pismu, so napisali, da so imeli izgubo. Če so imeli izgubo, bi moral nekdo
                  zamenjati vodstvo. Če takšna super organizacija ima izgubo, bi nekdo moral
                  zamenjati vodstvo. In Državni zbor verjetno, za enkrat, če bi mi mislili, da smo
                  lastniki, ne, da smo lastniki procentov ali deviz, jaz ne glede na to, če mi daste
                  kakšno podkupnino oziroma proti temu, ne potrebujem nič, bom glasoval za zamenjavo
                  vodstva Hita, ki piše, da je izguba. Vsi ste brali, da je izguba. To se pravi,
                  morali bi zamenjati vodstvo. Dobro. Se pravi, da denar, ki se tam dobiček oznanja
                  oziroma dobiček, tudi je bil en pogovor o dobičku, in tudi v tem pogovoru sem bil
                  udeležen in ta pogovor se</p>
               <p>je nanašal na podatke, ki so bili, vsi smo to videli, o tem smo tudi že govorili,
                  na televiziji in tako naprej, kjer piše: Hit znese državi letno 3 tisoč 333 zlatih
                  jajc vsako vredno 45 tisoč nemških mark in tako naprej. Če to pomnožiš, 3.333
                  zlatih jajc krat 45 tisoč nemških mark vsako zlato jajce, dobiš 150 milijonov mark
                  letnega. Sedaj, kako naj človek misli, takšno reklamo delajo. Takšno reklamo, iz
                  katere lahko tudi potegneš ven podatke <stage>(če ste kaj od matematike vi ste
                     ekonomisti, jaz sem bolj tehnik, jaz bolj uporabljam matematiko, ekonomije
                     kolikor se učim od ekonomistov, v šoli se nisem učil)</stage> in potem se pa
                  vprašaš, kaj zdaj prinese? Letos so nam že povedali, da so povečali bruto produkt.
                  Priznali so, kaj je v resnici, bog ve. Jaz ne ve. Potem pa pravi, beži po podatke.
                  Če bi imel oblast, bi jaz hitro podatke zrihtal.</p>
               <p>To se pravi, zdaj je bruto produkt 200 milijonov mark, so oni priznali v tistem
                  dopisu. Tam piše 200 milijonov mark. To se pravi, zdaj oni nam pravijo, da je Hit
                  dal, recimo ne lani ampak v predlanskem, ker to je bilo lani, ta propaganda, to se
                  pravi, se nanaša na predlansko leto, da je dal Hit državi 150 milijonov mark. Kako
                  je dal? Zdaj, če ti daš, pomeni, da daš celih 150 milijonov. Ali je dal kaj davka
                  od tega? Koliko davka je plačal, kam je šel drugi, kje je razlika, kje je dobiček,
                  kje so razni oni, kje je tisti košček, ki je hitel čez mejo. Spet tisto: borša,
                  denar, meja, točka, organizacija, telefoni. Ali vidite? To rečejo 150.000 mark
                  deviznega priliva. Enkrat rečejo devizni priliv, če se to menja v tolarje; se
                  razume, da država dobi sama devize mora dati tolarje za to, v bistvu ne pridobiti.
                  Kadar se obravnava pretok, en obračun, v kateremkoli podjetju, ali kakorkoli se
                  obračuna vse kar je prišlo notri; notri je prišlo 150.000 mark, kam je šel
                  posamezen košček in kam je šlo. To se pravi popolna kontrola inputa in outputa.
                  Kje je sedaj cel ta output od teh 150 milijonov? Mislim, da bi si moral taka
                  vprašanja vsak zastaviti.</p>
               <p>Torej pomembna stran tega, da se igralnice podržavijo,  je, da država pride do
                  dodatnih sredstev in da občina, kjer so igralnice - najbolj se to pri nas nanaša
                  na Gorico - da občina Gorica pride do dodatnih sredstev; pri čemer jaz računam in
                  to bi bil en dober postopek. Ker to, kar je bilo že povedano tudi tukaj, v Gorici
                  gre gospodarstvu, gre relativno slabo in zato bi tam, za tiste čase - ker meje se
                  pač spreminjajo, ne bodo zmeraj isti pogoji, da bo igralnica v Novi Gorici - ta
                  denar bi zdaj ali občinska ali ne vem kakšna oblast, pa ne spet v žepe, pa nesti v
                  San Marino, pa nesti v Albanijo, pa na Češko. Ne tako, to delo je treba ustaviti.
                  Tam moram iti denar, to recimo gre za Gorico, mora zato, da se počasi postavlja
                  nazaj na noge goriško gospodarstvo druge vrste, se pravi navadne gospodarske
                  dejavnosti. Zato je to delno podržavljanje, ki ni podržavljanje, ampak je tudi
                  lastninjenje v tem smislu, da bodo igralnice tudi v lasti in da bodo občine od
                  tega imele koristi, zato je to treba podpreti, to stvar je treba tako razviti. Ne
                  vem, verjetno tisti, ki ste proti temu in ki zagovarjate privatno lastnino v
                  igralnicah, vi si ustvarjate iluzije, da bo ta kapital prišel nazaj. Poglejte, ne
                  bo prišel. Zakaj ne bo prišel? Dosedaj ni prišel. Denarja, kar je šlo, če mi eden
                  lahko dokaže, vsi tisti, ki smo tehniki, pa tudi tisti, ki niso tehniki, veš:
                  toliko vložiš, toliko pride nazaj. Kje je razlika za nazaj? Ali se to zna pokazati
                  in dokazati, ali se da raziskati? Da se. Noče se. Če pridemo na oblast, bomo vse
                  raziskali. Vsega se ne da. Recimo, bomo 80% raziskali, 20% bo tako ali tako šlo.
                  To se pravi, vi mislite, da se bo sedaj naša dežela spremenila v deželo elite
                  novih podjetnikov in novih kapitalistov. Kaj se vam ne zdi, da imate vi malo -
                  mislim, vaši računi niso gotovi. Kaj pa, če se bo zgodilo, recimo, da - predčasne
                  volitve mogoče ne, mogoče pa bo kasneje prišla takšna garnitura na oblast in
                  takšne politične sile, ki bodo preprečile to oligarhijo? Ja, kje bo potem denar!?
                  Potem boste pa tudi vi navadniki, ki nas držijo tukaj - veste imam vse spiske
                  glasovanja. Tudi tega glasovanja imam spisek.</p>
            </sp>
            <sp xml:id="SDZ1-Redna-28-1995-01-31.sp212">
               <speaker>PODPREDSEDNIK VLADIMIR TOPLER:</speaker>
               <p>Gospod Poljšak, samo prosil bi vas, rad bi tudi vas vtiril. Govorimo o amandmaju.
                  Zdaj ste prišli na čisto drugo temo.</p>
            </sp>
            <sp xml:id="SDZ1-Redna-28-1995-01-31.sp213">
               <speaker>MARIJAN POLJŠAK:</speaker>
               <p><stage>(Ne.)</stage> Treba je ta amandma podpreti zato, ker če ga ne podprete, bo
                  šel spet denar naprej tja čez in nazaj ne bo več prišel, ker verjetno, jaz
                  verjamem, mogoče se motim, ampak vi pa vzemite tako, da ta zadeva ni gotova, da bo
                  tukaj zavladal, v Sloveniji, bi rekel, nov velekapital. Ni gotovo. Lahko da bo
                  prevladal socialdemokratski in socialni model družbe v Sloveniji. Kaj pa če bo ta
                  prevladal!? Tisi denar bo izgubljen. Potem Slovenci ga bodo imeli, saj vem, da ga
                  bodo imeli Slovenci. Saj so. Po vojni so ga imeli eni čez, zdaj ga bodo imeli po
                  tej vojni drugi čez, pa to ni prav. To ni pravi odnos do stvari, ker ni
                  zanesljivo, zdaj gledam z enega stališča, recimo, če vas to nič ne boli; recimo,
                  da ne gledate socialdemokratsko, pa če gledate na stvar <q>"kaj me briga"</q> saj imajo
                  Slovenci v rokah, recimo da tako gledate nas, slovenski kapitalisti, da ljubite
                  tiste slovenske kapitaliste, ki zdaj nastajajo. To jih je enih deset v Gorici, ali
                  dvajset, trideset, pa še trideset se jih</p>
               <p>skriva zadaj. Ta amandma je treba sprejeti zato, da se to ne bo zgodilo.</p>
               <p>Ni zanesljivo in ni gotovo, ali bo denar prišel nazaj in bo zopet ostal na oni
                  strani. In če bo kasneje nastopila neka socialdemokratska kombinacija, kar je
                  možno - za liberalci pridejo social demokrati, najbolje je tako, da se vrstijo eni
                  in drugi, ali neki, ki so podobni socialdemokratom. Ni nujno, za mene ime ni
                  pomembno, govorim o socialdemokratih, so lahko tudi krščanski demokrati. Če bi
                  bili oni socialni, bi bili za mene boljši socialdemokrati kot drugi. Mene to ne
                  briga, v kakšno etiketo se kdo postavlja. Meni je važno, kaj kdo dela in tudi za
                  ljudi je važno in za stvarnost in za resnico, kaj kdo dela, ne kakšno etiketo ima.
                  Kaj me briga kakšno etiketo ima kdo.</p>
               <p>Tudi, če bi bila liberalna demokracija, saj liberalna demokracija v Rusiji recimo
                  zgleda nacionalistična, pa je čisto kontra, so stvari kontra. Pa to sploh ni
                  pomembno; stvari so lahko za in kontra.</p>
               <p>Se pravi, če pride, kakor je rekel gospod Geržina, izgleda, po lokalnih volitvah,
                  da bi oni imeli večino in da bi v njihovi stranki prevladala socialna linija
                  namesto linije, ki je za elito novih kapitalistov in elito novih podjetnikov in ne
                  vem še kaj za razne druge lumpe skupaj. Če tista socialna linija prevlada v
                  prevladujoči stranki, ki bo zmagala na volitvah, bo prišla potem socialna linija
                  na oblast. In kako se boste potem z njimi pogovarjali!? Ali ste sigurni, da bodo
                  še vedno tako mehki kot so danes? Jaz ne. Če bi bil jaz z njimi, v njihovi koži,
                  bi tiste, ki so pomagali k temu, da teče denar namesto v Slovenijo ven iz
                  Slovenije, bi rekel, zdaj boš pa ti odgovarjal. Če te dobim, da si ti to delal
                  načrtno proti interesu slovenskega naroda in nisi upošteval varnostnega faktorja
                  za bodočnost, ja, potem te pa kaznujem. Treba je upoštevati varnostni faktor za
                  bodočnost.</p>
               <p>Sem za ta amandma zato...</p>
            </sp>
            <sp xml:id="SDZ1-Redna-28-1995-01-31.sp214">
               <speaker>PODPREDSEDNIK VLADIMIR TOPLER:</speaker>
               <p>Gospod Poljšak, prosim, da se vrnete k amandmaju, ne pa, da delate politično
                  analizo. O tem bomo govorili drugič. Prosim.</p>
               <p>O amandmaju je beseda. Prosim, da upoštevate tudi proceduro, ki je pa enaka za
                  vse, vseeno iz katere stranke je kdo.</p>
            </sp>
            <sp xml:id="SDZ1-Redna-28-1995-01-31.sp215">
               <speaker>MARIJAN POLJŠAK:</speaker>
               <p>Ne, ne. Menim, da je ta amandma treba podpreti ne glede na to, da je marsikomu
                  anahron. Jaz zagovarjam naslednjo politiko. Če te ulovijo na proceduro, če te
                  ulovijo na besedo, če te ulovijo na sistem - ne pusti se. Bistvo je, da se ti
                  boriš za resnico naprej. Če te zmedejo s proceduro, potem si zmeden. Nas so zmedli
                  s proceduro. Ja. Ja. Nas so zmedli s proceduro. 31. člen. Vse v redu in prav. 31.
                  člen popolnoma prav, o invalidskih podjetjih - to je primerjava, o invalidskih
                  podjetjih. Mogoče je prav, da imajo oni 10% lastnine nad tem. Jaz mislim, da ni,
                  ampak teoretično vedno postavim, če jaz mislim tako, teoretično je možno, da je
                  stvar drugačna. Mogoče je prav. Tam smo naredili napako. Napako smo naredili -
                  vsak ve kateri, ne bom dal imena - smo naredili napako, da smo zaradi nekega
                  principa ali posameznih principov, žrtvovali ritem boja. Ker pri vsaki bitki,
                  vsakemu spopadu je pomemben ritem. Ne bom rekel katera vojska, ampak vam povem, ta
                  vojska je imela godbo v svojem koraku, zato je marširala in razbila sovražnikove
                  vrste. Kadar začne muzika in ritem, in kadar doseže vsaj opozicija, ali kdorkoli
                  ki ni opozicija - ne opozicija, narobe govorim - kar dosežejo tisti, ki pošteno
                  mislijo; ko pravi ljudje dobijo dovolj korajže, da prav marširajo, takrat je treba
                  ta marš držati naprej - ker važen je marš in ritem. Jaz vem, da bi pri 31. členu
                  lahko zmagali in potem bi samo marširali skozi 54. člen - in včeraj bi bila zadeva
                  skoraj končana...</p>
            </sp>
            <sp xml:id="SDZ1-Redna-28-1995-01-31.sp216">
               <speaker>PODPREDSEDNIK VLADIMIR TOPLER:</speaker>
               <p>Gospod Poljšak, moral vam bom izreči opomin, če se ne boste držali dnevnega reda.
                  Prosim, da razpravljate o amandmaju, ne pa kako marširajo.</p>
            </sp>
            <sp xml:id="SDZ1-Redna-28-1995-01-31.sp217">
               <speaker>MARIJAN POLJŠAK:</speaker>
               <p>Jaz razpravljam o amandmaju in o taktiki, kako se je treba boriti za to, da tak
                  amandma gre skozi. Mi lahko debatiramo...</p>
            </sp>
            <sp xml:id="SDZ1-Redna-28-1995-01-31.sp218">
               <speaker>PODPREDSEDNIK VLADIMIR TOPLER:</speaker>
               <p>Gospod Poljšak, vi si taktiko lahko naredite, ne morete pa o tej taktiki govoriti.
                  Govorite lahko samo o amandmaju in prosim, da se držite.</p>
            </sp>
            <sp xml:id="SDZ1-Redna-28-1995-01-31.sp219">
               <speaker>MARIJAN POLJŠAK:</speaker>
               <p>Izrednega pomena je taktika, ker taktika je odraz duševne moči, notranje. Problem
                  je v tem, da se ljudje bojijo glasovati tako in tako. Ne vi meni praviti! Naj
                  novinarji odkrivajo, zakaj se kakšen boji, ali tako hoče, ali se samo spreneveda.
                  Najrajši se ne bi zameril ne tistim, ki se tako borimo, niti svoji duši in srcu,
                  pa se ne bi zameril Vladi, pa onemu ministru, temu se pa bi, pa se ne bi zameril
                  onemu lobiju, ki ga, ne vem kako, drži v šahu. Ja, tako je.</p>
               <p>Problem. Problem je srčnosti in kjer je problem srčnosti je problem taktike.
                  Problem sprejema tega člena, ki ga je predlagal Hvalica, je problem notranjega
                  spoznanja. To je problem notranjosti, problem preseči navadne drobnarije. Če
                  presežemo navadne drobnarije in naredimo en prehod, korak čez rubikom, saj se
                  najbrž morajo stvari v tej Sloveniji spremeniti. Moramo jo spremeniti. Zakaj ne bi
                  bili enkrat radikalni.</p>
               <p>Tudi ta propaganda, ko se na terenu srečam s kamorkoli, recimo v Ajdovščini... To
                  ni važno, ne tiče se tega, ampak tiče se tega, da dobijo občine. Ker so ljudje
                  tako rekoč videli, kako se to počasti razrašča, negativna vizija tega bi bila, da
                  se mi temu vdamo. Mi v bistvu samo odlašamo. Odlašamo, kdaj se bomo spopadli s tem
                  razčlovečevanjem. <stage>(Ne vem, če sem prav povedal.)</stage> Se človeka
                  razčloveči...</p>
            </sp>
            <sp xml:id="SDZ1-Redna-28-1995-01-31.sp220">
               <speaker>PODPREDSEDNIK VLADIMIR TOPLER:</speaker>
               <p>Prosil bi vas, gospod Poljšak, da se res držite dnevnega reda. Če ne, bom
                  prisiljen, da bom izrekel opomin.</p>
            </sp>
            <sp xml:id="SDZ1-Redna-28-1995-01-31.sp221">
               <speaker>MARIJAN POLJŠAK:</speaker>
               <p><stage>(Smeh.)</stage> Kaj hočete izreči opomin? Kolegi, srce v roke in borba
                  naprej. Živijo!</p>
            </sp>
            <sp xml:id="SDZ1-Redna-28-1995-01-31.sp222">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Preglju.</p>
            </sp>
            <sp xml:id="SDZ1-Redna-28-1995-01-31.sp223">
               <speaker>ŽARKO PREGELJ:</speaker>
               <p>Spoštovani! Dovolite mi, da izrazim nekaj svojih pomislekov oziroma, da nadaljujem
                  z dilemo o konsistentnosti sprejetih amandmajev. Zavedati se moramo, da smo
                  sprejeli k temu členu vsaj pet amandmajev in ti amandmaji ta člen naredijo
                  nekonsistenten oziroma neskladen z ostalimi členi. Zavedati se moramo, da smo v
                  tretji obravnavi, in da je takšna odločitev zbora lahko usodna za usodo zakona.
                  Namreč, v čem je problem? Če natančno pogledamo mnenje sekretariata, ki je bilo
                  podano v več mnenjih se začne vsa zadeva že pri 8. členu, ki določa subjekte, ki
                  lahko prirejajo igre na srečo. V prvotnem besedilu je bilo zapisano, da lahko igre
                  na srečo prirejajo vse pravne osebe v tej državi, razen tistih, ki imajo v svojem
                  kapitalu lastnike tujih oseb. Kasneje smo sprejeli amandma, ki te zadeve ureja,
                  toda mnenje sekretariata je do amandmajev k 54. členu ostalo enako. Tako se enako
                  ugotavlja, da so amandmaji tako poslanske skupine LDS, ki so bili sprejeti pod
                  številko 8, kot amandma, ki ga je podpisal gospod Hvalica, da so ti amandmaji v
                  nasprotju s pravnim sistemom. Pri tem se v mnenju našteva, kaj je ta nasprotnost s
                  pravnim sistemom. Tako gre za vsebinsko premalo definirano določbo, gre zgolj za
                  obrazložitev oziroma tako navaja: detaljno se zadeva pojasnjuje v obrazložitvi,
                  nikakor pa ne v določilu samem. To velja za amandma poslanske skupine LDS. V
                  nastopu gospoda Baškoviča je bilo povedano, da gre za identičen pristop tudi do
                  amandmaja gospoda Hvalice, ki ravno tako uvaja to posebno družbo Slovenija Casino
                  in podobno.</p>
               <p>Sprašujem, kaj naj v tem trenutku naredimo. Namreč, ti pomisleki sekretariata, da
                  je takšna rešitev, kot je bila v bistvu na zboru danes sprejeta, nevzdržna s
                  pravnim sistemom -  tukaj se kot pravni sistem misli zakon o gospodarskih družbah,
                  torej zakon, ki opredeljuje delovanje in organizacijo delniških družb - ti
                  pomisleki so lahko upravičeni. Po mojem mnenju pa obstaja čisto enostavna rešitev.
                  Običajno, in to smo v tem zboru že nekajkrat naredili, se lahko s posebnim zakonom
                  uredijo drugačni odnosi tudi v gospodarskih družbah, tudi v delniških družbah,
                  zato ne razumem tega apriori negativno naravnanega strokovnega mnenja in prosim,
                  da bi gospod Baškovič te zadeve natančno pojasnil.</p>
               <p>Drug problem, ki se pojavlja pri celotnem sklopu teh amandmajev, je opomba, ki je
                  bila zapisana oziroma, ki je zapisana za petim amandmajem, to je amandmajem Vlade.
                  Ta opomba navaja, da s sprejetjem amandmajev pod zaporedno številko 3 in 5,
                  amandma Vlade, je potrebno črtati 55. člen. Kolikor je meni znano, se s takšnim
                  načinom ne da črtati noben člen. To opombo razumem kot opozorilo, da bo sprejetje
                  teh amandmajev ustvarilo neskladnost med členi v zakonu. Na 55. člen v drugi
                  obravnavi ni bilo amandmajev oziroma ni bil sprejet noben amandma, torej se ta
                  člen v tretji obravnavi ne da več obravnavati. Verjetno lahko sekretariat po koncu
                  tretje obravnave ugotovi medsebojno neskladnost določil in pač predlaga nek
                  uskladitveni amandma. To razumem takole in upam, da je bilo tako tudi mišljeno,
                  medtem, ko opomba je res nekoliko poslovniško neskladna.</p>
               <p>Če dovolite, bi opozoril še na nekaj posledic danes sprejetih amandmajev.
                  Amandmaji, ki smo jih sprejeli k 54. členu, so ustvarili nekako takšno besedilo,
                  kot sem si ga uspel skicirati. 54. člen se sedaj glasi takole: "Delničarji,
                  koncesionar <stage>(dobesedno koncesionar piše, namesto igralnice)</stage>
                  <q>"Delničarji, koncesionar so lahko le pravne osebe s sedežem v Republiki Sloveniji,
                  ki med seboj niso kapitalsko in upravljalsko povezane, zaposleni in bivši
                  zaposleni pri koncesionarju, Republika Slovenija, Skladi Republike Slovenije in
                  lokalna skupnost, kjer je igralnica"</q>. To je sedaj prvi odstavek, ki je bil sprejet
                  s prvim, drugim, tretjim in četrtim amandmajem. Nakar se tekst nadaljuje s petim
                  amandmajem, ki se glasi: <q>"Zaposleni pri koncesionarju imajo v lasti skupaj največ
                  10% delnic koncesionarja. Posamezna pravna oseba ima lahko v lasti največ 20%
                  delnic koncesionarja. Pravna oseba, v kateri je posameznik večinski lastnik
                  delnic, ne more biti delničar koncesionarja"</q>. Do tukaj sprejeti amandmaji, menim
                  da ohranijo določeno skladnost tega člena; jasno v neskladju s sedanjo dikcijo 55.
                  člena, kjer govori, da posamezni delničar, ne glede ali je to pravna ali fizična
                  oseba, ima lahko v lasti največ 20% delnic igralnice.</p>
               <p>Poglavje zase pa je amandma pod številko 8, ki ga je predlagala poslanska skupina
                  LDS in je po svoji strukturi podoben amandmaju, ki ga predlaga gospod Hvalica. Pri
                  teh amandmajih je sekretariat v svojem mnenju jasno navedel to, in sicer na
                  amandma poslanske skupine LDS, da je postopkovno to amandma na amandma Vlade.
                  Sprašujem predsedujočega, zakaj se ni upoštevalo mnenja sekretariata. Sedaj smo
                  prišli v zelo težko situacijo, ko imamo v resnici izglasovan nek amandma, ki bi
                  moral biti amandma na amandma Vlade, tako kot je tudi predlagal gospod Hvalica; in
                  tudi o njegovem amandmaju nismo glasovali pred glasovanjem o amandmaju Vlade.</p>
               <p>Dobili smo, poslovniško gledano, nemogočo situacijo. Kako sedaj to razrešiti?
                  Preden bi poskušal dati svoje videnje te rešitve, mi dovolite, da opozorim na del
                  mnenja sekretariata, in sicer na tisti del, ki se nanaša na amandma Liberalne
                  demokracije in sicer ko navaja, da je ta amandma v nasprotju s pravnim sistemom in
                  posebej opozarja na to. Po zakonu o gospodarskih družbah delniško družbo lahko
                  ustanovi pet fizičnih oziroma pravnih oseb, ki sprejmejo statut. Ustanovitev je
                  sočasna ali sukcesivna. V zvezi s tem se zastavlja vprašanje, ali je določba 53.
                  člena tukaj mišljena tako, da bo neka delniška družba kot ustanovitelj glede na
                  določbe 54. člena po ustanovitvi igralnice vse delnice prepustila državi, njenim
                  skladom in lokalnim skupnostim, torej bo le ustanovitelj brez delnic. Vprašljivo
                  je, ali je taka interpretacija kompatibilna z ostalo finančno zakonodajo, na
                  primer z zakonom o proračunu in tako naprej. Nakar se še sprašuje, zakaj je sploh
                  prišlo do tega amandmaja, ko je pa že v proceduri zakon, ki bo te lastninske
                  zadeve urejal. Menim, da je to vprašanje, ki ga je sekretariat postavil pri tem
                  amandmaju, tehtno sprašujem pa sekretariat, zakaj ni tega vprašanja postavil tudi
                  pri amandmaju Vlade. Namreč, amandma Vlade je v bistvu ustvaril precedens. Ravno
                  zaradi amandmaja Vlade se je odprla lastninska problematika, ki se obravnava že v
                  drugem zakonu. Tukaj je treba imeti enak meter za vse amandmaje, sicer je zadeva
                  lahko potem strokovno vprašljiva.</p>
               <p>Glede na ta dejstva bi želel zgolj še dodati, da je v resnici amandma gospoda
                  Hvalice veliko bližje mnenju sekretariata, saj predlaga več kot pet delničarjev te
                  posebne delniške družbe Slovenija Casino, medtem ko amandma, ki ga je Državni zbor
                  sprejel in je v resnici v tekstu ožji kot je amandma gospoda Hvalice, je pa, kar
                  se tega tiče, zelo pomanjkljiv oziroma ne določa posebnosti tega Casino Slovenija
                  in je hkrati tudi s tega stališča pravno pomanjkljiv.</p>
               <p>Kaj se zgodi, če sprejmemo še ta amandma, ki ga predlaga gospod Hvalica? Vsekakor
                  dopolnimo že sprejete amandmaje. Menim, da bi na ta način dobili veliko bolj
                  konsistentno določilo kot pa je sedaj po teh amandmajih, ki smo jih izglasovali.
                  Lahko, da sekretariat ugotovi - in to bi bilo verjetno zaželjeno - da v amandmaju
                  gospoda Hvalice so določila <stage>(predvsem četrti odstavek)</stage>, ki ne
                  sodijo v ta člen, ki sodijo deset členov kasneje, tam kjer se govori o
                  podeljevanju koncesij in kriterijev za dodelitev koncesije, medtem ko vsekakor
                  novi drugi odstavek, ki ga predlaga gospod Hvalica in tudi deloma tretji odstavek,
                  sodijo v ta člen in bi že sprejete amandmaje verjetno bistveno izboljšali in s tem
                  izboljšali notranjo skladnost tega zakona.</p>
               <p>Če dovolite, ker je teh pet minut že skoraj mimo, da podam še svoje mnenje, na
                  kakšen način bi lahko to uskladili. Verjetno je glede na sprejeto edini način, da
                  glasujemo še o tem amandmaju, ki ga je predlagal gospod Hvalica. Če bi pa bili
                  striktno poslovniško korektni, bi moral predsedujoči ugotoviti napako; napako, ki
                  je pač nastala zaradi tako narejenega seznama amandmajev. In verjetno je prišlo
                  tudi zaradi tega spregledanja dodatnega amandmaja, ki ga je gospod Hvalica vložil.
                  Na ta način bi bilo potrebno glasovati po ustaljeni proceduri najprej o amandmajih
                  na amandma in potem o osnovnem amandmaju. Na ta način bi verjetno lahko prišli do
                  nekega bolj konsistentnega besedila tega člena, sicer bomo, poleg že prej
                  omenjenih neskladnosti, imeli pač še neke neskladnosti in s tem popolnoma
                  neuporaben zakon. To pa verjetno ni želja poslancev, ki se s tem zakonom trudimo
                  in ga želimo narediti uporabnega. Jasno je, da v takem primeru, če dobimo tak
                  neuporaben zakon, ga bo moral ustrezen organ v tej državi razveljaviti. Tukaj
                  mislim, da se na tak način odgovornost Državnega zbora le ne sme zlorabljati.
                  Hvala lepa.</p>
            </sp>
            <sp xml:id="SDZ1-Redna-28-1995-01-31.sp224">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospodu Preglju moram povedati, da s tem, kar je povedal, se strinjam
                  tudi sam. Amandmajev je bilo veliko; bili so vloženi, umaknjeni, ponovno vloženi
                  in je prišlo do tega. Sprašujem, ali želi še kdo besedo? Hkrati pa poudarjam, da v
                  skladu s tretjim odstavkom 198. člena poslovnika je možno člen pred končno
                  redakcijo tudi uskladiti, če pride do neskladja. Želi kdo besedo? Gospod Kopše.
                  Predlagam, da še o tem amandmaju in o členu glasujemo. Potem pa predlagam, če
                  nasprotujete, da končamo vsaj razpravo. Izvolite, gospod Kopše.</p>
            </sp>
            <sp xml:id="SDZ1-Redna-28-1995-01-31.sp225">
               <speaker>JOŽEF KOPŠE:</speaker>
               <p>Za konec bi prosil, da bi vodstvo Državnega zbora pripravilo pisno pojasnilo
                  poslancem, kako je prišlo do glasovanja o amandmaju, ki ga je Vlada umaknila.
                  Ampak pisno pojasnilo prosim.</p>
            </sp>
            <sp xml:id="SDZ1-Redna-28-1995-01-31.sp226">
               <speaker>PODPREDSEDNIK VLADIMIR TOPLER:</speaker>
               <p>Gospod Kopše, Vlada ni umaknila nobenega amandmaja; skladno s poslovnikom ima
                  Vlada to pravico, če vloži pravočasno. Ni vložila pravočasno skladno s tem. Želi
                  še kdo besedo?</p>
               <p>Zaključujem razpravo. Ker vidim, da ni želje, da bi glasovali o amandmaju, ker je
                  ura pet, prekinjam sejo. Sejo nadaljujemo v petek ob 10.00 uri. Vsem se
                  zahvaljujem za pozornost.</p>
            </sp>
            <stage type="time">(SEJA JE BILA PREKINJENA 31. JANUARJA 1995 OB 17.03 URI IN</stage>
         </div>
      </body>
   </text>
</TEI>
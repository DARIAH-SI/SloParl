<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-30-1995-03-31">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">BDD877A4C6C69D2BC1257832004838F7</idno>
               <idno type="URI">BDD877A4C6C69D2BC1257832004838F7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-30-1995-03-31.DZ" n="30">
               <name>Redna</name>
               <date when="1995-03-31"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-30-1995-03-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 31. MARCA 1995 OB 10.00 URI.)</stage>
            <sp xml:id="SDZ1-Redna-30-1995-03-31.sp1">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam
                  nadaljevanje 30. seje Državnega zbora Republike Slovenije in vas prosim, da vsi
                  zasedete svoja mesta, drugače sploh vsi ne bomo vedeli, da se je seja pričela.
                  Ponovno vas prosim, da vsi zasedete svoja mesta.</p>
               <p>Obveščen sem, da so zadržani in se današnje seje ne morejo udeležiti naslednje
                  poslanke in poslanci: Nada Skuk, Miroslav Mozetič, Marjan Šetinc, Lojze Peterle,
                  Štefan Matuš, Janez Kocijančič, Andrej Lenarčič, dr. Dušan Bavdek, Ivan Sisinger
                  in Roberto Battelli.</p>
               <p>Prosim, da ugotovimo prisotnost v dvorani! Ugotavljamo prisotnost v dvorani! Še
                  ugotavljamo prisotnost v dvorani! Še ni prepozno, gospod Ribičič, še ugotavljamo
                  prisotnost v dvorani! <stage>(63 prisotnih.)</stage></p>
               <p>Ugotavljam, da je Državni zbor sklepčen in lahko odloča.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam. Seveda so na to sejo povabljeni tudi predlagatelji k prvi točki, ki
                  jo bomo na današnji seji delno odprli in tudi njih pozdravljam.</p>
               <p>Današnje nadaljevanje 30. seje bomo pričeli z obravnavo dela 45. točke dnevnega
                  reda: volitve in imenovanja, in sicer s predlogom predsednika Republike Slovenije
                  za imenovanje guvernerja Banke Slovenije in imenovanje članice Računskega sodišča
                  Republike Slovenije. Nato pa bomo prešli na včeraj prekinjeno 20. točko dnevnega
                  reda, to je na prvo obravnavo predloga zakona o popravi krivic ter nato po dnevne
                  redu dalje.</p>
               <p>Predlagam vam, da delamo, glede na to, da bomo imeli pri volitvah že odmor zaradi
                  glasovanja, brez odmora do 14.00 ure in potem seveda prekinemo, kolikor vem, ne do
                  prvega torka, ampak do naslednjega torka, to se pravi do 11. aprila. Ker me na
                  koncu seje ne boste poslušali oziroma še manj kot zdaj, vam povem to zdaj: v
                  torek, 11. aprila, bomo nadaljevali danes prekinjeno delo. V naslednjem tednu pa
                  bo verjetno pričakovati ob sejah delovnih teles, da bo v enem od dneh tudi
                  sklicana predstavitev proračuna za letošnje leto.</p>
               <p>Prehajam torej na <title>OBRAVNAVO V OKVIRU 45. TOČKE DNEVNEGA REDA</title>,
                  najprej <title>PREDLOGA PREDSEDNIKA REPUBLIKE SLOVENIJE ZA IMENOVANJE GUVERNERJA
                     BANKE SLOVENIJE</title>.</p>
               <p>Predsednik Republike Slovenije gospod Milan Kučan je z dopisom z dne 14. marca
                  1995 predlagal Državnemu zboru, da za guvernerja Banke Slovenije imenuje dr.
                  Franceta Arharja.</p>
               <p>Želi predstavnik predlagatelja dodatno obrazložiti svoj predlog?
                     <stage>(Ne.)</stage></p>
               <p>Predlog je obravnavala Komisija za volitve, imenovanja in administrativne zadeve
                  in zboru predložila predlog odloka o imenovanju. Želi poročevalec komisije besedo?
                     <stage>(Ne.)</stage> Želi besedo predstavnik Sekretariata za zakonodajo in
                  pravne zadeve? <stage>(Ne.)</stage> Želijo besedo predstavniki poslanskih skupin?
                     <stage>(Ne.)</stage> Ker nihče ne želi besede v imenu poslanskih skupin, dajem
                  besedo poslankam in poslancem. Pisno se k razpravi ni prijavil nihče. Želi kdo
                  besedo? <stage>(Ne.)</stage></p>
               <p>Ugotavljam, da nihče ne želi besede in zaključujem razpravo.</p>
               <p>Želi besedo kandidat za guvernerja Banke Slovenije, gospod dr. France Arhar?
                     <stage>(Ne.)</stage></p>
               <p>Ker ne želi nihče razpravljati, zaključujem razpravo in dajem na glasovanje
                  predlog odloka o imenovanju dr. Franceta Arharja za guvernerja Banke Slovenije za
                  dobo šestih let. Ugotovimo sklepčnost! <stage>(67 prisotnih.)</stage></p>
               <p>Kdo je za? <stage>(64 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog odloka sprejet. <stage>(Močno ploskanje.)</stage></p>
               <p>Dovolite, gospod dr. France Arhar, guverner Banke Slovenije, da vam čestitam. Vam
                  ni treba priseči in se podpisati. Vaša prisega in podpis sta na tolarju.
                  Izvolite.</p>
            </sp>
            <sp xml:id="SDZ1-Redna-30-1995-03-31.sp2">
               <speaker>DR. FRANCE ARHAR:</speaker>
               <p>Drage dame in gospodje, celotni parlament, gospod predsedujoči! Dovolite mi, da
                  samo kratko rečem, iskrena vam hvala za izkazano zaupanje, kajti zaupanje je v
                  financah, pri denarju dejansko prvi pogoj za uspešno delo in v končni fazi za
                  stabilni denar.</p>
               <p>Sam sem prepričan, da je centralna banka ena tistih ustanov, ki ji je zaupano prav
                  to poslanstvo. Ustvarjati stabilne odnose, kajti stabilen denar ima vplive tudi na
                  druge ekonomsko-socialne vidike dnevnega udejstvovanja. Zato si bom v lastnem
                  imenu kot tudi skupaj z ostalimi kolegi v hiši in celotnim Svetom banke naprej
                  prizadeval, da bi bilo to zaupanje, ki ste ga danes izkazali tej instituciji,
                  dejansko utemeljeno in da bi dejansko na tem zaupanju ta slovenska valuta, ta
                  mladi otrok tolar, dobil svoje mesto v družbi prominentnih evropskih valut.</p>
               <p>Ob tej priložnosti bi vas pozval, da bi tudi ob bližnji razpravi o slovenskem
                  proračunu imeli to dejstvo pred očmi, imeli pred očmi tiste realne možnosti, s
                  katerimi delujemo, v katerih se nahajamo in da bi dejansko na ta način tudi država
                  kot celota, ta parlament, posamezniki v Sloveniji, prispevali k nadaljnji
                  stabilizaciji. Kajti nadaljnja stabilizacija je edino zagotovilo za nadaljnjo
                  prosperiteto v Sloveniji, za primerjavo te prosperitete z drugimi in na ta način
                  tudi edini podatek, ki lahko tujcu in komurkoli pove, kje smo in s kom se lahko
                  primerjamo.</p>
               <p>Ne bi želel torej izkoriščati današnjega trenutka za nadaljnje vidike denarne
                  politike, glede na to, da sem bil pred tem cenjenim zborom v mesecu decembru,
                  vedno pa sem sam in seveda tudi drugi v naši instituciji pripravljeni dajati vam
                  taka in drugačna pojasnila in prisluhniti hkrati vašim kritikam in tudi predlogom,
                  v kolikor menite, da tovrstna politika ne gre po tisti poti, ki si jo tudi
                  zamišlja ta cenjeni zbor.</p>
               <p>Še enkrat vam iskrena hvala!</p>
            </sp>
            <sp xml:id="SDZ1-Redna-30-1995-03-31.sp3">
               <speaker>PODPREDSEDNIK DR. LEV KREFT:</speaker>
               <p>Hvala lepa. <stage>(Močno ploskanje.)</stage></p>
               <p>Prehajamo na obravnavo predloga predsednika Republike Slovenije za imenovanje
                  članice Računskega sodišča. Predsednik Republike Slovenije gospod Milan Kučan je z
                  dopisom z dne 16. februarja 1995 predlagal Državnemu zboru, da za članico
                  Računskega sodišča Republike Slovenije imenuje gospo Alenko Kovač-Arh.</p>
               <p>Želi predstavnik predlagatelja dodatno obrazložiti svoj predlog?
                     <stage>(Ne.)</stage> Predlog je obravnavala Komisija za volitve, imenovanja in
                  administrativne zadeve in zboru predložila poročilo. Želi poročevalec komisije
                  besedo? <stage>(Ne.)</stage> Želi besedo predstavnik Sekretariata za zakonodajo in
                  pravne zadeve? <stage>(Ne.)</stage> Želijo besedo predstavniki poslanskih skupin?
                  Ker nihče ne želi besede v imenu poslanskih skupin, dajem besedo poslankam in
                  poslancem, pisnih prijav ni bilo. Želi kdo besedo? <stage>(Ne.)</stage> Želi
                  besedo Kandidatka za članico Računskega sodišča gospa Alenka Kovač-Arh?
                     <stage>(Ne.)</stage> Ker ne želi nihče več razpravljati, zaključujem
                  razpravo.</p>
               <p>Prehajamo h glasovanju. V skladu s 5. členom zakona o Računskem sodišču se o
                  imenovanju člana oziroma članice računskega sodišča za mandatno dobo 9 let glasuje
                  tajno. Tajno se glasuje z glasovnicami tako, da bomo na glasovnici obkrožili
                  besedo ZA ali besedo PROTI. Kandidatka bo izvoljena, če bo ZA glasovala večina
                  vseh poslank in poslancev, to je 46 ali več. Tajno glasovanje bom vodil sam, torej
                  podpredsednik Državnega zbora kot predsedujoči s pomočjo sekretarke Državnega
                  zbora in štirih poslancev, ki jih izvoli Državni zbor.</p>
               <p>Predlagam, da mi pri glasovanju pomagajo naslednji poslanci in poslanka: Stane
                  Frim, Breda Pečan, Anton Peršak in Alojz Metelko. Ali kdo temu predlogu
                  nasprotuje? Če ne, dajem tak predlog na glasovanje. Ugotovimo sklepčnost!
                     <stage>(71 prisotnih.)</stage></p>
               <p>Kdo je za? <stage>(68 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog sprejet.</p>
               <p>V skladu z drugim odstavkom 97. člena poslovnika Državnega zbora bodo poslankam in
                  poslancem vročene glasovnice tako, da pride vsak k mizi predsedujočega in pove
                  svoje ime in priimek. Poslanec, ki pomaga predsedniku pri izvedbi glasovanja,
                  izroči glasovnico, sekretarka Državnega zbora pa označi pri imenu in priimku
                  poslanca v seznamu, da je bila glasovnica vročena. Glasovali bomo v avli pred
                  dvorano. Prosim poslanke in poslance, da izpolnjeno glasovnico oddajo v glasovalno
                  skrinjico, ki bo v dvorani pred mizo predsedujočega.</p>
               <p>Glasovanje se bo začelo bo tri četrt na enajst in trajalo bo 20 minut, torej pet
                  minut čez enajsto uro bomo glasovanje zaključili. Čas za glasovanje boste imeli od
                  10.45 do 11.05 ure. Po končanem glasovanju prosim poslance, ki mi bodo pomagali
                  pri glasovanju, s katerimi se bomo zbrali takoj, da glasovanje pripravimo, da se
                  ponovno zberemo v sobi 117. Sejo bomo nadaljevali, to se pravi sporočili rezultate
                  in nadaljevali sejo ob 11.20 uri, da ne bomo zgubljali preveč časa.</p>
               <p>Prehajamo na izvedbo tajnega glasovanja in prosim poslance, ki mi bodo pomagali
                  pri glasovanju, da se takoj zglasijo v sobi 117.</p>
            </sp>
            <stage type="time">(Seja je bila prekinjena ob 10.23 uri in se je nadaljevala ob 11.17
               uri.)</stage>
            <sp xml:id="SDZ1-Redna-30-1995-03-31.sp4">
               <speaker>PODPREDSEDNIK DR. LEV KREFT:</speaker>
               <p>Ponovno prosim, da ugotovimo prisotnost v dvorani. Ugotovimo sklepčnost!
                     <stage>(51 prisotnih.)</stage></p>
               <p>Ugotavljam, da je Državni zbor sklepčen in lahko odloča.</p>
               <p>Dovolite mi, da vam preberem zapisnik o ugotovitvi izida glasovanja o imenovanju
                  gospe Alenke Kovač-Arh za članico Računskega sodišča.</p>
               <p>Glasovanje je potekalo 31. marca 1995 v prostorih Državnega  zbora Republike
                  Slovenije. Razdeljenih je bilo 71 glasovnic, oddanih je bilo 71 glasovnic.
                  Neveljavni sta bili dve glasovnici. Veljavnih je bilo 69 glasovnic. ZA je
                  glasovalo 45 poslancev, PROTI pa 24 poslancev.</p>
               <p>Na podlagi tega izida glasovanja predlagana kandidatka Alenka Kovač-Arh ni bila
                  imenovana za članico Računskega sodišča.</p>
               <p>Ker kandidatka ni dobila potrebne večine, se na podlagi 362. člena poslovnika
                  Državnega zbora ponovi kandidacijski postopek in postopek glasovanja na podlagi
                  novega predloga kandidatur. S tem zaključujem ta del 45. točke dnevnega red.</p>
               <p>Vračamo se na <title>NADALJEVANJE 20. TOČKE DNEVNEGA REDA - PRVA OBRAVNAVA
                     PREDLOGA ZAKONA O POPRAVI KRIVIC</title>.</p>
               <p>Smo še sredi splošne razprave. Od včeraj imam zabeleženo prijavo za besedo gospoda
                  Mirana Potrča, za njim pa gospoda Saša Lapa.</p>
               <p>Besedo ima gospod Miran Potrč, za njim bo na vrsti Sašo Lap in seveda sprašujem,
                  če želi še kdo besedo v razpravi o predlogu zakona o popravi krivic? Izvolite,
                  gospod Potrč.</p>
            </sp>
            <sp xml:id="SDZ1-Redna-30-1995-03-31.sp5">
               <speaker>MIRAN POTRČ:</speaker>
               <p>Hvala lepa. Kako različen je pristop, ne samo poslancev, ampak tudi sredstev
                  javnega obveščanja k zakonu, kažejo tudi naslovi objav slovenskih dnevnikov o
                  včerajšnji razpravi. Medtem ko Republika poudarja, naj zakon pomirja, ne pa
                  vznemirja, Dnevnik opozarja na previdno soglasje k popravi krivic, Slovenec s
                  svojim naslovom <q>"Nedotakljivi rablji delijo drobiž"</q> stopa na stran tistih
                  posameznikov, ki se tudi včerajšnji razpravi niso trudili iskati potrebno soglasje
                  in poudarjati, na katerih podlagah ga je mogoče doseči, temveč so zavestno
                  potencirali razlike, poskušali provocirati neplodno razpravo in odvrniti pozornost
                  poslancev od zakona, kot pravnega akta, k političnim kvalifikacijam zgodovine in
                  preteklosti, k navajanju nesprejemljivih, vendar posamičnih primerov, ki so na
                  žalost spremljevalci vsakega, tudi današnjega obdobja, ki so povezani z značaji
                  posameznikov, ki izvajajo oblast in pomenijo njeno zlorabo, ne pa njeno
                  bistvo.</p>
               <p>Želim si, da bi taki poskusi ostali v manjšini, ne le v nastopih, temveč tudi pri
                  glasovanju. Zato in ker je minila noč, ki naj bi nam omogočila trezen razmislek,
                  ne pa nove moči za nepotrebne prepire, ne bom polemiziral z izjavami nekaterih
                  posameznikov, ki so s svojimi razpravami že včeraj poskušali ponovno ustvarjati
                  vzdušje konfliktnosti, ne pa nujnega iskanja skupnega imenovalca v korist sprejema
                  zakona.</p>
               <p>Vsem tem bi rekel naslednje. Če iskreno, v korist posameznikov, ki so jim bile
                  storjene krivice, želimo sprejem zakona, potem naj svoje osebno videnje zgodovine
                  in preteklosti ne vsiljujejo drugim. Če trdimo, da so različni pogledi legitimni
                  in bistvo demokracije, jih ne poskušajmo nasilno poenotiti. Ne poskušajmo z večino
                  v Državnem zboru odločati o vprašanjih, ki niso vsebina zakona, temveč zgodovine,
                  osebnih izkušenj in legitimnega, intimnega prepričanja vsakega od nas in tudi
                  vsakega državljana. Tudi to bi bil totalitarizem, tudi to bi bilo nasilje,
                  predvsem pa tak zakon ne bi koristil in prispeval k pomiritvi.</p>
               <p>Drugo. Bodimo previdni s posploševanjem posameznih primerov in s citati. Bodimo
                  previdni s splošnimi kvalifikacijami na njihovi podlagi. Tudi marsikaj, kar
                  govorimo, delamo ali odločamo danes, 50 let kasneje, v miru, ne pa neposredno po
                  največji moriji človeštva, kar je II. svetovna vojna, ki sta jo povzročila fašizem
                  in nacizem, nedvomno bila, ima elemente tudi danes - nedemokratičnosti,
                  razlikovanja ljudi po ideološkem prepričanju, narodnosti ali veri; ima elemente
                  premajhne širokogrudnosti zmagovalcev do poražencev; ima elemente zavzemanja za
                  drugačno ideološko ekskluzivnost; ima elemente zahtev po prepovedi opravljanja
                  poklicev ali služb brez ugotavljanja individualne krivde in zaradi ideološkega
                  prepričanja, in tudi elemente sektaštva po paroli <q>"Kdor ni z nami, je proti nam!"</q>
                  Mnogokrat so nosilci takih usmeritev prav tisti poslanci in stranke, ki žele
                  kvalificirati preteklost in spreminjati zgodovino. Zato tudi predlagam, da
                  sprejmemo stališča, ki so predlagana in se skupno potrudimo, da bi bila ustrezno
                  vgrajena v zakon za drugo obravnavo. Že to ne bo lahka naloga. Če pa jo bomo
                  pospremili še z nepotrebnimi spori, bo lahko tudi nemogoča. Krivdo za to bodo, po
                  mojem prepričanju, nosili tisti, ki bodo tako vzdušje netolerantnosti ob obravnavi
                  tega zakona povzročili. Hvala lepa.</p>
            </sp>
            <sp xml:id="SDZ1-Redna-30-1995-03-31.sp6">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Sašo Lap, ki se je prijavil že včeraj. Za njim bo na
                  vrsti gospod Marjan Stanič. Izvolite, gospod Lap.</p>
            </sp>
            <sp xml:id="SDZ1-Redna-30-1995-03-31.sp7">
               <speaker>SAŠO LAP:</speaker>
               <p>Spoštovani! Včeraj sem se res prijavil in tudi bil tukaj na odru dvakrat. Moj
                  osnovni namen je bil, da že petič, kot sem na začetku povedal, povem stvari, za
                  katere sem prepričan in smo prepričani v poslanski skupini, da jih je treba tukaj
                  povedati. Nekatere sem utrujal s 30-imi dopolnili, zato sem skrajšal stvar na
                  tretjino in ponavljam. Naš iskren namen je, te stvari iz preteklosti popraviti.
                  Tudi danes opažam, da nekateri niso prisotni, ker so očitno že šli in stvar vzeli
                  zares, krivice popravljat. Hvala lepa.</p>
            </sp>
            <sp xml:id="SDZ1-Redna-30-1995-03-31.sp8">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Marjan Stanič. Izvolite.</p>
            </sp>
            <sp xml:id="SDZ1-Redna-30-1995-03-31.sp9">
               <speaker>MARJAN STANIČ:</speaker>
               <p>Hvala lepa za besedo. Spoštovani! Zakona, kot je predložen, ne bom podprl. Zakaj?
                  Predloženi zakon ne imenuje povzročiteljev nasilja in posplošuje, da naj za
                  moralno in materialno škodo odgovarja država. Država smo pa vsi slovenski
                  državljani. Zakon mora točno opredeliti in imenovati povzročitelje nasilja.
                  Prepričan sem, da bi morali moralno in materialno škodo nositi v tem zakonu
                  imenovani krivci. To pa so tedanji člani Komunistične partije Slovenije. Tako kot
                  sem prepričan, da so za povzročeno nasilje krivi vsi tedanji člani Komunistične
                  partije Slovenije, ki so pripomogli k obstoju režima, tako sem prepričan, da so
                  krivi ali vsaj sokrivi za tako slab predložen zakon Krščanski demokrati. Zakaj?
                  Zakon je vložila Vlada. V Poročevalcu lepo piše <q>"Vlada Republike Slovenije je na
                  70. seji, dne 17. februarja 1994, določila besedilo predloga zakona o popravi
                  krivic."</q> Če bi pisalo, da so vlagatelji oziroma avtorji zakona Združena lista
                  socialdemokrati in LDS bi razumel, in bi bile utemeljene pripombe na zakon s
                  strani SKD-ja. Včerajšnja izjava predstavnika SKD-ja, gospod Polajnarja, da se
                  sprejetje vleče že pet let, deluje neresno. Zakaj? Krščanski demokrati ste v Vladi
                  že pet let, torej, nosite krivdo za nesprejetje tega zakona vi. Če smem, bi
                  predlagal, če pri tem zakonu mislite resno, da se s koalicijskima strankama
                  zmenite kot se znate zmeniti, kadar so osebni interesi. Recimo, imenovanje
                  kakšnega direktorja zavoda, sekretarja v Vladi in nenazadnje za ministra. Zadnji
                  primer: ministrica za pravosodje bo ostala, če bo izvoljen naš predstavnik za
                  predsednika mednarodne komisije.</p>
               <p>Naj končam z mislijo, da ste Slovenski krščanski demokrati sokrivi tudi za poteze
                  ministrskega predsednika, ki odreja parado in ustavitev deložacije nepravno
                  zasedenih stanovanj, ki bo slovenske davkoplačevalce stalo najmanj 100 milijonov
                  mark. To ne govorim na pamet, ker je 1.000 stanovanj, če je stanovanje povprečno
                  100.000 mark, je to 100 milijonov DEM, kar pa je desetkrat več kot bi zahteval
                  dober zakon o popravi krivic komunističnega nasilja. V primeru, da se z
                  odločitvami oziroma z dejanji ministrskega predsednika ne strinjate Krščanski
                  demokrati, bi človek pričakoval, da ga ne podprete, dokler pa ste v Vladi, ga
                  podpirate. Hvala lepa.</p>
            </sp>
            <sp xml:id="SDZ1-Redna-30-1995-03-31.sp10">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Ignac Polajnar. Izvolite. Ja, repliko.</p>
            </sp>
            <sp xml:id="SDZ1-Redna-30-1995-03-31.sp11">
               <speaker>IGNAC POLAJNAR:</speaker>
               <p>Hvala lepa, gospod predsedujoči. Spoštovane poslanke in poslanci! Bojim se, da bo
                  težko popraviti krivice, ker nekateri govorijo o popravi krivic, nekateri bi pa
                  pri tem radi sedaj govorili o tem, kakšna je neka stranka v tem Državnem zboru.
                  Teh ocen bi se nekoliko vzdržal. Ker je kolega Stanič delil nauke naši poslanski
                  skupini oziroma naši stranki, lahko mirno povem, nimam slabe vesti. V okviru tega,
                  kar zmoremo v Državnem zboru in v okviru koalicije, z močjo, kakršno imamo,
                  poskušamo narediti čim več, tudi, ko gre za popravo krivic. Ker sem včeraj
                  razpravljal tudi o tem oziroma spraševal sebe in druge, zakaj nismo tega, o čemer
                  sedaj govorimo, se pravi, popravili krivic že pred leti, sem to spraševal zaradi
                  tega, ker mislim, da je volja za to, da se krivice popravijo v Sloveniji, zelo
                  razpršena in da si zelo različno tudi predstavljamo, kako naj te krivice popravimo
                  in da si zelo različno predstavljamo, komu naj jih popravimo.</p>
               <p>Ker sem že tukaj, dovolite, da rečem še tole, ker je prej gospod Potrč govoril o
                  osebnih pogledih na zgodovino. Jaz ne pristajam na to dikcijo. Mislim, da drugačno
                  vrednotenje zgodovine ni osebni pogled, ampak je izkušnja. Drugačna izkušnja, ki
                  je morala biti desetletja zamolčevana, to ni osebni pogled na zgodovino, to so
                  dejstva in jih je treba jemati kot dejstva. Tukaj ne popravljamo krivic, ker ima
                  nekdo drug osebni ali drugačen pogled na zgodovino, ampak zato, ker so se krivice
                  zares zgodile, ker je to materilizirana stvar in tako gledam na te stvari.
                  Prepričan sem, to pa resno mislim, da bi bilo sporov in delitev v tem Državnem
                  zboru manj, ko bi Državni zbor uresničil tisto, kar si je naložil nedolgo tega, že
                  v tem mandatu, in sicer, da bo prevzel odgovornost, da skupina strokovnjakov oceni
                  obdobje, o katerem že ves čas govorimo. To se pravi, medvojno in povojno obdobje.
                  To seveda naj ne bi bilo osebno vrednotenje, tudi, če bi ta skupina strokovnjakov,
                  ali če bo ta skupina strokovnjakov ugotovila, da zgodovina vendarle ni bila
                  takšna, kakršna še vedno uradno je. To je, mislim, tisti temeljni kamen spotike,
                  ob katerega se spotikamo zdaj eni, zdaj drugi. Nekateri so prepričani, da je
                  zgodovina napisana do konca oziroma, da ni treba dodati nič ali odvzeti nič,
                  nekateri pa smo prepričani, da v tej zgodovini marsikaj manjka, da so nekatere
                  stvari napisane preveč na lahko, ali tudi, če rečemo, napihnjeno.</p>
               <p>Zato, gospod Stanič, oprostite, ko delite nauke, potem bi delili lahko še komu, ne
                  samo Krščanskim demokratom, ki smo si na tem področju zares prizadevali, da se
                  stvari premaknejo naprej.</p>
               <p>Naj rečem še tole, ta zakon ni od včeraj, ta zakon ima nekoliko starejši datum.
                  Naj povem še tole, pa naj bo kritika kogarkoli, ko smo kot Komisija za raziskavo
                  povojnih pobojev predlagali DEMOS-ovi Vladi, naj pripravi zakon o popravi krivic,
                  je bila prva reakcija, takega zakona skoraj ni mogoče napisati. Dve leti je bilo
                  prepričevanja, ali nekaj manj, ker smo nekateri trdili, da je tak zakon mogoče
                  napisati. Lahko vam povem, ne samo poslanci DEMOS-a, tudi poslanci tedanje
                  opozicije so bili takrat prepričani, v komisiji namreč, da je mogoče tak zakon
                  napisati.</p>
               <p>Rekel bi takole, tukaj ne gre zgolj za to, kako kdo vrednoti zgodovino, tukaj gre
                  tudi za to, kako kdo spoštuje človeka. Izkazalo se je pri teh debatah, da tisti,
                  ki so imeli veliko več razumevanja za to, čemur rečemo spoštovanje človeka, ne
                  glede na barvo, politično pripadnost, da so tisti veliko hitreje dojeli, da je
                  treba stvari obravnavati tudi na ta način, se pravi, da govorimo o popravi krivic.
                  Zato ne morem pristati na teze, ki pravijo: popravimo zgolj, ali plačajmo
                  političnim zapornikom. Mi moramo popraviti krivce in v to smer gredo tudi
                  amandmaji vaše poslanske skupine, v kateri ste. Tam zelo lepo govorite, kaj vse
                  naj bi bile krivice. Prosim, da tukaj ne načenjamo te teme, kdo je bil bolj za in
                  kdo je bil manj za, katera stranka je bolj umazana ali katera je manj. Trdim, da
                  si bo slovenska država težko sprala ta madež, če bo še dolgo na tak način reševala
                  to vprašanje. Hvala lepa.</p>
            </sp>
            <sp xml:id="SDZ1-Redna-30-1995-03-31.sp12">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima dr. Jože Pučnik, potem še gospod Miroslav Geržina.</p>
            </sp>
            <sp xml:id="SDZ1-Redna-30-1995-03-31.sp13">
               <speaker>DR. JOŽE PUČNIK:</speaker>
               <p>Spoštovani! Med sklepi, ki jih imamo na mizi, so sklepi, ki so jih predlagale
                  koalicijske stranke. V formulacijah teh sklepov je cela vrsta zelo nedorečenih
                  stvari. Ni čisto jasno, kaj naj razumemo pod tem? Res bi prosil vse tiste, ki ste
                  sodelovali pri teh pogovorih, da bi poskušali zdaj nekoliko konkretizirati, kaj si
                  pod tem predstavljate, tako da bi lahko mi, drugi, ki pri teh stvareh po logiki
                  dogajanja in situacije nismo bili udeleženi, da bi bili približno seznanjeni, v
                  kakšno smer gredo vaša prizadevanja, da se zadeva reši. Druga pripomba. Tukaj bi
                  ponovil mojo prošnjo ali predlog, da nam gospod državni sekretar Tratnik pomaga
                  pri razmišljanju o določanju odškodnine za neupravičeno priprte, zaprte ali
                  kakorkoli se že temu reče. Skratka, gre za neupravičen odvzem prostosti. Kakšna je
                  praksa danes v naši državi, kakšna je bila praksa v edinem primeru politične
                  rehabilitacije, ko je šlo za  dachauske procese? Kaj je to pomenilo, kaj je tem
                  stvarem država namenila v obliki odškodnin, tako da bi v tej diskusiji lahko
                  prišli mogoče do konkretnejših primerov.</p>
               <p>Morda na koncu še pripomba o pojmovanju zgodovine, o čemer nam je gospod Potrč dal
                  zelo premišljen prispevek. Jaz bi tole rekel. Razglašati dogajanja, s katerimi se
                  ta zakon mora ukvarjati, za kakorkoli subjektivno pojmovanje zgodovine, je seveda
                  nekaj, za kar jaz, ker smo v parlamentu, ne pa zunaj na hodniku, ne najdem besede.
                  Na hodniku zunaj bi jo gotovo našel in to kakšno krepko. Torej toliko, ne
                  sprenevedajmo se. To so težke stvari, to so žalostne stvari in če si nekdo, ki je
                  bil desetletja podpornik tega sistema, ki je zidal na teh kosteh, danes privošči
                  luksus in reče, da je pač to subjektivno pojmovanje, da se lahko tukaj razlikujemo
                  in da pač nekdo gleda tako ali drugače, se mi to zdi, bom rekel, zelo
                  žalostno.</p>
               <p>Kar zadeva konkretne predloge, res prosim gospoda državnega sekretarja, da obvesti
                  nas, poslance, ki o tem nismo informirani ali pa vsaj ne dovolj določno
                  informirani, kakšna je praksa danes v slovenskem sodstvu na tem področju. In
                  prosim predstavnike vladajoče koalicije, da nam izdajo nekatere informacije ali pa
                  predstave, na podlagi katerih se bodo še naprej trudili, da bi prišel ta zakon do
                  veljave. Hvala lepa.</p>
            </sp>
            <sp xml:id="SDZ1-Redna-30-1995-03-31.sp14">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Miroslav Geržina.</p>
            </sp>
            <sp xml:id="SDZ1-Redna-30-1995-03-31.sp15">
               <speaker>MIROSLAV GERŽINA:</speaker>
               <p>Hvala lepa za besedo gospod podpredsednik. Spoštovani gospod Stanič, nekdo pač
                  mora biti kriv. Razumem, to sem že včeraj rekel, tudi vaš notranji bes, ko vidite,
                  da se ne da narediti tega kar bi se moralo in kar bi moral ta Državni zbor
                  narediti, namreč, dejansko oceniti krivice, ki so bile storjene. Že včeraj sem
                  rekel, da je ta zakon sterilen, ampak prepričali so me nekateri in dejansko so
                  nekatere rešitve, ki nekatere krivice popravljajo.</p>
               <p>Ker sem že pri besedi, še gospodu Potrču. Osebna presoja zgodovine, to je eno,
                  ampak, kaj bi rekli o tem, slučajno mi je prišel v roke Uradni list iz 6.5.1994,
                  kjer je pod številko 1008 Ustavno sodišče odločilo, da se v Republiki Sloveniji ne
                  uporablja določb uredbe o vojaških sodiščih z dne 24. maja 1944. Se pravi, lansko
                  leto so ugotovili oziroma dali sklep, da se ne uporablja več tisto, kar je bilo že
                  24. maja 1944 sklenjeno in se je uporabljalo. To je zgodovina. Kako to zgodovino
                  presojati, ali osebno. V vašem podtonu, gospod Potrč, sem razumel, če boste
                  brskali po tem in osebno vrednotili to zgodovino, se lahko zgodi, da ta minimum
                  minimuma, katerega smo pripravljeni sprejeti, ne bo sprejet. Namreč, ta uredba o
                  vojaških sodiščih, tako kot pravi tožilec <stage>(bom prebral)</stage>: "Je bila
                  uperena <stage>(to je v originalu)</stage> protiv oslobodilačke borbe<gap n="..."/><q>" - se
                  pravi, za dejanja, ki so bila, vsa dejanja - "</q><gap n="..."/>naroda Jugoslavije, protiv
                  tekovina i interesa te borbe<gap n="..."/><q>" kar naj bi obsegalo tudi boj za socialno razredno
                  osvoboditev. Z drugimi besedami, šlo naj bi za družbeno revolucijo in nasilen
                  prevzem oblasti po tedanji ilegalni KPJ. To je bila uredba, sredstvo za zlom
                  protirevolucije, saj se je tudi samo tedanje sodstvo ravnalo po revolucionarnih
                  načelih in interesih. Ta uredba je imela spremljajoča tolmačenja. Eno od takih je
                  bilo izdano 24.7.1944, ki pravi, naj: "</q>Vojno-sodni in disciplinski postopek na
                  podlagi uredbe pomeni maščevanje in zaščitne ukrepe proti zločincem, škodljivcem,
                  dezorganizatorjem itd." Pomilostitev v teh primerih praktično ni mogoča, je
                  izjema. Govori o otrocih od 14 let do polnoletnosti. Kako naj se to obravnava?
                  Kako naj se jih obravnava? Če so oni tudi škodljivci - nepolnoletni otroci. Na
                  kakšen način naj uporabim to osebno presojo, gospod Potrč, ne vem, kako bi to
                  uporabil in naj bi bil tiho na to, kar ste rekel. Hvala lepa.</p>
            </sp>
            <sp xml:id="SDZ1-Redna-30-1995-03-31.sp16">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Miran Potrč.</p>
            </sp>
            <sp xml:id="SDZ1-Redna-30-1995-03-31.sp17">
               <speaker>MIRAN POTRČ:</speaker>
               <p>Hvala lepa. Polemika je strpna in sem vesel, da je taka, čeprav sem pričakoval, da
                  je sploh ne bo. Vsem tistim, ki poskušajo polemizirati, ne vem, iz kakšnega
                  razloga, bi še enkrat prebral stavek, s katerim polemizirajo in bodo videli, da
                  polemizirajo popolnoma neupravičeno. <q>"Ne poskušajmo z večino v Državnem zboru
                  odločati o vprašanjih, ki niso vsebina zakonov, temveč zgodovine."</q> Tisti, ki ste
                  poskušali polemizirati z menoj, ste soglašali, da zgodovine ne pišemo mi, ampak,
                  da jo pišejo zgodovinarji v delu, ki so jo napisali in kolikor jo je treba še
                  osvetliti in dopolniti. Nič drugega nisem rekel. Potem je vejica, ki pomeni
                  naprej: <q>"...ne zahtevajmo z vsebino zakonov opredeljevanje osebnih izkušenj"</q>.
                  Rekel sem, da so različne in jih spoštujem. Polemika s tem ni bila potrebna. Moje
                  so te, mnogih drugih drugačne, različne. Ne vem, če je narobe, da jih spoštujemo.
                  Ne vsiljujmo enakega prepričanja vsakega od nas, če so legitimna tudi različna
                  politična prepričanja. Če sem spet kaj narobe rekel, se opravičujem. Ves smisel je
                  bil v tem, da ne zahtevajmo stvari, ki jih z zakonom ni mogoče urejati in ne
                  poskušajmo prisiljevati nečesa, kar se ne da prisiliti.</p>
               <p>Veliko stvari bi še lahko rekel, ampak potem bi tudi jaz provociral k nadaljnjim
                  polemikam, zato tega ne bom storil. Ker je v včerajšnji razpravi in tudi sicer,
                  mnogo elementov, ki se jih da konkretno povedati in pokazati, ki pomenijo drugačno
                  težnjo. Zato prosim, če želimo prispevati k temu, da se zakoni sprejemajo, ne
                  polemizirajmo s stvarmi, ker preprosto zaradi neposlušanja ali zaradi averzije do
                  posameznika mislite, da morate polemizirati, rečene so bile pa skrajno korektno,
                  pa jih zdaj hočete ocenjevati z lepšimi ali grdimi besedami. Če pa kdo želi
                  polemiko, dobro, konec koncev sem tudi jaz na njo pripravljen in bom potem povedal
                  desetine konkretnih stvari, želim si pa tega ne. Hvala.</p>
            </sp>
            <sp xml:id="SDZ1-Redna-30-1995-03-31.sp18">
               <speaker>PODPREDSEDNIK DR. LEV KREFT:</speaker>
               <p>Besedo ima gospod Janez Podobnik.</p>
            </sp>
            <sp xml:id="SDZ1-Redna-30-1995-03-31.sp19">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Rad bi repliciral prvemu
                  nastopu poslanskega kolega gospoda Potrča.</p>
               <p>O dveh vprašanjih bi rad na kratko spregovoril. O odnosu do preteklosti, kajti
                  zakon o popravi krivic je za vsako parlamentarno telo v državi enkratna
                  priložnost, da spregovori o odnosu do preteklosti. Temu vprašanju se ne moremo
                  izogniti.</p>
               <p>In drugo, samo na kratko bi rad komentiral prve besede gospoda Potrča, ko je
                  komentiral različne pristope slovenskih dnevnikov do tega vprašanja. Slovenski
                  dnevniki, nekateri so bili omenjeni, mislim, da vsi že imajo svojega lastnika
                  oziroma so na poti, da dobijo svojega lastnika. Torej, je njihova odgovornost,
                  njihovih odgovornih urednikov, kako in na kakšen način pristopajo, ko poročajo o
                  delovanju v Državnem zboru. Mislim, da je tudi tukaj potrebno dopustiti osnovno
                  gibalo demokracije, različnost mnenj, različnost stališč in ne nazadnje različnost
                  resnic, ki se pojavljajo ob tako občutljivih vprašanjih.</p>
               <p>Slovenski dnevniki so različni, hvala bogu, da so različni, podpiram njihov
                  različen pristop do teh vprašanj, seveda, da pišejo z načeli etike v novinarstvu
                  in da iščejo resnico.</p>
               <p>Sedaj samo še nekaj o vprašanju odnosa do preteklosti. Kot mlad človek sem o tem
                  vprašanju v svojem mandatu poslanca že večkrat govoril. Danes bi o tem lahko
                  govoril več ur. Veliko sem razmišljal o tem vprašanju. Ena osnovnih odločitev, da
                  sem se odločil za kandidaturo za poslanca je bila - to sedaj javno povem - da bom
                  poskušal v svojem mandatu podpreti zakon, s katerim bo slovenska država popravila
                  krivice, ki so bile storjene njenim državljanom v imenu neke druge države, katerih
                  dediči, hočeš nočeš, smo tudi mi.</p>
               <p>Kot mlad človek se zavedam, da je pred nami prihodnost. Kot mlad človek se
                  zavedam, da slovensko mladino relativno malo zanimajo vprašanja preteklosti. Toda,
                  ker želim delovati celovito, se zavedam, da lahko ustvarjalno in v smislu
                  nacionalne kohezivnosti pošteno delujem, če v vsako svoje dejanje vgradim tudi
                  izkušnjo preteklosti. Ta izkušnja preteklosti je tista, ki me bogati, pa me tudi
                  bremeni. Bremena bi rad porazdelil predvsem z vsemi nami, to se pravi, da
                  poskušamo kot Državni zbor popraviti krivice tistim, ki so jim bile storjene. To
                  je eno najbolj osnovnih stališč, ki mislim, da bo vendarle danes v tej razpravi
                  prevladalo.</p>
               <p>Glede odnosa do preteklosti pa bi rad prebral misel, ki jo je napisal mlad
                  slovenski razumnik Igor Senčar. Tako pravi: <q>"Zaradi umanjkanja javnega vrednotenja
                  preteklosti, se je torej celota preteklosti lahko razbila v posamezne dele,
                  katerim se potem lahko poljubno pripisuje različna teža in se jih zlaga v poljubne
                  mozaike potvorbe preteklosti. Od tod tudi za postkomunističnega človeka, človeka,
                  ki ga je oblikoval totalitarizem, značilna izguba smisla za kontinuiteto in
                  vzročnost, ko naj bi preteklost ne imela nobene povezave s sedanjostjo. Tako je
                  bila preteklost izločena tudi iz območja moralne presoje. Zaradi izgube in smisla
                  za kontinuiteto in vzročnost, se vse bolj pojavlja pojmovanje, da naj bi človekova
                  dejanja ne vplivala na prihodnost in bi torej človek ne bil zanjo odgovoren.
                  Prišlo pa je tudi do izločitve preteklosti iz javnega diskurza. Zaradi vsega tega
                  se je preteklost spremenila. Zgodovina, kot skupna last in kot reflektirana, z
                  umom osvetljena preteklost, je postala domena zgolj privatnega, intimnega spomina.
                  Preteklost kot zgodovina lahko v takšnem kulturnem prostoru obstaja le v obliki
                  osebne zgodbe."</q></p>
               <p>In kaj preostane na ravni družbene zavesti? Ker je bila debata o preteklosti
                  izločena iz javnosti, je preteklost izgubila naravo objektivnega skupnega
                  izročila, ki živi med ljudmi in se v njihovi zavesti izkristalizira v izkušnje, v
                  vedenje. Iz teh izhodišč, predvsem iz zaključka, da preteklost živi med ljudmi in
                  se v njihovi zavesti izkristalizira v izkušnje, v vedenje, želim konstruktivno
                  prispevati k temu, da bo ta zakon tak, da bomo nanj ponosni in da ga naslednja
                  ekipa, ki bo izvoljena v Državni zbor, ne bo popravljala. Hvala lepa.</p>
            </sp>
            <sp xml:id="SDZ1-Redna-30-1995-03-31.sp20">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Ivan Oman, izvolite.</p>
            </sp>
            <sp xml:id="SDZ1-Redna-30-1995-03-31.sp21">
               <speaker>IVAN OMAN:</speaker>
               <p>Hvala, gospod podpredsednik, spoštovane gospe in gospodje! Začeli smo veliko
                  razpravljati o zgodovini. Menim, da resnična poprava krivic ali vsaj nek smiseln
                  pristop poskusu poprave krivic ni možen brez vsaj poskusa o objektivni oceni
                  zgodovine. Vsaj poskus, sem rekel, objektivne ocene zgodovine zadnjih 50, 55
                  mogoče celo 60 let. Sedaj, počasi bomo mogli, če bomo hoteli, pričeli spoznavati
                  objektivna dejstva in če bomo hoteli, bomo mogli objektivno pričeti razumevati to
                  zgodovino, ker pač zgodovino so pričeli raziskovati tudi zgodovinarji. Ni več
                  zgodovina samo tisto, o čemer nas je nekoč prepričeval agitprop. Zgodovina je
                  zgodovina. In obremenjujoča za obe strani, ki sta se takrat spopadali. In temu je
                  sledilo vse, kar naj bi s tem zakonom poskušali popravljati.</p>
               <p>Seveda, se pa ne morem strinjati s tem, da bi popravljali krivice edino dahavcem
                  in kominformovcem. Pa so se tudi tem dogajale. Toda dogajale so se tudi tistim, ki
                  so nasprotovali temu režimu. Ne delajmo, prosim, razlik. Za mene, in še za
                  marsikoga, so upravičeni, da se jim vsaj moralno prizna, da se jim je dogajala
                  krivica, čeprav krivice popraviti ne moremo. Lahko napravimo neko gesto, ki bo
                  pomenila vsaj moralno rehabilitacijo vsem tem, ki jih skušamo na ta način
                  reševati. Hvala lepa.</p>
            </sp>
            <sp xml:id="SDZ1-Redna-30-1995-03-31.sp22">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Marijan Poljšak, izvolite.</p>
            </sp>
            <sp xml:id="SDZ1-Redna-30-1995-03-31.sp23">
               <speaker>MARIJAN POLJŠAK:</speaker>
               <p>V bistvu bom delno ponovil diskusijo, ki sem jo že zadnjič, ko je padel predlog
                  zakona Ljudske stranke. Če gledam na ta zakon in če ga gledam tako kot besede
                  stojijo, beseda pravi, zakon o popravi krivic. Torej, jaz lahko gledam, lahko bi
                  imel tudi osebni interes pri tem, ker sem bil zaprt in sem izgubil službo iz
                  političnih razlogov, zato imam dokumente tu, da nisem napredoval. Nimam dokumentov
                  iz političnih razlogov, ker so se vedno znali izmakniti temu. Takih dokazov nimam.
                  Ampak, krivice, ki sem jih jaz oživel, so v bistvu majhne, ker takih krivic je
                  bilo zelo veliko in se jih je dosti zgodilo.</p>
               <p>Želel bi rajši, neko vzdušje je bilo ob 10. uri in če ne bi imeli volitev, sem
                  računal na to, da bi lahko vzdušje, ki je bilo zjutraj ob 10. uri, izkoristil za
                  to, da bi zagrenil, komurkoli ali vsem ali pa čim večim, razmišljanje o tem in
                  vdajanje iluziji, da se krivice popravljajo. Želim, da se ta zakon obravnava itd.
                  in da se nekaj doseže, namen ali kakorkoli, da se nekaj s tem doseže. To želim,
                  ampak vseeno menim in gledam vsako zadevo, če jo gledaš od blizu, tako da jo
                  pregledaš parcialno ali pa jo gledaš globalno oziroma je ne gledaš od strani. In
                  če gledam zadevo od strani, potem ima ta stvar tudi dve slabi strani. Prvič je to
                  kost, ki je vržena zato, da jo ljudje glodajo in ne gledajo na druge stvari, ki so
                  važnejše. Me razumete, jaz pač debatiram pri tem o tej zadevi.</p>
               <p>In drugič je to zato, da bodo nekateri dobili občutek, recimo, na levi bodo dobili
                  občutek, da so branili pravice nazaj in da bodo priznali čimmanj krivic, ki so se
                  zgodile tistim, ki so bolj na desni, recimo. Na desni bodo poslanci rekli, aha,
                  borili smo se za storjene krivice, nekaj smo dosegli, na pol smo dosegli, sedaj je
                  popravljeno. Potem bo občutek, kot da je nekaj narejeno. Tisto, kar je
                  provokativno, je pa to.  </p>
               <p>Če gledam stvari z drugega vidika, to je z vidika posledic. To je zopet ista
                  diskusija, kot sem jo že imel. Če gledam stvari z vidika posledic, potem se stvari
                  dogajajo ravno tako danes, kot so se včeraj dogajale. In če grem po vrsti.</p>
               <p>Prvič, nekoga so ubili. Ne, nekoga so ubili, ubili so Slovenca, bom rekel.
                  Slovenca so ubili. Med vojno so jih še več pobili. Po vojni so jih tudi pobili, 10
                  tisoč. Potem grem naprej, rečem, Slovenec je ubit, dobro, je bil storjen umor in
                  Slovenca ni več. In gledam s stališča, Slovenca ni več. Potem grem na splave.
                  Nisem borec proti splavom. Nimam takih stališč, ampak, če je normalno in če bi se
                  lahko ustvarili pogoji za to, da bi slovenski narod imel prirast, recimo, po letu
                  1955. Ker do leta 1955 je država pospeševala nataliteto slovenskega naroda. Vsako
                  leto je bilo 10 tisoč Slovencev manj. Torej, gledano s stališča naroda in številk,
                  je 10 tisoč splavov isto kot poboj 10 tisoč ljudi.</p>
               <p>V tem času, če izračunam, bi bilo lahko 400 tisoč več Slovencev v Sloveniji. To je
                  provokativno, vendar se danes dogaja isto naprej. Prej je bilo 30.000 rojstev,
                  sedaj jih je 20.000, prej je bilo 30.000 splavov, sedaj jih je mogoče 10.000,
                  uporabljamo kontracepcijo, kar je vse v redu in prav. Ampak to, da ustvarjaš
                  pogoje, da ni več Slovencev, to je ravno tako -1. Minus 1 Slovenec je minus 1
                  Slovenec, minus 100 Slovencev je minus 100 Slovencev, minus 10.000 Slovencev je
                  minus 10.000 Slovencev. Ste zadovoljni? Ti pa ustvarjaj pogoje za to, da bodo
                  imeli druge otroke.</p>
               <p>Lahko se hecate, kakor se hočete, gospod Jančar, se ne poglobite v zadevo. Dobro.
                  Vsak gleda kakor hoče. Vam je smešno, vam je neumno, vas sploh ne briga. Vi ste
                  avtorji in nosilci ter potomci tiste politike, ki ni gledala, da je 10.000
                  Slovencev manj 1945, 1946, dodajte jih danes manj 10.000 itd. To za vas ni
                  važno.</p>
               <p>Naprej, izgon iz dežele. Tudi tukaj boste imeli mogoče kakšno prispodobo, takšno,
                  da se boste hecali in norčevali iz tega. Ker vam povem, zakaj so po vojni izgnali
                  ljudi. Zato, da so jih izgnali iz politične borbe. Izgnani so bili ljudje zato, da
                  jih ni bilo več na terenu, da se niso več borili. A danes se to ne dogaja? Koliko
                  ljudi, kolikor volivcev ne pride na volitve, ker so razočarani. Tudi ljudi, ki ste
                  jih zatrli. Vaš režim, sedaj in nazaj, ki jih je zatrl. To je isti postopek.
                  Toliko in toliko, to je krivica. Ali to ni krivica, ne?  Ti ljudje so  svobodni,
                  so zatrti, to je njihov problem, da so zatrti, njihov problem je, da ne zaupajo
                  oblasti, njihov problem je, da ne pridejo na volitve. To je isto kot izgon.</p>
               <p>Govorite o ropanju. So bili ljudje oropani po vojni. In kasneje tudi oropani. Kaj
                  pa danes? Ta parlament sprejema zakone z ustrezno večino. Recimo, tudi gospoda
                  Jančarja in še prej njegovih predhodnikov, ker v prejšnjem parlamentu ga ni bilo.
                  Zakone, s katerimi se dogajajo razlaščanja družbene in državne lastnine oziroma se
                  dogaja kraja. Saj to je ista kraja. Ali pa, če sprejmeš zakon, kjer nekomu daš,
                  recimo, smo prej sprejeli zakon, kjer smo tudi dali denar. Je vseeno, na kakšen
                  način narediš razlastitev. Po vojni so jim vzeli lastnino, je bilo vidno, danes se
                  sprejme zakon, kjer se sanira nekaj, karkoli. Recimo, sanirali smo Splošno plovbo,
                  denar gre na Ciper, denar gre kamor gre. Krivica je ista. To se pravi, da sedaj
                  živimo v istem svetu, v istih odnosih. Če grem naprej, na stanovanja. Krivica se
                  je zgodila po vojni, človek je bil izgnan iz hiše, saj ti primeri so bili tukaj
                  navedeni, pred mikrofonom. Človek je bil izgnan iz hiše, je izgubil streho nad
                  glavo. Isti postopek oziroma gledano z druge strani. Slovenska družina je ostala
                  brez stanovanja. Kaj ste pa vi naredili ali vaši? Razlastili ste slovenskega
                  kmeta, njegovo zemljo, na njej ste zgradili blok in v bloku ste dali stanovanja
                  priseljencem, ne Slovencem. In danes prav tako ustvarjate pogoje, da so slovenske
                  družine, ki nimajo rešenih stanovanjskih problemov, ki nimajo svojih stanovanj, ki
                  se stiskajo pri starših, v enem stanovanju dve družini. Ustvarjate iste pogoje in
                  iste krivice se dogajajo, kakor so se nekoč dogajale. Kakšna je potem razlika?
                  Zakaj se borite oziroma saj se ne borite, borite se proti temu, ali pa  kompromis,
                  slepilo bi radi naredili pred ljudstvom, da se bodo za nazaj krivice poravnale,
                  kar se pa danes dogaja, kdo bo pa to poravnaval? Nikoli nihče.</p>
            </sp>
            <sp xml:id="SDZ1-Redna-30-1995-03-31.sp24">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Jožef Školč, izvolite.</p>
            </sp>
            <sp xml:id="SDZ1-Redna-30-1995-03-31.sp25">
               <speaker>JOŽEF ŠKOLČ:</speaker>
               <p>Hvala lepa. Ne bi rad govoril o teh zakonih, ki tako ali tako že z muko nastajajo.
                  Rad bi pa rekel, da to, kar govori gospod Poljšak, ko bruha iz njega sovraštvo do
                  vsega, kar ni slovenskega, do vsega, kar ni takega političnega prepričanja kot on,
                  gotovo ne sodi v tako temo, kot je tema o popravi krivic.</p>
               <p>Osebno bi se rad distanciral od tega, ker se mi zdi, da, če bi se uveljavile te
                  vrste ideje, potem bi imeli zanamci res ogromno dela, da popravljajo tiste stvari,
                  ki se jih tukaj dela. Parlament je za to, da poskuša na neki način, če se že
                  loteva stvari, za katere je vprašanje, če jih lahko parlament reši s poseganjem v
                  zgodovino, je parlament kljub vsemu tisti, ki naj bi dal neke pomirjevalne
                  rešitve. Zdi se mi pa, da ljudje, ki imajo danes 15 let ali 20 let ali 25 let
                  oziroma politiki, ki so se zavzemali za razliko in seveda tudi za možnost, da
                  nastopajo skrajno nestrpni ljudje v procedurah, ki veljajo za vse, izgublja svoj
                  namen. Če ne v imenu drugih, v svojem imenu nočem nič imeti s tako diskusijo, da
                  bi ta parlament sprejemal take vrste odločitve, zaradi katerih bi nas vlačili po
                  naših sodiščih in po drugih sodiščih in zaradi katerih bi se morali kasneje
                  sramovati. Gre za različne politike, ampak nestrpnost pa seveda ne sodi k
                  razpravi, ko govorimo o popravi krivic.</p>
            </sp>
            <sp xml:id="SDZ1-Redna-30-1995-03-31.sp26">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Marijan Poljšak, izvolite.</p>
            </sp>
            <sp xml:id="SDZ1-Redna-30-1995-03-31.sp27">
               <speaker>MARIJAN POLJŠAK:</speaker>
               <p>Lahko je demagogija takšna ali drugačna, lahko mi grozite z zaporom in podobne
                  zadeve, zakaj pa niste odgovorili na preprosto vprašanje. Kakšna je razlika med
                  tem, ko je bila slovenska družina izgnana, recimo, leta 1946 in med današnjo
                  slovensko družino, ki tudi nima stanovanja. Hvala.</p>
            </sp>
            <sp xml:id="SDZ1-Redna-30-1995-03-31.sp28">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jožef Školč.</p>
            </sp>
            <sp xml:id="SDZ1-Redna-30-1995-03-31.sp29">
               <speaker>JOŽEF ŠKOLČ:</speaker>
               <p>Gospod Poljšak, gre za zelo preprosto stvar. Ko postavimo tukaj stvari na dnevni
                  red, potem ste vi ravno toliko dolžan kot jaz odgovarjati na probleme, ki so. Jaz
                  se ne čutim dedič nobene teh stvari, ki so bile prej, da bi moral v osebnem imenu
                  popravljati krivice, ki jih je kdo drug storil ali država. Tukaj razpravlja
                  parlament o tem, kako se bo popravljalo krivice. In če vi nočete tega vzeti nase,
                  potem je ta diskusija zgrešena. Tukaj, po moji presoji, ni pozicije in opozicije v
                  tem direktnem smislu. Nenazadnje se je pred petimi leti začela parlamentarna
                  demokracija ravno zaradi tega, da bi prekinili neko tradicijo. V parlamentarni
                  demokraciji smo pač dobili te politične opcije, ki jih imamo danes.</p>
               <p>Parlamentarna demokracija je bila odgovor na tisto, kar ni bilo v redu prej, če
                  govorimo o političnem podsistemu. In če zdaj skupaj ne vzamemo tega za potrebno
                  reševati, potem seveda ni možno reči, da je polovica parlamenta dedič prejšnjega
                  sistema, polovica parlamenta je pa padla z neba. Ni res. Parlamentarna demokracija
                  pomeni diskuntinuiteto političnega režima in jo pomeni v celoti. Če tega ne
                  razumemo, potem je hudo, ker razlika med prejšnjim in zdajšnjim sistemom je
                  preprosto v tem, da nihče več nima monopola, ampak se poteguje za glasove.
                  Glasove, ki jih ljudje dobijo, ne glede na to, če se komu potem obrača želodec, je
                  treba v celoti spoštovati. Bodisi jih dobijo liberalci, bodisi jih dobijo
                  kristjani, bodisi bivši komunisti, bodisi nacionalisti, vsi so legitimni. Ko
                  govorimo potem o teh stvareh, potem je pač potrebno vzeti nase, ko se ukvarjamo z
                  zgodovino, s čimer se  parlament v principu nima kaj ukvarjati nikjer po svetu, po
                  mojem osebnem prepričanju. Ampak, to je irelevantno, morajo to na sebe vzeti vsi
                  in v tem smislu vam nisem dolžan odgovarjati, pa tudi kdo drug za to, kar je bilo
                  leta 1945. Če smo si mi naložili to vprašanje, potem morajo vse te komponente
                  iskati kompromis do tega in tam so vsi ti nesporazumi. Če pa vi mislite, da se pol
                  sistema vleče od prej, da ste vi nedolžni, potem je to druga stvar, ampak stvari
                  leta 1989, 1990 in kasneje niso bile narejene tako in tudi danes ne bi smele biti
                  narejene tako. Drugače potem, če tega ne razumete, ne razumete, da so bile že
                  dvakrat svobodne volitve v Sloveniji.</p>
            </sp>
            <sp xml:id="SDZ1-Redna-30-1995-03-31.sp30">
               <speaker>PODPREDSEDNIK DR. LEV KREFT:</speaker>
               <p>Hvala lepa. Dr. Mateja Kožuh-Novak, saj je tudi to replika. Potem pa gospod
                  Marijan Poljšak.</p>
            </sp>
            <sp xml:id="SDZ1-Redna-30-1995-03-31.sp31">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Ta država bo preživela samo, če se bomo začeli
                  končno ozirati naprej, zato apeliram, da prenehamo z razpravami, in tukaj
                  repliciram kolegu Podobniku, tukaj, ne danes začeli razpravljati, ampak jih
                  razpravljamo že najmanj eno leto. Se pravi, da smo že neštetokrat pogreli stvari,
                  ki so stare 50 let in se popolnoma strinjam z gospodom, ki je dejal, da naj
                  zgodovinarji objektivno ocenijo. Mislim, da smo to dolžni tistim, ki so nas
                  izvolili, da smo prišli v parlament, da prepustimo oceno, kaj je naredila
                  zgodovina, koliko krivic je naredila, tistim, ki so edini kvalificirani za to. Res
                  je, da nisem prva, ki sem to rekla.</p>
               <p>Gospodu Poljšaku bi pa rekla tako: upam, da ste vi naredili vsaj toliko Slovencev,
                  kot sem jih naredila jaz. Moram reči, da sem bila zelo hvaležna tistim, ki so mi
                  pred tridesetimi leti omogočili, da sem imela toliko otrok kot sem si jih želela.
                  Upam, da ste dali svojim otrokom dober vzgled dobrega očeta, da vam bodo lahko
                  sledili in se sedaj, v teh težkih časih za mlade ljudi odločali za otroke. Zato
                  vas prosim, ne govorite o stvareh, ki jih ne poznate.</p>
            </sp>
            <sp xml:id="SDZ1-Redna-30-1995-03-31.sp32">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Marijan Poljšak. Na tej točki bi pa, kot
                  predsedujoči želel povedati samo to, da se oddaljujemo od teme. Vsaka točka
                  dnevnega reda ima svoj okvir. Seveda se lahko v zvezi z zakonom o popravi krivic
                  govori o vseh krivicah, ki so bile kdaj koli prizadejane, v ilustracijo v
                  argumentacijo, mislim pa, da vendarle ta zakon predstavlja zelo konkretno temo,
                  lahko vsakdo prebere samo prva dva stavka uvoda v oceno stanja in razlogov za
                  izdajo zakona. To je okvir naše razprave. Ne bi želel, da bi potem, ko drugi dan
                  razpravo vodimo, zašli s poti, kajti kadar zaidemo s poti se ravno omogoči, da
                  razprava, ne samo gre mimo zakona, ampak dejansko tudi dvigne temperaturo do tiste
                  stopnje, po kateri ni možno več opraviti normalnega glasovanja, ampak se opravi
                  glasovanje v atmosferi nekega spopada, ki z zakonom nima nobene zveze in potem
                  naredimo takšne zakone, ki jih  moramo popravljati in nam je včasih zaradi njih
                  nerodno, kot je bilo tukaj sicer že rečeno.</p>
               <p>Gospod Marjan Poljšak ima besedo, izvolite.</p>
            </sp>
            <sp xml:id="SDZ1-Redna-30-1995-03-31.sp33">
               <speaker>MARIJAN POLJŠAK:</speaker>
               <p>Gospa Kožuhova, vam ne bom dajal replike, ker nima smisla. Mislim, če greva v
                  oseben spopad, v tem primeru verjetno vsi zgubijo, oba partnerja izgubita. Samo
                  splošno.</p>
               <p>Gospodu Školču pa moram replicirati, kajti poglejte, moj namen ni delitev
                  parlamenta in vas tudi ne krivim ali pa si ne mislim, da bi bili vi ali pa kdo
                  drugi izmed vas za stvari, ki so nazaj. Ampak, poudarjam to, da je danes ista
                  zadeva kot je bila takrat. Če je bila tedaj slovenska družina brez stanovanja, in
                  je danes slovenska družina brez stanovanja, je to ista stvar. V tem je problem in
                  danes so slovenske družine brez stanovanja. In če se samo malo ozrem na splave, ne
                  bom rekel: splav je greh. Ne, ni važno. Zaradi mene naj bodo splavi, samo pogoj je
                  nataliteta. Država naj ustvarja pogoje, jih ni ustvarjala in sedaj jih ne ustvarja
                  zato, da bi bila nataliteta ustrezna in Slovencev ni. Tudi to je krivica. Lahko ga
                  ubiješ ali mu onemogočiš, da se pojavi ali vzameš voljo do življenja. Poglejte,
                  kaj se dogaja v slovenskem narodu. Koliko ljudi je obupanih. To je tudi delo
                  oblasti.  </p>
            </sp>
            <sp xml:id="SDZ1-Redna-30-1995-03-31.sp34">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in zaključujem splošno razpravo.
                  Glede na to, da je bilo potem, ko ste prejeli pregled stališč in sklepov, vloženih
                  precej novih stališč in sklepov, mislim, da preko 10 in pod 20, tu nekje, vas bom
                  najprej vprašal, glede na to, da gre za pomembno zakonodajo in je bilo na tej seji
                  že nekaj zapletov, ali želite, da naredimo nov pregled, ali želite, da gremo na ta
                  način, da vas opozarjam in seveda preberem vse sklepe, ki so dodatno
                  predlagani?</p>
               <p>Sprašujem vas, ali menite, da so podani pogoji, da preidemo h glasovanju? Kot
                  rečeno, nekaj deset predlogov je bilo vloženih dodatno k temu pregledu.</p>
               <p>Dajem na glasovanje predlog, da opravimo glasovanje pri tej točki dnevnega reda,
                  ko dobimo kompleten pregled. Od tega trenutka naprej, ko je razprava zaključena ni
                  možno vlagati novih predlogov, če ima to smisel zahtevati, potem pa ni mogoče
                  vlagati več novih predlogov, sicer preprosto o tem sklepu nima smisla
                  glasovati.</p>
               <p>Dajem na glasovanje predlog, da prekinemo to točko dnevnega reda in glasovanje
                  opravimo takrat, kot bomo prejeli pregled vloženih stališč in sklepov, s tem, da
                  je z zaključkom splošne razprave vlaganje novih predlogov stališč in sklepov
                  končano. Nasprotujete takemu predlogu? Želite vlagati stališča in sklepe še
                  naprej? Potem bomo pa prešli h glasovanju, jasno, ker potem nima smisla odlagati
                  glasovanje, ker nikoli noben pregled ne bo popoln.</p>
               <p>Glasovanje bo torej potekalo tako, da bomo najprej glasovali o spreminjevalnih
                  stališčih, ki so bila vložena k stališčem in sklepom matičnega delovnega telesa,
                  potem o tistih, ki dopolnjujejo stališča matičnega delovnega telesa. Urejena so
                  tako, da bomo najprej glasovali o tistih, ki se tičejo naslova zakona, potem
                  tistih, ki se tičejo členov zakona po vrsti in končno bomo glasovali o stališčih
                  in sklepih matičnega delovnega telesa, ki jih bomo tako dopolnili in spremenili v
                  celoti. Na koncu bomo glasovali še o dodatnih sklepih, ki so bili vloženi v
                  razpravi in potem še o dodatnih sklepih, ki jih je pripravil že sam odbor, to se
                  pravi, o dodatnih sklepih v celoti. Sproti vas bom opozarjal na tista stališča in
                  sklepe, ki niso v pregledu spreminjevalnih in dopolnjevalnih predlogov, s tem, da
                  mislim, da ste jih vse, razen verjetno še ni razmnožen predlog gospe Kožuhove, ki
                  ga je dala na koncu. Vse druge ste že prejeli. Prispel je še nov predlog, ki ga je
                  vložil prvi podpisani gospod Pučnik. Na vse te predloge vas bom pri glasovanju
                  sproti opozarjal.</p>
               <p>Najprej dajem na glasovanje prvi sklep, ki nam ga predlaga matično delovno telo:
                  <q>"Predlog zakona o popravi krivic, prva obravnava, je primerna podlaga za pripravo
                  predloga zakona za drugo obravnavo."</q> Želi kdo besedo o tem predlogu sklepa?</p>
               <p>Ugotavljam, da ne in ga dajem na glasovanje. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(45 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo prvi sklep matičnega delovnega telesa sprejeli.</p>
               <p>Prehajam h glasovanju o spreminjevalnih predlogih. Dva spreminjevalna predloga je
                  vložil gospod Zmago Jelinčič v imenu poslanske skupine Slovenske nacionalne
                  stranke. Tega v pregledu nimate. Prvi predlog je k 2. točki stališč matičnega
                  delovnega telesa. Predlog se glasi: črta se 2. točka stališč. Želi kdo besedo o
                  tem predlogu sklepa? Ugotavljam, da nihče in dajem ta predlog na glasovanje.
                  Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(45
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Prav tako isti predlagatelj predlaga, da se črta 5. točka stališč. Želi kdo besedo
                  o tem predlogu? Ugotavljam, da ne in ga dajem na glasovanje. Ugotovimo sklepčnost!
                     <stage>(55 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(41
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>K 5. točki stališč je imel spreminjevalni predlog gospod dr. Franc Zagožen v imenu
                  poslanske skupine Slovenske ljudske stranke. Tudi tega predloga nimate v pregledu,
                  glasi pa se: točka 5 stališč naj se spremeni, tako da se glasi, <q>"5. Vlada naj pri
                  pripravi zakona za drugo obravnavo vnese določbe o popravi krivic političnim
                  preganjancem in postopek dokazovanja"</q>. Želi kdo besedo o tem predlogu sklepa, o
                  tem spreminjevalnem predlogu?Ugotavljam, da ne in ga dajem na glasovanje.
                  Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>V imenu iste poslanske skupine je gospod dr. Franc Zagožen oddal dopolnilno
                  stališče k 7. točki stališč matičnega odbora, ki se glasi: 7. točka stališč se
                  dopolni, tako da se glasi: <q>"Vsebina drugega odstavka 2. člena naj bo oblikovana
                  tako, da bodo v njem zajeti tudi tisti Slovenci, ki v času obsodbe ali niso imeli
                  stalnega prebivališča v Sloveniji, ga pa imajo sedaj in so slovenski državljani,
                  ali so sicer slovenske narodnosti"</q>. Želi kdo besedo o tem predlogu
                  spreminjevalnega stališča? Gospod dr. Franc Zagožen, izvolite.</p>
            </sp>
            <sp xml:id="SDZ1-Redna-30-1995-03-31.sp35">
               <speaker>DR. FRANC ZAGOŽEN:</speaker>
               <p>Spoštovani zbor! Po vojni so se zgodili primeri, ko je politična policija,
                  takratna OZNA, šla preko meje iskat nekatere Slovence in jih je pripeljala v
                  Slovenijo, kjer so bili potem deležni takih sodnih postopkov in zaporov, v
                  posameznih primerih tudi likvidacij in podobno. Gre za Slovence na slovenskem
                  narodnem ozemlju, ki pa niso bili državljani Republike Slovenije, ker so bili
                  formalno med obema vojnama državljani Kraljevine Italije in po letu 1945
                  državljani Republike Italije. Bili so pa enako žrtve kot vsi drugi, ki jih ta
                  zakon obravnava. Zaradi tega je to dopolnilo k 7. točki mislim, da nujno potrebno.
                  Hvala.</p>
            </sp>
            <sp xml:id="SDZ1-Redna-30-1995-03-31.sp36">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo o tem predlogu? Ugotavljam, da ne in ga dajem na
                  glasovanje. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Zdaj pa prehajamo k predlogoma za spremembo naslova, ki ju imate v pregledu in k
                  še tretjemu predlogu za spremembo naslova zakona, ki ga je vložil gospod dr. Franc
                  Zagožen. V pregledu imate predlog gospoda Saše Lapa: <q>"Predlagatelj naj pri
                  pripravi zakona za drugo obravnavo naslov predloga zakona o popravi krivic
                  preoblikuje v zakon o žrtvah komunističnega nasilja"</q> in predlog gospoda dr. Jožeta
                  Pučnika, poslanska skupina SDS: <q>"Predlagatelj zakona naj pri pripravi predloga
                  zakona za drugo obravnavo spremeni naslov zakona, tako da se glasi: Zakon o
                  popravi krivic povojnim žrtvam komunističnega nasilja"</q>. Tretji predlog gospoda dr.
                  Franca Zagožna, ki ste ga dobili dodatno, pa se glasi: Predlagatelj naj predlog
                  zakona o popravi krivic za drugo obravnavo pripravi tako, da mu spremeni naslov v
                  <q>"Zakon o rehabilitaciji in odškodnini žrtvam komunističnega režima"</q>. Po tem
                  vrstnem redu bomo o teh predlogih glasovali, seveda, če je eden od teh sprejet, o
                  ostalih ne glasujemo več in dajem vse tri skupaj v razpravo. Želi kdo besedo?</p>
               <p>Ugotavljam, da ne in dajem najprej na glasovanje predlog poslanske skupine SND
                  gospoda Saše Lapa za naslov zakona - zakon o žrtvah komunističnega nasilja.
                  Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Dajem na glasovanje predlog poslanske skupine SDS, prvo podpisani gospod doktor
                  Jože Pučnik, ki predlaga, da se naslov zakona glasi: zakon o popravi krivic
                  povojnim žrtvam komunističnega nasilja. Ugotovimo sklepčnost! <stage>(61
                     prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Dajem na glasovanje predlog poslanske skupine Slovenske ljudske stranke, gospoda
                  dr. Franca Zagožna, ki se glasi, da bo zakon imel naslov <q>"Zakon o rehabilitaciji
                  in odškodnini žrtvah komunističnega režima"</q>. Gospod dr. Franc Zagožen, želite
                  obrazložiti glas? Potem bo svoj glas obrazložil še gospod Ivo Hvalica.</p>
            </sp>
            <sp xml:id="SDZ1-Redna-30-1995-03-31.sp37">
               <speaker>DR. FRANC ZAGOŽEN:</speaker>
               <p>Spoštovani zbor! V razpravi o tem in prejšnjem predlogu so se vse poslanske
                  skupine izjasnile, da so za popravo krivic, hkrati pa mislim, da so brez izjeme
                  vsi razpravljalci poudarjali, da krivic ni mogoče v celoti popraviti. Zaradi tega
                  menim, da naslov ni čisto ustrezen in predlagam besedilo, vzeto iz 30. člena
                  ustave, ki govori o pravici do rehabilitacije in odškodnine. Mislim, da veliko
                  bolj ustreza  temu, kar bi radi storili. To besedilo je bilo dejansko zelo
                  temeljito premišljeno in prediskutirano v Ustavni komisiji, ko je pripravljala
                  besedilo člena. Hvala lepa. Glasoval bom za.</p>
            </sp>
            <sp xml:id="SDZ1-Redna-30-1995-03-31.sp38">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Ivo Hvalica. Izvolite.</p>
            </sp>
            <sp xml:id="SDZ1-Redna-30-1995-03-31.sp39">
               <speaker>IVO HVALICA:</speaker>
               <p>Hvala lepa. Spoštovani! Osupel sem ob rezultatu glasovanj za prva dva predloga.
                  Zakaj nočete reči bobu bob. Kdo je povzročil krivice? Nisem rekel da vi, gospa
                  Vika, ampak komunizem. Sicer je pa ta zgodba stara in znana. Spomnil sem se vica,
                  ki so ga pripovedovali, ko je vaš maršal prišel na križišče in je šofer vprašal
                  <q>"Kam pa sedaj"</q>. Rekel je: <q>"Smerni kazalec na levo, zavijem pa na desno."</q> Samo, s
                  tako zadevo se lahko povzroči tudi nesrečo. Toliko v razmislek. Zakaj se bojite te
                  besede? Zakaj se bojite?</p>
            </sp>
            <sp xml:id="SDZ1-Redna-30-1995-03-31.sp40">
               <speaker>PODPREDSEDNIK DR. LEV KREFT:</speaker>
               <p>Prosil bi vas, gospod Hvalica, da obrazložite svoj glas.</p>
            </sp>
            <sp xml:id="SDZ1-Redna-30-1995-03-31.sp41">
               <speaker>IVO HVALICA:</speaker>
               <p><gap n="..."/>Ne, sem že povedal, da bom glasoval za predlog dr. Zagožna, ampak bi rad
                  obrazložil. Rad bi tudi povedal, kaj o tem mislim. Res ne razumem, zakaj se
                  bojite. Gre za zelo preprosto dejstvo. To tako ni poprava krivic. To je poprava
                  krivic<gap n="..."/></p>
            </sp>
            <sp xml:id="SDZ1-Redna-30-1995-03-31.sp42">
               <speaker>PODPREDSEDNIK DR. LEV KREFT:</speaker>
               <p>Gospod Hvalica, obrazložitev glasu ni polemika s poslankam in poslanci v Državnem
                  zboru, ampak je razgovor s samim seboj in s svojimi razlogi za tak ali drugačen
                  glas. Vi lahko navajate, kar so navajale poslanke in poslanci v razpravi kot
                  razlog za to, kako boste glasovali, ne morete pa očitat poslankam in poslancem
                  glasovanja, ki so bila pravkar opravljena in vas prosim, da tega ne navajate, ker
                  to ni razlog za vaše glasovanje. Se opravičujem, ampak to je tako.</p>
            </sp>
            <sp xml:id="SDZ1-Redna-30-1995-03-31.sp43">
               <speaker>IVO HVALICA:</speaker>
               <p><gap n="..."/>Mislil sem, da mi je dovoljeno malo širše obrazložiti glas. Glasoval bom z vsem
                  srcem <q>"za"</q>. Hvala.</p>
            </sp>
            <sp xml:id="SDZ1-Redna-30-1995-03-31.sp44">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas želi obrazložiti še gospod Jančar, za katerega prav tako
                  velja opozorilo, ki sem ga sicer že dal gospodu Ivu Hvalici in ga prosim, da
                  obrazloži svoj glas.</p>
            </sp>
            <sp xml:id="SDZ1-Redna-30-1995-03-31.sp45">
               <speaker>JANEZ JANČAR:</speaker>
               <p>Hvala, gospod podpredsednik. Glede na to, da sem bil vnaprej opozorjen, glasoval
                  bom proti. Gospod Hvalica, dajte se s svojim sosedom<gap n="..."/></p>
            </sp>
            <sp xml:id="SDZ1-Redna-30-1995-03-31.sp46">
               <speaker>PODPREDSEDNIK DR. LEV KREFT:</speaker>
               <p>Opozarjam,vas, gospod Jančar, da sem vas posebej prosil, da tega ne naredite in
                  vam takoj izrekam opomin.</p>
            </sp>
            <sp xml:id="SDZ1-Redna-30-1995-03-31.sp47">
               <speaker>JANEZ JANČAR:</speaker>
               <p>Hvala lepa. <stage>(Smeh v dvorani.)</stage></p>
            </sp>
            <sp xml:id="SDZ1-Redna-30-1995-03-31.sp48">
               <speaker>PODPREDSEDNIK DR. LEV KREFT:</speaker>
               <p>Svoj glas bo obrazložila dr. Mateja Kožuh-Novak, za katero prav tako velja že
                  izrečeno  opozorilo, in gospod Ivan Oman.</p>
            </sp>
            <sp xml:id="SDZ1-Redna-30-1995-03-31.sp49">
               <speaker>DR. MATEJA KOŽUH-NOVAK:</speaker>
               <p>Bom obrazložila zakaj bom glasovala proti.</p>
               <p>Zaradi tega, ker je ta režim, ki je nedvomno naredil posameznikom veliko krivic,
                  prinesel tudi polno zaposlitev vsem ljudem v Sloveniji, ker je prinesel 12-mesečni
                  porodniški dopust ženskam, ker je prinesel pravico staršev do odločitev, koliko in
                  kdaj bodo imeli svoje otroke, lahko bi naštevala pa še nekaj minut dalj. Zato bom
                  glasovala proti.</p>
            </sp>
            <sp xml:id="SDZ1-Redna-30-1995-03-31.sp50">
               <speaker>PODPREDSEDNIK DR. LEV KREFT:</speaker>
               <p>Svoj glas bo obrazložil gospod Ivan Oman. Izvolite.</p>
            </sp>
            <sp xml:id="SDZ1-Redna-30-1995-03-31.sp51">
               <speaker>IVAN OMAN:</speaker>
               <p>Glasoval bom za ta predlog. To pa zato, ker le ta dikcija pomeni, kar naj bi ta
                  zakon uredil, kaj več ne more urediti in tudi za nazaj kaj dosti ne more
                  spreminjati.</p>
            </sp>
            <sp xml:id="SDZ1-Redna-30-1995-03-31.sp52">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Gospod Sašo Lap, izvolite.</p>
            </sp>
            <sp xml:id="SDZ1-Redna-30-1995-03-31.sp53">
               <speaker>SAŠO LAP:</speaker>
               <p>Glasoval bom za. Verjetno boste vsi tisti, ki boste glasovali proti, poslušali
                  ljudski glas, glas ljudstva, ki v večini primerov zadnje čase ponovno pravi: prej
                  je bilo bolje.</p>
            </sp>
            <sp xml:id="SDZ1-Redna-30-1995-03-31.sp54">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne in dajem predlog
                  za naslov zakona <q>"Zakon o rehabilitaciji in odškodnini žrtvam komunističnega
                  režima"</q> na glasovanje. Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Naslednji predlog za dodatne sklepe - zdaj smo že pri dodatnih, urejeni so po
                  členih zakona na katere se nanašajo - imate v pregledu pot točko 3 in se glasi:
                  <q>"Predlagatelj naj pri pripravi  zakona za drugo obravnavo 2. člen predloga zakona
                  dopolni tako, da vanj vključil tudi osebe, ki so bile v obdobju 15.5.1945 do
                  veljave zakona o sodiščih združenega dela v disciplinskih postopkih odstranjene z
                  delovnih mest zaradi političnih oziroma ideoloških razlogov."</q> Predlog je vložila
                  poslanska skupina Slovenske nacionalne desnice s prvo podpisanim gospodom Sašom
                  Lapom.</p>
               <p>Želi kdo besedo? Ugotavljam, da ne in dajem ta predlog na glasovanje. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Na 1. člen se nanaša še predlog, ki ga je vložil dr. Franc Zagožen, in sicer se ta
                   predlog glasi: <q>"Predlagatelj naj v prvi člen zakona ali v preambulo zakona vstavi
                  jasno deklarativno določbo, s katero se bo Državni zbor Republike slovenije
                  moralno, politično in pravno distanciral od prejšnjega totalitarnega sistema, ki
                  je iz političnih, ideoloških in razrednih razlogov kršil človekove pravice in
                  svoboščine."</q> Predlog je vložila poslanska skupina Slovenske ljudske stranke s prvo
                  podpisanim gospodom Francom Zagožnom.</p>
               <p>Želi kdo besedo o tem predlogu sklepa? Gospod dr. Franc Zagožen, izvolite.</p>
            </sp>
            <sp xml:id="SDZ1-Redna-30-1995-03-31.sp55">
               <speaker>DR. FRANC ZAGOŽEN:</speaker>
               <p>Spoštovani zbor! Kljub vsemu sem se odločil, da bom glasoval za te dodatne sklepe,
                  ki sem jih predlagal in tudi pri drugih ne bom bojkotiral glasovanja, kljub temu,
                  da nimam po tem, kar se je zgodilo v zadnjih minutah, več upanja, da bo ta zakon
                  sprejet oziroma, da bo sprejet tak, kot naj bi bil sprejet glede na besede
                  predstavnikov vseh poslanskih skupin. Vsi ste namreč izjavljali, da ste za popravo
                  krivic.</p>
               <p>Posebno me je prizadelo to, da v ta zakon ne sprejemate tistih Slovencev, ki so
                  bili prav tako žrtve in so želeli biti državljani te države, pa so ostali zunaj
                  slovenskih meja. Bili so žrtve istega komunističnega režima in ste tako Slovence
                  razdelili na tiste, ki naj bi imeli neke pravice in na tiste, ki naj teh pravic ne
                  bi imeli, Opozarjam, ne gre za državljanske pravice, ampak za človekove pravice,
                  pa delite še znotraj naroda.</p>
               <p>Za to stališče bom glasoval zaradi tega, ker menim, da so vsa naša prizadevanja
                  zaman, če se ne moremo distancirati od totalitarnega sistema, pa naj bo kakršen
                  koli, če nismo sposobni povedati, da totalitarnih sistemov, njihovih političnih,
                  ideoloških in razrednih razlogov za kršitev človekovih pravic nismo pripravljeni
                  priznavati in jih zavračamo. Brez tega besedila mislim, da bo zakon, kot sem že
                  včeraj obrazložil, tudi dejansko nerazumljiv nepoznavalcem naše zgodovine.</p>
               <p>Ker se hoče zgodovino še vedno ponarejati, utegne biti nerazumljiv tudi naši
                  mladini. Kako ga bo torej presojala naslednja generacija? Da smo v tem sklicu
                  Državnega zbora razveljavljali zakone in člene, ki so bili sestavni del nekega
                  pravnega sistema, brez vsake obrazložitve, zakaj to delamo, če ne povemo hkrati
                  tudi jasno, da so bili to krivični zakoni. Da je bil to zločinski, totalitarni
                  sistem, kot so zločinski vsi totalitarni sistemi. Zato bom glasoval za to
                  stališče.</p>
            </sp>
            <sp xml:id="SDZ1-Redna-30-1995-03-31.sp56">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v razpravi o tem predlogu? Gospod dr. Jože Pučnik.
                  Izvolite.</p>
            </sp>
            <sp xml:id="SDZ1-Redna-30-1995-03-31.sp57">
               <speaker>DR. JOŽE PUČNIK:</speaker>
               <p>Spoštovani! Oglašam se, čeprav vem, da ne bo imelo nobenega učinka, ampak samo to,
                  da pokažem, da še vedno nisem obupal.</p>
               <p>Ugotavljam naslednje. Lotevamo se nekega projekta, se pa s pokvarjeno
                  sramežljivostjo odrekamo temu, da bi res rekli, kot je moj poslanski kolega prej
                  rekel, bobu bob. To kaže, da dobršen del Državnega zbora ne pristaja na to, da je
                  bilo s prejšnjim režimom, v katerem so se dogajale te krivice, kaj sistemsko
                  narobe. Verjetno mislijo, da so bili to posamezniki, posamezni psihopati, ki so
                  zlorabljali svoj položaj, ki so mimo takratne oblasti in mimo namena sistema
                   počeli vse to, kar mi danes skušamo popravljati. Kaže, da je pri večini
                  prevladala ta diagnoza: v bistvu je bil ta sistem kar dober, samo neke kozmetične
                  napake so bile, posamezni odkloni od linije so bili in vse to je bilo tisto, kar
                  mi danes popravljamo.</p>
               <p>Meni se, moram povedati, četudi imam že precej let na grbi, šele v teh zadnjih
                  letih vriva določeno spoznanje o ljudeh in o sposobnosti njihovega spreminjanja.
                  Moram priznati, da sem bil zelo dolgo, mnogo predolgo toliko naiven, da sem
                  verjel, da je mogoče, da ljudje, pod odkrivanjem novih informacijskih virov,
                  gledano iz drugih aspektov, razmišljajo v drugačnem času tudi nekoliko drugače in
                  da so sposobni tudi kakršnekoli napake pri sebi ali pri svojih vzornikih, idejnih,
                  moralnih in političnih vzornikih, tudi odkrivati te napake. Kaže, da pri določeni
                  vrsti ljudi to ni mogoče. Kaže, da velja to, kar sem vedno znova, vsa desetletja
                  po vojni slišal o komunistih, pa moram priznati, da nisem verjel, v čemer vidim
                  svojo lastno slabost. Namreč, komunistov, tistih, ki zavestno to delajo, nikoli ne
                  spremeniš. Njih lahko tako ali drugače samo prisiliš, da oddajo tudi samo
                  milimeter svojega vpliva, gospodarskega, političnega, kulturnega. Kaže, da to
                  drži. Kaže, spoštovane kolegice in kolegi, da pri nas ta ideologija, ta tretja
                  zločinskih ideologij 20. stoletja, poleg fašizma, nacionalsocializma in poleg obeh
                  komunizmov, še vedno živi v nekakšnih podzavestnih programih mnogih ljudi pri nas
                  in žal ugotavljam, tudi pri mnogih poslancih tega državnega zbora.</p>
               <p>Politična realnost je takšna, lahko se smehljate, lahko zmigujete z glavo, besede
                  ničesar ne povedo. Nekaj o človeku povedo samo dejanja in konkretna odločanja.
                  Odločate se, s tem dajete svojo karakteristiko, s tem pišete svojo podobo in
                  podobo vaših političnih skupnosti, za to imate pravico. Žal je nismo imeli nekoč.
                  Mislim pa, da je pravilno, da imate vi tudi svojo pravico, da povsem legitimno in
                  v skladu z našo pravno državo uveljavljate svojo politično moč. Za vse druge, ki
                  te možnosti nimamo v tolikšni meri, pa ostaja samo eno. Vztrajati na teh
                  pozicijah. Vztrajali smo v 40. in 50. in 60. in 70. letih. Nekoč, gospe in
                  gospodje, tudi vi, ki ste s svojimi programi zavezani  svojim vzorom, svojim
                  moralnim, političnim in kulturnim vzorom, ki so v mojih očeh v veliki meri ali pa
                  vsaj mnogi od tega zločinci, ostaja seveda samo to, da delate kakor mislite, da
                  morate. Hvala Bogu, je pravna država tudi za vas tukaj in zato si bom tudi sam
                  vedno prizadeval, da bo tako tudi ostalo.</p>
               <p>Je pa seveda važno, kaj bo to pomenilo? Kaj to pomeni v naslednjih letih? Kaj to
                  pomeni za iskanje identitete slovenske kulture, slovenskega naroda, ki je ni
                  mogoče zgraditi brez osmišljanja preteklosti. To zveni kot zelo lahka fraza
                  sociologa. Po mojem trdnem prepričanju je mnogo več. Takšni ste, takšni boste
                  ostali, verjemite mi, da sem ponosen, da nisem tak. Hvala lepa.</p>
            </sp>
            <sp xml:id="SDZ1-Redna-30-1995-03-31.sp58">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Jančar, potem pa še gospod Jože Jagodnik.</p>
            </sp>
            <sp xml:id="SDZ1-Redna-30-1995-03-31.sp59">
               <speaker>JANEZ JANČAR:</speaker>
               <p>Hvala lepa. Doktor Pučnik, silite me, da z vami sovražim vse okoli sebe. Tega
                  vendar ne morem. Mislim, da ste sam s tem, ko ste se pokesali, povedano mi je
                  bilo, da sem bil star 2 leti, ko ste bili zraven, opravili svoje delo. Žal, če vi
                  menite tako, jaz vam verjamem. Hvala lepa.</p>
            </sp>
            <sp xml:id="SDZ1-Redna-30-1995-03-31.sp60">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jože Jagodnik.</p>
            </sp>
            <sp xml:id="SDZ1-Redna-30-1995-03-31.sp61">
               <speaker>JOŽE JAGODNIK:</speaker>
               <p>Gospod podpredsednik, spoštovane kolegice in kolegi? Rekel bom samo en stavek.
                  Mene je sram, da sem član tega parlamenta, da se ta govorniški oder zlorablja za
                  take stvari, kot so bile zlorabljene pred pol minute.</p>
            </sp>
            <sp xml:id="SDZ1-Redna-30-1995-03-31.sp62">
               <speaker>PODPREDSEDNIK DR. LEV KREFT:</speaker>
               <p>Hvala lepa. Doktor Mateja Kožuh-Novak. Izvolite.</p>
            </sp>
            <sp xml:id="SDZ1-Redna-30-1995-03-31.sp63">
               <speaker>DR. MATEJA KOŽUH-NOVAK:</speaker>
               <p>Mene je pa strah za bodočnost Slovenije, ker že nekaj časa ugotavljam, da
                  nekateri, po obnašanju sodeč, svoje komunistične preteklosti niste nikoli
                  prerasli. Zelo mi je žal in zelo se bojim za mlade, ki so vas volili.</p>
            </sp>
            <sp xml:id="SDZ1-Redna-30-1995-03-31.sp64">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Danica Simšič.</p>
            </sp>
            <sp xml:id="SDZ1-Redna-30-1995-03-31.sp65">
               <speaker>DANICA SIMŠIČ:</speaker>
               <p>Hvala za besedo. Spoštovane kolegice in kolegi! Povedala bom, pa sem enkrat že pri
                  zakonu, ki je padel iz procedure, zakaj takega stališča ne morem sprejeti. V
                  temeljno ustavno listino smo med drugim zapisali in sprejela jo je prejšnja
                  skupščina, da: <q>"Izhajajoč iz volje slovenskega naroda in prebivalcev Republike
                  Slovenije, izražene na plebiscitu o samostojnosti in neodvisnosti Republike
                  Slovenije dne 23. decembra 1990,"</q> potem nekaj drugega in naprej: <q>"Ob dejstvu, da
                  SFRJ ne deluje kot pravno urejena država in se v njej hudo kršijo človekove
                  pravice, nacionalne pravice in pravice republik in avtonomnih pokrajin."</q> Tudi
                  zaradi tega smo šli v samostojno ureditev in v svojo državo. V tem predlogu
                  sklepa, v tem predlogu dodatnih stališč in sklepov piše, da se distanciramo,
                  pravno distanciramo od prejšnjega sistema, od prejšnjega režima, če hočete. Kaj pa
                  potem z ustavnim zakonom? V ustavnem zakonu pa se proglašamo za pravno naslednico
                  prejšnje države, tudi prejšnjega sistema in tudi prejšnjega režima z vidika prava
                  in zakonov. Če to naredimo, potem seveda ne moremo sprejeti nobenega določila, ki
                  je v tem zakonu o popravi krivic zapisano. Jaz sem se pripravljena pogovarjati in
                  mislim, da tudi marsikdo med vami o, ali kakšni deklaraciji, ali čemerkoli. Ne
                  moremo pa to na takšen način zapisati v preambulo, v zakon, to je enako, kot je
                  bilo pravzaprav stališče, zavoljo katerega sem posebej nasprotovala, tudi zakonu
                  Slovenske ljudske stranke. Taka opredelitev bi bila protiustavna. Poiščimo neko
                  drugo rešitev, če jo resnično tisti, ki to predlagate, želite. Žal mi je, ampak za
                  tako določilo v zakonu ne morem glasovati. Hvala.</p>
            </sp>
            <sp xml:id="SDZ1-Redna-30-1995-03-31.sp66">
               <speaker>PODPREDSEDNIK DR. LEV KREFT:</speaker>
               <p>Besedo ima gospod dr. Franc Zagožen.</p>
            </sp>
            <sp xml:id="SDZ1-Redna-30-1995-03-31.sp67">
               <speaker>DR. FRANC ZAGOŽEN:</speaker>
               <p>Spoštovani zbor! V 3. členu vladnega predloga je seznam zakonov, od katerih se
                  distanciramo s sprejemanjem tega zakona, ker jih razveljavljamo oziroma naj bi
                  sodišča razveljavila sodne odločbe, sprejete na podlagi teh zakonov in členov. Mi
                  že od leta 1990 naprej, od prvih demokratičnih volitev, prej v tridomni skupščini
                  in zdaj v Državnem zboru, spreminjamo celotni pravni red te države. To seveda ne
                  pomeni, da Republika Slovenija ni pravni naslednik Socialistične Republike
                  Slovenije, ampak, da v celoti zamenjuje pravni red.</p>
               <p>Ker pri tem zakonu govorimo o tem, saj jaz to tako jemljem, da je treba
                  rehabilitirati in priznati odškodnine ljudem, ki so bili obsojeni na podlagi
                  zločinskih zakonov in zločinskega režima, z zločinskim delovanjem vsaj dela
                  pravosodja, potem je popolnoma razumljivo, da se ta Državni zbor mora distancirati
                  tudi od takega pravnega reda in za to gre. Ne gre za to, da ne bi bili pravni
                  nasledniki. Ravno zaradi tega, ker je Republika Slovenija pravni naslednik
                  Socialistične Republike Slovenije, ki je bila v okviru Federativne Socialistične
                  Republike Jugoslavije in se je tudi osamosvojila zato, da lahko uredi svoje
                  življenje na podlagi normalnega pravnega reda, poleg tega, da smo se takrat
                  odločili za suverenost, neodvisnost, samostojnost. Prav zaradi tega, ker je pravni
                  naslednik, je dolžna takšne zakone sprejemati. Ampak, hkrati je seveda dolžna, kar
                  je bila tudi obljuba v tisti temeljni listini, zamenjati celotni pravni red in
                  odpraviti krivično zakonodajo, ki krši človekove pravice; zakonodajo, ki je v
                  nasprotju z mednarodnimi konvencijami in našo ustavo in z demokratično ureditvijo
                  družbe. Skratka, gre za pravni red, ki predvsem in na prvem mestu, in taka je naša
                  ustava, priznava človekove pravice in svoboščine. Zavračamo pravno ureditev, ki
                  jih krši in ki jih v veliki meri sploh ne pozna.  </p>
               <p>Menim, da ni prav, če se zlorablja ta beseda, da se pravno distanciram, za nek
                  čisto drug pomen, za zanikanje pravne kontinuitete, mislim, pravnega nasledstva.
                  Bistveni del, mislim, tudi temeljne listine. Preprosto si ne morem predstavljati
                  pravih argumentov, lahko so spet ideološki in politični, ki zavračajo tako
                  formulacijo. Hvala lepa.</p>
            </sp>
            <sp xml:id="SDZ1-Redna-30-1995-03-31.sp68">
               <speaker>PODPREDSEDNIK DR. LEV KREFT:</speaker>
               <p>Besedo ima dr. Vladimir Topler, za njim bo dobil besedo še gospod dr. Leo
                  Šešerko.</p>
            </sp>
            <sp xml:id="SDZ1-Redna-30-1995-03-31.sp69">
               <speaker>VLADIMIR TOPLER:</speaker>
               <p>Spoštovani gospod podpredsednik, kolegice in kolegi! Ko tako poslušam te razprave,
                  se nisem nič oglašal. Vendar, ko vidim, da so usodne ločitve v zgodovini
                  pripeljale do tega, da so se te krivice zgodile. Ko danes poslušam ene in druge,
                  ko tako vehementno zagovarjate svoje stališče, imam občutek, da se ne zavedate
                  odgovornosti, ki bi se  jo morali vsi zavedati. Hvala.</p>
            </sp>
            <sp xml:id="SDZ1-Redna-30-1995-03-31.sp70">
               <speaker>PODPREDSEDNIK DR. LEV KREFT:</speaker>
               <p>Hvala. Besedo ima gospod dr. Leo Šešerko.</p>
            </sp>
            <sp xml:id="SDZ1-Redna-30-1995-03-31.sp71">
               <speaker>DR. LEO ŠEŠERKO:</speaker>
               <p>Spoštovani gospod podpredsednik, spoštovani zbor! Tudi jaz ne bom glasoval za to
                  stališče, čeprav nisem imel namena tukaj govoriti. Mislim, da je razprava prišla
                  do tega, da bi vas opozoril, da v Spieglu iz 27. februarja letos lahko preberete
                  kratko notico o preteklosti DDR z naslovom <q>"Amnestija bo prišla"</q>, v kateri je
                  objavljen razgovor z krščansko-demokratskim desničarskim politikom Horstom
                  Eilmanom. Ta kratka notica in primerjava njegovih besed z diskusijo, ki je tukaj
                  pri nas, me je pripravila do tega, da se oglasim. Gre za kratek razgovor, kjer
                  novinar sprašuje tega krščansko-demokratskega politika naslednje. Pravi: <q>"SPD
                  politiki zahtevajo že dlje časa amnestijo za kazniva dejanja v DDR. Ali je čas
                  zrel za to, da se juristično napravi konec s tem?"</q> On odgovarja: <q>"Kazensko pravo,
                  s katerim bi uredili, ali kazensko pravni postopki, s katerimi bi uredili
                  zgodovino DDR, dajejo zelo malo. Kazen izgublja svoj smisel, če prihaja z velikim
                  časovnim razmikom za dejanjem, ki se je zgodilo."</q> Torej, velika popustljivost
                  človeka, ki jo jaz zelo pogrešam tukaj v tej dvorani od nekaterih.</p>
               <p>Potem samo še eno vprašanje in en odgovor bom prebral. Pravi: <q>"Argument, da
                  odpuščanje ni stvar žrtev in da ne sodi v pravno državo, ali na to vas nima
                  nobenega vpliva?"</q> In Eilmann odgovarja: <q>"Država ne more predpisati odpuščanja.
                  Lahko ustvarja klimo, ki je naklonjena spravi. Naš poskus juristične obdelave
                  zgodovine DDR in krivic, ki so se v njej dogajale, lahko vodi samo še do večje
                  zagrenjenosti na vseh straneh."</q> Zato, ker ne želim, da se pri nas na vseh straneh
                  ta večja zagrenjenost še stopnjuje, bom glasoval proti temu predlaganemu stališču.
                  Ker vidim tisoč in eno stvar in problemov iz slovenske prihodnosti, v katere bi se
                  moral ta parlament poglabljati, ne vidim razlogov, da še bolj zaostrujemo razlike
                  med nami, da kopljemo še večje brezno in na tak način našo deželo destabiliziramo
                  in ji zapiramo pot v prihodnost. Hvala lepa.</p>
            </sp>
            <sp xml:id="SDZ1-Redna-30-1995-03-31.sp72">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Jožef Kopše.</p>
            </sp>
            <sp xml:id="SDZ1-Redna-30-1995-03-31.sp73">
               <speaker>JOŽEF KOPŠE:</speaker>
               <p>Predsedujoči, gospe in gospodje! Vsakokrat v tem zboru, ko se dotaknemo
                  preteklosti, režima in ideologije, na kateri je slonel ta režim, prihaja do ostrih
                  nasprotij v tem Državnem zboru. Jaz sem vedno tisti, ki se zna pošaliti in ki zna
                  v marsičem biti tudi zbadljiv. Vendar ne vem, zakaj bi pri tem predlogu, gospod
                  Zagožen, prišlo do takih ostrih razprav mojega kolega gospoda Jožeta Pučnika, ki
                  ni mogel iz svoje kože in je temu sklepu mogoče s svojo ostrino odvzel tisto pravo
                  mero in je del tega parlamenta preprosto postavil proti temu.</p>
               <p>Ne govorim o samem režimu in o sami ideologiji. Ideologija komunizma. Poskušal sem
                  predvsem zaradi tega, da bi sam razumel, sem preštudiral, kolikor sem mogel na tej
                  ideološki osnovi. Sama ideologija je bila po mojem zgrešena. Ena stvar ideologije,
                  ki je vodila v prejšnjem režimu in v prvih 20., 25. letih prejšnje republike
                  Slovenije, ki je bila v sestavi Jugoslavije, ljudi do tega. Do tega je vodilo to,
                  kar se v našem zboru danes tukaj dogaja. V principu stojimo na svojih stališčih,
                  čeprav se mogoče na tihem strinjamo z nekaterimi nepravilnostmi, vemo, da so bile,
                  smo zadosti stari, mogoče je nekaj zelo mladih izjem. Vendar, ker nasprotna stran
                  in nasprotna stranka to postavlja mnogokrat preostro in iz osebnih čustvenih
                  razlogov preostro v tem zboru, se ŕ priori postavimo proti temu.</p>
               <p>V prvem sklepu gospoda Zagožna stališče o ničemer drugem ne piše: <q>"Predlagatelj
                  naj v 1. člen zakona ali preambulo zakona vstavi jasno deklarativno določbo, s
                  katero se bo Državni zbor Republike Slovenije moralno, politično in pravno
                  distanciral od prejšnjega totalitarnega sistema, ki je iz političnih, ideoloških
                  in razrednih razlogov kršil človekove pravice in svoboščine."</q> Ideologija je bila
                  vedno samo razlog za kršitve, tudi danes, v demokratični državi, je mnogokrat
                  ideologija razlog za kršitve človekovih pravic. To so bili ljudje, ki so prišli na
                  oblast, ki so se hoteli in morali obdržati na oblasti in so si priredili
                  zakonodajo in pravni sistem tako, da so se lahko s tem pravnim sistemom obdržali.
                  To se je stopnjevalo do tega, do te mere, že med vojno in po vojni, da je bila res
                  ta oblast kot taka na osnovi ideologije, ki se jo pa niso držali, da smo si na
                  jasnem. Komunistov v Sloveniji ni bilo ali pa zelo malo. To so bili oblastniki, ki
                  so hoteli za vsako ceno obdržati oblast. In če to oblast želi v demokratični
                  Sloveniji, ta državni zbor, mu predlagam, da obsodi oblastnike, ki so izkoriščali
                  ideologijo in mnogokrat tudi vero. Tudi vera je bila v prejšnjem stoletju
                  mnogokrat izkoriščena za te namene.</p>
               <p>Za mene je potem to normalna stvar, da se glasuje za. Vendar, pri nekaterih točkah
                  je bilo tako, da so ljudje z dobrim namenom za tem mikrofonom pokvarili dobra
                  stališča, pozitivna stališča, ki jih marsikdo pričakuje v tej državi, da se
                  distanciramo od prejšnjih oblastnikov, od ljudi, ki so vodili to državo skozi
                  desetletja. Od ideologije komunizma, to je težko, ta bo vedno živel v manjši ali
                  večji meri. Ljudje vidijo v ideologiji sami določeno število ljudi in zaradi tega
                  jaz ne bi danes, pri tem stališču tega zbora delil, da je nekdo ŕ priori, ta stran
                  proti temu, ŕ priori je ta stran za, ampak bi delil na drugem. Ali so bili ti
                  oblastniki v preteklosti tisti, ki so kršili človekove pravice ali niso? Ali so ti
                  oblastniki z močjo oblasti, se pravi s policijo, z vso državno prisilo
                  prisiljevali ljudi, da so se z njimi strinjali ali niso? To je bistvo tega
                  stališča.</p>
               <p>Moram reči, da osebno nisem nikoli doživel v prejšnjem sistemu ali pa nisem tako
                  čutil, tudi vprašanje čutenja je tu nekaj, tega, da bi tako globoko lahko
                  zasovražil ali ljudi ali sistem, ali ideologijo iz prejšnjega sistema. Je pa bil
                  krivičen, to danes trdim, in do mnogih krivičen. Mnogi, ki so mnogo bolj čutili ta
                  krivični sistem, so že precej stari - običajno - in ti ljudje pričakujejo, da se
                  njihova nova oblast od nekaterih stvari distancira. Ne vidim v tem, mogoče je ta
                  formulacija, s katero je kolegica Danica Simšič nekoliko polemizirala, je mogoče
                  malo za polemiko, pravno. Ali pravno da nadaljevati ali pravno ne nadaljevati, ali
                  je to sedaj presekana pravna kontinuiteta nečesa. Kontinuitete sistema upam, da ne
                  bo. Upam pa, da ne bo samo zaradi tega. Ne verjamem, da je v tem Državnem zboru
                  dosti ljudi, ki bi zrli nazaj z veseljem in s srečo in si želeli tak sistem. Tega
                  ne verjamem, čeprav moji kolegi z desnice ali moj osebni kolega dr. Jože Pučnik
                  mogoče tako misli, ampak jaz ne mislim tako. Mislim, da je takih zelo malo ali pa
                  ni nikogar celo v tem državnem zboru. Gre za to, da tem ljudem v naši državi
                  rečemo: poskušamo zastaviti na novo. Pozabimo, poskušamo pozabiti preteklost od
                  1945. leta do 1990. leta, ali pa, jaz sem blažji, bom rekel tam do 1965., pa
                  pozneje spet malo od 1972 do 1976 se je zaostrila. Poskusimo to pozabiti in reči:
                  ni bilo pravilno, ljudje moji, ni bilo prav in dajmo tem ljudem, ki v resnici to
                  čakajo, ki so čuteči in občutljivi. Res je, da sem jaz nekoliko manj pri teh
                  stvareh mogoče občutljiv, ampak vidim ljudi, da trpijo. V tem je razlog. Ne se
                  osebno postavljati, to je rekel dr. Jože Pučnik, to je rekel dr. Zagožen in to
                  govori nekdo s te strani in iz te stranke itd. Razmislimo o tem stališču in
                  poskusimo najti kompromis in reči, ali je bil krivičen ta sistem ali ni bil. Če je
                  bil vsaj za pet ljudi v tej državi krivičen, ga je potrebno obsoditi in bom
                  glasoval za. Hvala lepa.</p>
            </sp>
            <sp xml:id="SDZ1-Redna-30-1995-03-31.sp74">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima dr. Franc Zagožen.</p>
            </sp>
            <sp xml:id="SDZ1-Redna-30-1995-03-31.sp75">
               <speaker>DR. FRANC ZAGOŽEN:</speaker>
               <p>Spoštovani zbor! Ker se bojim, da bo večina glasovala proti temu stališču, bi rad
                  na kratko prestavil samo, kaj pomeni zanikanje tega stališča. Pomeni namreč
                  potrditev nasprotnega stališča, kar pa pomeni, da bi večina v tem Državnem zboru
                  izrazila svoje strinjanje z moralno, politično in pravno ureditvijo totalitarnega
                  sistema in, da se od njega ne želi distancirati.</p>
               <p>Če to želite storiti s svojim glasovanjem, dajte, naj vedo to vsi Slovenci.
                  Hvala.</p>
            </sp>
            <sp xml:id="SDZ1-Redna-30-1995-03-31.sp76">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne, zaključujem razpravo in dajem
                  predlog sklepa, o katerem je tekla razprava, na glasovanje. Ugotovimo sklepčnost!
                     <stage>(64 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(35
                     poslancev.)</stage></p>
               <p>Ugotavljam, da ta predlog sklepa ni bil sprejet.</p>
               <p>Prehajam k naslednjemu predlogu sklepa, to je predlog pod točko 4. Poslanska
                  skupina Slovenske nacionalne desnice s podpisanim gospodom Sašom Lapom predlaga:
                  <q>"Predlagatelj naj pri pripravi predloga zakona o popravi krivic vanj vključi tudi
                  določbo, da imajo status političnega preganjanca po tem zakonu tudi otroci, ki so
                  bili odvzeti staršem na podlagi 4. točke 1. člena zakona o vrstah kazni, Uradni
                  list DFJ, št. 48/45"</q>.</p>
               <p>Ta predlog imate pod točko 4. v pregledu spreminjevalnih in dopolnjevalnih
                  predlogov. Želi kdo besedo o tem predlogu sklepa? Gospod Miran Potrč,
                  izvolite.</p>
            </sp>
            <sp xml:id="SDZ1-Redna-30-1995-03-31.sp77">
               <speaker>MIRAN POTRČ:</speaker>
               <p>Hvala lepa. Ta in še nekaj predlogov, ki jih ne bom citiral, ker je pregled
                  prevelik, je takšnih, ki jih jaz vsebinsko sprejemam. Mislim pa, da bi bilo prav
                  opozoriti in to je moj namen, da so vsebinsko v predlogu stališč matičnega
                  delovnega telesa že zajeti. Ta konkretni je zajet v peti točki, o kateri smo
                  glasovali v zvezi s političnimi preganjanci, in to je tudi potem izrecno mišljeno.
                  Če bomo posamične vključevali, bomo ta tekst naredili takšen, da bo za nekatere to
                  veljalo, za nekatere ne, namesto, da bi pustili odprto možnost, da se do druge
                  obravnave te stvari celovito proučijo. To je razlog, zakaj podpiram predloge
                  stališč matičnega delovnega telesa, menim pa, da je slabo, če jih bomo naredili
                  nejasne ali pa težje za realizacijo s tem, da bomo iztrgane stvari iz celote
                  dodatno pisali v sklepe in se s tem za nek primer opredelili, za vse ostale bo pa
                  to pomenilo ne, ker jih v sklepih ne bo. Hvala lepa.</p>
            </sp>
            <sp xml:id="SDZ1-Redna-30-1995-03-31.sp78">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta predlog sklepa na
                  glasovanje. Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Dajem v razpravo in na glasovanje dopolnilni predlog gospoda Ivana Omana, ki ga v
                  pregledu nimate, glasi pa se: <q>"V 2. členu naj se namesto datuma 15. maj 1945
                  uporablja datum 9. maj 1945 kot dan prevzema efektivne oblasti."</q></p>
               <p>Želi kdo besedo o tem predlogu sklepa? Ugotavljam, da ne in ga dajem na
                  glasovanje. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta predlog sklepa ni bil sprejet.</p>
               <p>Nadaljujemo s predlogi dodatnih sklepov, ki niso bili v pregledu, in sicer gre za
                  predlog poslanske skupine Slovenske nacionalne stranke. Vložil ga je vodja, gospod
                  Zmago Jelinčič, ki se glasi: <q>"V peti točki 3. člena naj predlagatelj doda še druge
                  člene iz zakona o vojaških kaznivih dejanjih, kot so na primer: širjenje lažnih
                  vesti, žalitev države, njenih organov in predstavnikov ter širjenje rasne, verske
                  in nacionalne mržnje ali razdora. Hkrati naj v zvezi z obtožbami in obsodbami
                  predvidi in razdela tudi primer montiranih procesov, saj je bilo za fiktivna
                  kazniva dejanja, vendar zaradi političnih razlogov, obsojenih kar nekaj
                  ljudi."</q></p>
               <p>Želi kdo besedo o tem predlogu sklepa? Ugotavljam, da ne in ga dajem na
                  glasovanje. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta predlog sklepa ni bi sprejet.</p>
               <p>Naslednji predlog, ki ga prav tako nimate v pregledu, je vložil gospod Jožef
                  Kocuvan. Glasi se: <q>"Predlagatelj zakona naj pri pripravi predloga za drugo
                  obravnavo v 4. členu zakona, druga točka, oblikuje tekst tako, da bo iz njega
                  razvidno, da se šteje za bivšega političnega zapornika tudi oseba, ki je bila
                  odpeljana na prisilno delo ali v zapor na podlagi samovolje upravnega organa ali
                  samovolje krajevnih oblasti."</q></p>
               <p>Želi kdo besedo o tem predlogu? Ugotavljam, da ne in ga dajem na glasovanje.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Nadaljujemo s stališči, ki jih imamo v pregledu, in sicer pod 5. točko na prvi
                  strani. Stališče je predlagala poslanska skupina Slovenske nacionalne desnice s
                  podpisanim gospodom Sašom Lapom in se glasi: <q>"Predlagatelj naj pri pripravi zakona
                  za drugo obravnavo preoblikuje določbo 5. člena, tako da bodo upravičenci, ki so v
                  sorodstvenem odnosu z osebami, katere so pridobile status političnega zapornika in
                  lahko po predpisih o pokojninskem in invalidskem zavarovanju uveljavljajo
                  družinsko pokojnino, dobili le 70% zneska od priznane odškodnine za političnega
                  zapornika."</q> Matično delovno telo tega predloga ne podpira. Želi kdo besedo?
                  Ugotavljam, da ne.</p>
               <p>Dajem ta predlog na glasovanje. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da tega predloga nismo sprejeli.</p>
               <p>V obravnavo in na glasovanje dajem predlog pod 6. točko: <q>"Predlagatelj naj pri
                  pripravi zakona za drugo obravnavo tretji odstavek 5. člena preoblikuje, tako da
                  se odškodnina izplača le v denarju."</q> Predlagatelj je poslanska skupina Slovenske
                  nacionalne desnice s podpisanim gospodom Sašom Lapom. Želi kdo besedo o tem
                  predlogu sklepa? Ugotavljam, da ne in ga dajem na glasovanje. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Vprašanja odškodnine, ki se tiče 5. člena se tiče tudi predlog sklepa, ki ga je
                  podal gospod Ivan Oman in ga v pregledu nimamo. Glasi pa se: <q>"Odškodnina naj se
                  določa v nacionalni valuti SIT, zagotavljanje realne vrednosti nasproti trdnim
                  valutam naj se določi z dodatno klavzulo."</q> Želi kdo besedo o tem predlogu sklepa?
                  Ugotavljam, da ne in ga dajem na glasovanje. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da je ta predlog sprejet.</p>
               <p>Prav tako nimate v pregledu predloga, ki se tudi še tiče odškodnine, torej 5.
                  člena, ki ga je dala skupina poslancev s prvo podpisanim gospodom dr. Jožetom
                  Pučnikom in se glasi: <q>"Predlagatelj zakona naj pri pripravi predloga zakona za
                  drugo obravnavo predvidi odškodnino osebam, ki se jim na podlagi tega zakona
                  prizna status političnega zapornika v višini, ki je v skladu s sedaj veljavnimi
                  predpisi za osebe, ki jim je bila neutemeljeno odvzeta prostost."</q> Želi kdo besedo
                  o tem predlogu sklepa? Ugotavljam, da ne in ga dajem na glasovanje. Ugotovimo
                  sklepčnost! <stage>(55 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da ta predlog sklepa ni bil sprejet.</p>
               <p>Vračam se k pregledu stališč in sklepov. Smo pri 7. točki, ki se glasi:
                  "Predlagatelj naj pri pripravi predloga zakona o popravi krivic za drugo obravnavo
                  vanj vključi tudi odločbo, s katero bo priznal odškodnino državljanom, ki so bili
                  zaradi političnih razlogov med drugim kaznovani tudi s kaznijo izgube pravice do
                  socialnega zavarovanja <stage>(URL DFJ št. 48/45, člen 1 in člen 5, točka
                     3.)</stage>". Predlagatelj je poslanska skupina SND. Odbor amandmaja ne
                  podpira. Želi kdo besedo?</p>
               <p>Ugotavljam, da ne in dajem ta predlog na glasovanje. Ugotovimo sklepčnost!
                     <stage>(57 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta predlog ni sprejet.</p>
               <p>Naslednji, točka 8: <q>"Predlagatelj naj pri pripravi zakona za drugo obravnavo
                  določi odškodnino v pavšalnem znesku 1000 DEM v tolarski protivrednosti po
                  srednjem tečaju Banke Slovenije na dan plačila za vsak mesec odvzema prostosti."</q>
                  Glede na sklep, ki smo ga sprejeli, verjetno tudi za tega velja, da se mora potem
                  prevesti v tolarje. Ne vem, če ga lahko takega damo na glasovanje. Predlagatelj je
                  poslanska skupina SND, odbor amandmaja ne podpira. Želi kdo besedo?</p>
               <p>Ugotavljam, da ne in ga dajem na glasovanje. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Naslednji pod točko 9: <q>"Predlagatelj naj pri pripravi zakona za drugo obravnavo
                  prouči možnost, da se vodi evidenca o osebah, ki so dobile status političnega
                  zapornika"</q>. Predlagatelj je poslanska skupina SND, odbor amandmaja ne podpira.
                  Želi kdo besedo?</p>
               <p>Amandma dajem na glasovanje. Ugotovimo sklepčnost! <stage>(58
                  prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Pod 10. točko imamo amandma, ki se glasi: <q>"Predlagatelj naj pri pripravi zakona za
                  drugo obravnavo določbo 6. člena predloga zakona dopolni, tako da bo pri ponovni
                  odmeri pokojnine izhajal iz delovnega statusa, ki ga je imel bivši politični
                  zapornik pred izrekom kazni oziroma odvzemom prostosti, če je to zanj ugodnejše,
                  ne pa iz osebnega dohodka, ki ga je prejemal na delovnem mestu po izpustitvi na
                  prostost."</q> Predlagatelj je SND, odbor amandma podpira. Želi kdo besedo?</p>
               <p>Ugotavljam, da ne in ga dajem na glasovanje. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(57 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je ta predlog sklepa sprejet.</p>
               <p>Pod 11. točko: <q>"Predlagatelj naj pri pripravi predloga zakona za drugo obravnavo
                  vanj vključi določbo, s katero bo priznal državljanom, ki so bili z disciplinskim
                  postopkom oziroma brez njega zaradi političnih razlogov odstranjeni z delovnega
                  mesta, pravico do odškodnine in do let za pokojnino za tisti čas, ko so bile brez
                  zaposlitve"</q>. Predlagatelj je poslanska skupina SND. Odbor amandmaja ne podpira.
                  Želi kdo besedo?</p>
               <p>Ugotavljam, da ne in dajem ta amandma na glasovanje. Ugotovimo sklepčnost!
                     <stage>(57 prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Pod 12. točko: "Predlagatelj naj pri pripravi zakona za drugo obravnavo določbo 6.
                  člena predloga zakona, ki govori o priznanju pokojninske dobe političnemu
                  zaporniku preoblikuje, tako da se za priznanje pokojninske dobe za čas
                  neupravičenega odvzema prostosti oziroma onemogočanje zaposlitve ne upošteva
                  drugega odstavka 185. člena zakona o pokojninskem in invalidskem zavarovanju
                     <stage>(URL. RS št. 12/92)</stage>." Predlagatelj je poslanska skupina SND,
                  odbor amandmaja ne podpira. Želi kdo besedo?</p>
               <p>Ugotavljam, da ne in ga dajem na glasovanje. Ugotovimo sklepčnost! <stage>(61
                     prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Gospod dr. Franc Zagožen je predlagal sklep, ki ga nimate v pregledu in se glasi:
                  <q>"Predlagatelj naj pri pripravi zakona za drugo obravnavo vnese določbe, po katerih
                  bo komisija iz 8. člena vložila zahtevke za revizijo v vseh primerih, v katerih bo
                  s sklepom priznala status političnega zapornika."</q></p>
               <p>Želi kdo besedo o tem predlogu sklepa? Gospod dr. Franc Zagožen, izvolite.</p>
            </sp>
            <sp xml:id="SDZ1-Redna-30-1995-03-31.sp79">
               <speaker>DR. FRANC ZAGOŽEN:</speaker>
               <p>Spoštovani zbor! Kadar gre za sodne zmote, je seveda tisti, ki je bil žrtev sodne
                  zmote, dolžan sprožiti zahtevo po reviziji, po obnovi postopka. Zakonodaja mu mora
                  to pravico zagotavljati in tudi zagotavljati ustrezen postopek.</p>
               <p>Tukaj ne gre za posamične sodne zmote, ampak gre za sistematično kršenje
                  človekovih pravic na podlagi ustrezne zakonodaje ali, bolje rečeno, neustrezne in
                  tudi na podlagi zlorabe sicer sprejemljivih zakonov.</p>
               <p>Ker je to delala država in njen aparat, je država in njen aparat tudi dolžan, da
                  zagotovi rehabilitacijo in postopek te rehabilitacije. Zaradi tega je ta predlog,
                  ki je bil tudi že v določbah prvega predloga, ki smo ga obravnavali in je
                  pravzaprav zahteva žrtev, da vladna komisija, ki naj bi obravnavala zahteve
                  upravičencev za priznanje nekega statusa ali odškodnine, po dolžnosti tudi vloži
                  zahtevo na pristojnem sodišču za revizijo postopka, ki je v predlogu zakona
                  predviden, torej za posebno revizijo. To je popolnoma normalno, da zakon to nalogo
                  naloži nekemu državnemu organu. To nič ne vpliva na sam postopek revizije. Ni
                  namreč mogoče zahtevati, da bi več tisoč upravičencev, poleg tega, da bodo dolžni
                  pri komisiji vložiti  zahtevke, potem še pri pristojnem sodišču vlagali zahtevke
                  za revizijo postopkov.</p>
               <p>Nekatere razloge sem že naštel, da naštejem še zadnjega, zlasti ker so v povprečju
                  blizu osemdeset let stari. Hvala lepa.</p>
            </sp>
            <sp xml:id="SDZ1-Redna-30-1995-03-31.sp80">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta predlog na
                  glasovanje. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Naslednja je 13. točka in zdaj bomo praktično do konca pri pregledu: "Predlagatelj
                  naj pri pripravi zakona o popravi krivic vanj vključi tudi določbo, s katero bo
                  priznal političnim preganjancem oziroma njihovim otrokom v pokojnino leta, ki so
                  jih izgubili, ker so bila razveljavljena njihova spričevala, dosežena v dobi
                  okupacije na srednjih in podobnih šolah <stage>(Uradni list DFJ št.
                  53/45)</stage>." Predlagatelj je poslanska skupina Slovenske nacionalne desnice.
                  Odbor amandmaja ne podpira.</p>
               <p>Želi kdo besedo? Ugotavljam da ne in dajem ta predlog na glasovanje. Ugotovimo
                  sklepčnost! <stage>(50 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Pod 14. točko: <q>"Predlagatelj naj pri pripravi zakona za drugo obravnavo vanj
                  vključi določbo, s katero se otrokom, ki so bili pred 15.5.1945 v taboriščih, čas
                  dejanskega odvzema prostosti šteje v pokojninsko dobo dvojno."</q> Predlagatelj je
                  poslanska skupina SND.</p>
               <p>Želi kdo besedo? Ugotavljam, da ne in dajem predlog na glasovanje. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da predlog ni bil sprejet.</p>
               <p>Naslednji, pod 15. točko: <q>"Predlagatelj naj pri pripravi zakona za drugo obravnavo
                  prouči krivice, ki so bile storjene šoloobveznim otrokom v času njihovega šolanja
                  v 70 letih, ko so bili diskriminirani in onemogočeni pri svobodni izbiri poklicne
                  orientacije zaradi neustrezne idejno politične usmeritve njihovih staršev in naj z
                  ustreznimi rešitvami odpravi krivice, ki so bile storjene iz tega naslova."</q>
                  Predlagatelj je poslanska skupina SND.</p>
               <p>Želi kdo besedo? Ugotavljam da ne in dajem ta predlog na glasovanje. Ugotovimo
                  sklepčnost! <stage>(61 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Pod 16. točko: <q>"Predlagatelj naj pri pripravi predloga zakona za drugo obravnavo
                  izenači določila o pravicah žrtev povojnega komunističnega nasilja z določili, ki
                  so vsebovana v predlogu zakona o žrtvah vojnega nasilja in predlogu zakona o
                  vojnih veteranih. To velja predvsem za vprašanja zdravstvenega varstva,
                  zdravstvenega in klimatskega zdravljenja ter povračila potnih stroškov in v
                  primeru invalidnosti žrtev povojnega nasilja za vprašanja invalidnine individualne
                  in družinske, dodatka za posebno invalidnost, dodatka za pomoč in postrežbo.
                  Povračila prispevkov za socialno zavarovanje, rehabilitacije, pravic družinskih
                  članov, popustov pri vožnji, pravic ob smrti invalidov povojnega nasilja."</q>
                  Predlagatelj je poslanska skupina SDS. Prvo podpisani gospod dr. Jože Pučnik.
                   </p>
               <p>Želi kdo besedo o tem predlogu sklepa? Ugotavljam da ne in ga dajem na glasovanje.
                  Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da predlog ni bil sprejet.</p>
               <p>Pod 17. točko na četrti strani: <q>"Predlagatelj na pri pripravi zakona za drugo
                  obravnavo vanj vključi določbo, ki bo političnemu zaporniku, ki ni obvezno
                  zdravstveno zavarovan na drugi podlagi, zagotavljala obvezno zdravstveno
                  zavarovanje."</q> Predlagatelj je poslanska skupina SND. Odbor amandmaja ne
                  podpira.</p>
               <p>Želi kdo besedo? Ugotavljam, da ne in dajem ta predlog na glasovanje. Ugotovimo
                  sklepčnost! <stage>(54 prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da predlog ni bil sprejet.</p>
               <p>Pod 18. točko: <q>"Predlagatelj naj pri pripravi zakona za drugo obravnavo vanj
                  vključi določbo, s katero bo zagotovil političnemu zaporniku plačilo zdravstvenih
                  storitev v višini razlike do polne vrednosti storitev, zagotovljenih v okviru
                  obveznega zavarovanja."</q> Predlagatelj je poslanska skupina SND. Želi kdo besedo?
                  Ugotavljam, da ne in dajem ta predlog na glasovanje. Ugotovimo sklepčnost!
                     <stage>(56 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Pod 19. točko: <q>"Predlagatelj naj pri pripravi zakona za drugo obravnavo vanj
                  vključi določbo, ki bo političnemu zaporniku invalidu zagotavljala plačilo
                  zdravstvenih storitev v celoti."</q> Predlagatelj je poslanska skupina SND, odbor
                  amandmaja ne podpira. Želi kdo besedo?</p>
               <p>Ugotavljam, da ne in dajem ta predlog na glasovanje. Ugotovimo sklepčnost!
                     <stage>(56 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Pod 20. točko: <q>"Predlagatelj naj pri pripravi zakona za drugo obravnavo vanj
                  vključi določbo, s katero bo političnim zapornikom, ki jim je stalna pomoč nujno
                  potrebna za opravljanje vseh osnovnih življenjskih potreb, ki so nepokretni
                  oziroma invalidi oziroma psihiatrični bolniki, priznal pravice do dodatka za pomoč
                  in postrežbo v odvisnosti od stopnje prizadetosti."</q> Predlagatelj je poslanska
                  skupina SND, odbor amandmaja na podpira. Želi kdo besedo?</p>
               <p>Ugotavljam, da ne in dajem ta predlog na glasovanje. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da predlog ni bil sprejet.</p>
               <p>Pod 21. točko: <q>"Predlagatelj naj pri pripravi zakona za drugo obravnavo preuči
                  možnost, s katero bi nekdanjim političnim zapornikom omogočil dodatno intenzivno
                  pomoč, s katero bi lahko le-ti premagali svoje psihosocialne probleme."</q>
                  Predlagatelj je poslanska skupina SND, odbor amandmaja ne podpira. Želi kdo
                  besedo?</p>
               <p>Ugotavljam, da ne in dajem ta sklep na glasovanje. Ugotovimo sklepčnost!
                     <stage>(57 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Smo na 5. strani, 22. točka: <q>"Predlagatelj naj pri pripravi zakona o popravi
                  krivic vanj vključi določbo, s katero bo političnemu obsojencu priznal pravice do
                  zdraviliškega in klimatskega zdravljenja v obsegu, predpisanem za vojne invalide."</q>
                  Predlagatelj je poslanska skupina SND, odbor amandmaja ne podpira. Želi kdo
                  besedo?</p>
               <p>Ugotavljam, da ne in ga dajem na glasovanje. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da predlog ni bil sprejet.</p>
               <p>Pod 23. točko: <q>"Predlagatelj naj pri pripravi zakona za drugo obravnavo vanj
                  vključi določbo, s katero se otrokom, ki so bili po 15.5.1945 v taboriščih, prizna
                  pravica do brezplačnega zdravstvenega varstva, zdravniškega in klimatskega
                  zdravljenja v pogojih in obsegu, predpisanem za vojne invalide."</q> Predlagatelj je
                  poslanska skupina SND. Želi kdo besedo?</p>
               <p>Ugotavljam, da ne in dajem ta predlog na glasovanje. Ugotovimo sklepčnost!
                     <stage>(55 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Pod 24. točko: <q>"Predlagatelj naj pri pripravi zakona o popravi krivic vanj vključi
                  tudi pravico do socialnega dodatka za politične obsojence, ki niso v delovnem
                  razmerju oziroma ne opravljajo samostojne gospodarske ali poklicne dejavnosti."</q>
                  Predlagatelj je poslanska skupina SND, odbor amandmaja ne podpira. Želi kdo
                  besedo?</p>
               <p>Ugotavljam, da ne in dajem ta amandma na glasovanje. Ugotovimo sklepčnost!
                     <stage>(59 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Pod 25. točko: <q>"Predlagatelj naj pri pripravi predloga zakona za drugo obravnavo
                  vanj vgradi določbo, s katero bodo politični zaporniki uživali enake pravice iz
                  zdravstvenega varstva, kot jih uživajo kategorije državljanov, zajete v predlogu
                  zakona o žrtvah vojnega nasilja in zakona o vojnih veteranih."</q></p>
               <p>Predlagatelj je poslanska skupina SND. Odbor amandmaja ne podpira.</p>
               <p>Želi kdo besedo? Ugotavljam, da ne in dajem ta predlog na glasovanje. Ugotovimo
                  sklepčnost! <stage>(55 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da predlog ni bil sprejet.</p>
               <p>Pod 26. točko: za 10. točko stališč se doda nova, ki se glasi: <q>"V predlogu zakona
                  naj se obseg pravic, ki jih zakon določa žrtvam povojnega političnega nasilja,
                  izenači z določili, ki so vsebovana v predlogu zakona o žrtvah vojnega nasilja in
                  predloga zakona o vojnih veteranih."</q> Predlagatelj je poslanska skupina SND.</p>
               <p>Želi kdo besedo? Ugotavljam, da ne in dajem ta predlog na glasovanje. Ugotovimo
                  sklepčnost! <stage>(55 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Pod 27. točko: <q>"Predlagatelj naj pri pripravi zakona za drugo obravnavo vanj
                  vključi določbo, s katero bo zdravstveno varstvo zagotovil otrokom in posvojencem
                  ob pogoju, da jih je politični zapornik ali druga oseba preživljala vsaj zadnje
                  leto pred svojo smrtjo oziroma od rojstva dalje, če je otrok star manj kot leto
                  dni."</q> Predlagatelj je poslanska skupina SND.</p>
               <p>Želi kdo besedo? Ugotavljam, da ne in dajem ta predlog na glasovanje. Ugotovimo
                  sklepčnost! <stage>(56 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da predlog ni sprejet.</p>
               <p>Na 6. strani pod 28. točko: <q>"Predlagatelj naj pri pripravi zakona za drugo
                  obravnavo vanj vključi določbo, s katero bo političnim zapornikom, ki nimajo
                  urejenega stanovanjskega vprašanja, zagotovil prednostno pravico pri dodelitvi
                  stanovanj, socialno oziroma neprofitno najemnino, odvisno od njihovega
                  socialno-materialnega položaja."</q> Predlagatelj je poslanska skupina SND. Odbor
                  amandmaja ne podpira.</p>
               <p>Želi kdo besedo? Ugotavljam, da ne in ga dajem na glasovanje. Ugotovimo
                  sklepčnost! <stage>(56 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta predlog ni sprejet.</p>
               <p>Sedaj smo pri dodatnih predlogih za stališča in sklepe, ki jih nimate v pregledu.
                  In sicer. Poslanska skupina Slovenske nacionalne stranke, podpisani gospod Zmago
                  Jelinčič predlaga: <q>"Predlagatelj naj v zakon doda poseben člen, ki bo določal
                  različno obravnavanje krivično obsojenih, ki so bili člani Komunistične partije
                  Slovenije oziroma Zveze komunistov Slovenije ali Komunistične partije Jugoslavije
                  oziroma Zveze komunistov Jugoslavije in tistih, ki niso bili nikoli člani
                  omenjenih organizacij."</q></p>
               <p>Želi kdo besedo o tem predlogu? Ugotavljam, da ne in ga dajem na glasovanje.
                  Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(44
                     poslancev.)</stage></p>
               <p>Ugotavljam, da predlog ni bil sprejet.</p>
               <p>Ista skupina je predlagala: <q>"Predlagatelj naj v zakonu loči tiste, ki so bili
                  obsojeni zaradi resolucije Informbiroja, pa so se zavzemali za še hujšo rdečo
                  diktaturo v takratni državi od tistih, ki so jih z montiranimi procesi obsodili na
                  zaporno kazen, po navadi na isti zaporni objekt, na Goli otok. Predlagatelj naj
                  predvidi mesto v zakonu le za drugo opisano možnost, obvezno pa naj izključi v tem
                  zakonu možnost obravnave prvo opisanih."</q></p>
               <p>Želi kdo besedo o tem predlogu? Gospod Ivan Oman.</p>
            </sp>
            <sp xml:id="SDZ1-Redna-30-1995-03-31.sp81">
               <speaker>IVAN OMAN:</speaker>
               <p>Ne bom glasoval za ta predlog, ker sem pač te čase doživel in vem, da se ni
                  diktatura prav nič omilila potem, ko so zaprli kominformovce.</p>
            </sp>
            <sp xml:id="SDZ1-Redna-30-1995-03-31.sp82">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta predlog na
                  glasovanje. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(8 poslancev.)</stage> Je kdo proti? <stage>(51
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Proceduralno ima gospod Žarko Pregelj, izvolite.</p>
            </sp>
            <sp xml:id="SDZ1-Redna-30-1995-03-31.sp83">
               <speaker>ŽARKO PREGELJ:</speaker>
               <p>Prosim za ponovitev glasovanja, ker sem narobe glasoval.</p>
            </sp>
            <sp xml:id="SDZ1-Redna-30-1995-03-31.sp84">
               <speaker>PODPREDSEDNIK DR. LEV KREFT:</speaker>
               <p>Hvala lepa. Dajem na glasovanje predlog, da to glasovanje ponovimo. Ugotovimo
                  sklepčnost! <stage>(62 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da bomo glasovanje ponovili.</p>
               <p>Ponovno dajem na glasovanje predlog sklepa o katerem smo enkrat že glasovali.
                  Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(1 poslanec.)</stage> Je kdo proti? <stage>(58
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Dajem v obravnavo in na glasovanje predlog dodatnega stališča, ki ga je vložila
                  poslanska skupina Slovenske ljudske stranke in se glasi: <q>"Predlagatelj naj predlog
                  zakona za drugo obravnavo pripravi tako, da bo vključeval tudi popravo krivic
                  tistim političnim zapornikom, ki so bili obsojeni na zapor ali družbeno koristno
                  delo v taboriščih ali jim je bila med postopkom vzeta prostost na podlagi
                  politične zlorabe sicer neoporečnih zakonov."</q></p>
               <p>Želi kdo besedo o tem predlogu? Ugotavljam, da ne in ga dajem na glasovanje.
                  Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da tega predloga nismo sprejeli.</p>
               <p>S tem smo izglasovali vse tisto, kar spreminja ali dopolnjuje stališča in sklepe
                  matičnega delovnega telesa, zato dajem zdaj, preden preidem k dodatnim predlogom,
                  na glasovanje</p>
               <p>stališča in sklepe matičnega delovnega telesa v celoti. Ugotovimo sklepčnost!
                     <stage>(55 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da so stališča in sklepi v celoti sprejeti.</p>
               <p>Prehajam h glasovanju o dodatnih sklepih. Tukaj bomo šli k vsakemu posebej, zato
                  najprej dajem na glasovanje tiste dodatne sklepe, ki ste jih prejeli najprej, to
                  pa so dodatni sklepi odbora.</p>
               <p>Najprej bomo glasovali o amandmaju na sklepe odbora, in sicer se ta amandma nanaša
                  na tretjo točko dodatnih sklepov. Tretja točka se glasi: <q>"Vlada naj do druge
                  obravnave zakona o popravi krivic Državnemu zboru predlaga tudi besedilo posebne
                  izjave, s katero bi se Republika Slovenija kot pravni naslednik prejšnje države
                  vsem prizadetim opravičila za storjene krivice."</q></p>
               <p>Dajem na glasovanje predlog spremembe tega dodatnega sklepa, ki se glasi: <q>"Dodatni
                  sklep odbora pod točko tri se dopolni z odstavkom, ki se glasi: "</q>Besedilo posebne
                  izjave zajema tudi opravičilo vsem državljanom, ki so bili poklicno diskriminirani
                  zaradi uporabe kriterija moralno političnih lastnosti". Predlagatelj je poslanska
                  skupina SND. Želi kdo besedo o tem amandmaju?</p>
               <p>Ugotavljam, da ne in ga dajem na glasovanje. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(35
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Ker smo na ta način glasovali, sprašujem, če je kakšen ugovor k temu, da sedaj
                  glasujemo najprej o dodatnih sklepih odbora, ki jih je pet, skupaj?</p>
               <p>Ugotavljam, da ni ugovora, zato najprej dajem dodatne sklepe odbora na glasovanje.
                  Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo dodatne sklepe, ki jih je predlagal odbor, sprejeli.</p>
               <p>V pregledu imamo še tri dodatne predloge sklepov in še izven pregleda dodatni
                  predlog, ki ga je vložila gospa Mateja Kožuh-Novak.</p>
               <p>Najprej dajem v obravnavo in na glasovanje predlog sklepa, ki se glasi:
                  <q>"Predlagatelj naj pri pripravi predloga zakona do tretje obravnave prouči zlorabe
                  psihiatrije v politične namene in naj da na osnovi ugotovitev prizadetim
                  državljanom ustrezno moralno zadoščenje."</q> Predlagatelj je poslanska skupina SND.
                  Želi kdo besedo o tem predlogu?</p>
               <p>Ugotavljam, da ne in dajem ta predlog na glasovanje. Ugotovimo sklepčnost!
                     <stage>(59 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Naslednji pod 3. točko: <q>"Predlagatelj naj do priprave predloga zakona za tretjo
                  obravnavo pripravi seznam, v katerem bo zajel vso tako imenovano delovno
                  zakonodajo, republiške in samoupravne sporazume, ki so urejali oziroma omejevali v
                  nasprotju s konvencijo MOD št. 111 z vidika upoštevanja moralno politične
                  primernosti področje zaposlovanja v času samoupravnega socializma 70. let."</q>
                  Predlagatelj je poslanska skupina SND. Želi kdo besedo?</p>
               <p>Ugotavljam, da ne in dajem ta predlog na glasovanje. Ugotovimo sklepčnost!
                     <stage>(58 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Dajem v obravnavo in na glasovanje še predlog sklepa, ki se glasi: <q>"Predlagatelj
                  naj razmisli o ustanovitvi sklada za pomoč mladim, v katerega bi se stekala
                  sredstva, ki jih zakon predvideva za popravo krivic. Sredstva naj bi prispevali
                  tisti prizadeti, ki imajo dohodke, višje od povprečja v Sloveniji.  Ustanovitev
                  sklada naj se vnese kot poseben člen v zakon. Pri tem naj bodo člani Upravnega
                  odbora sklada praviloma prizadeti, ki jih ta zakon obravnava."</q> Želi kdo besedo?
                  Gospa dr. Mateja Kožuh-Novak, izvolite.</p>
            </sp>
            <sp xml:id="SDZ1-Redna-30-1995-03-31.sp85">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! V preteklih mesecih sem tolikokrat slišala, da gre
                  prizadetim predvsem za moralno popravo krivic, da sem prepričana, da boste z
                  lahkoto glasovali za ta predlog sklepa za tiste, ki so vas prosili, da ta zakon
                  podprete.</p>
            </sp>
            <sp xml:id="SDZ1-Redna-30-1995-03-31.sp86">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Podobnik.</p>
            </sp>
            <sp xml:id="SDZ1-Redna-30-1995-03-31.sp87">
               <speaker>JANEZ PODOBNIK:</speaker>
               <p>Spoštovani! Seveda podpiram, da bi slovenska država skrbela za mlade. Imamo kar
                  nekaj resorjev v slovenski Vladi, ki bodo očitno ob letošnjem proračunu zelo
                  bogato obdarjeni z denarjem in so dolžni, da skrbijo za mlade. Bi pa predlagal
                  gospe Kožuhovi, da to dopolnilo umakne, ker je v nasprotju z ustavo, kajti ustava
                  v 3. členu govori o pravici do rehabilitacije in odškodnine in pravi: <q>"Kdor je bil
                  po krivem obsojen za kaznivo dejanje, ali mu je bila prostost neutemeljeno
                  odvzeta,"</q> in o tem danes tudi govori ta zakon in to je ena bistvenih vsebin
                  zakona, <q>"ima pravico do rehabilitacije, do povrnitve škode."</q> Torej to je ustavna
                  materija, povrnitev škode. Zato mislim, da je izglasovanje, torej vsebinsko,
                  izglasovanje takega amandmaja ne samo klofuta eni bistveni vsebini tega zakona, to
                  je povrnitve škode, ampak je tudi protiustavna. Seveda o tem, da bo slovenski
                  parlament podprl, da bomo pomagali mladim, o tem pa ne dvomim, ampak, to so druge
                  poti. Hvala lepa.</p>
            </sp>
            <sp xml:id="SDZ1-Redna-30-1995-03-31.sp88">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta predlog na
                  glasovanje. Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(35
                     poslancev.)</stage></p>
               <p>Ugotavljam, da ta predlog sklepa ni bil sprejet.</p>
               <p>S tem smo izčrpali vse predloge pri tej točki dnevnega reda, zato jo zaključujem.
                  Besedo ima gospod Ivo Hvalica, sicer bi zaključil sejo. Proceduralno ima besedo
                  gospod Ivo Hvalica.</p>
            </sp>
            <sp xml:id="SDZ1-Redna-30-1995-03-31.sp89">
               <speaker>IVO HVALICA:</speaker>
               <p>Gospod predsedujoči, spoštovani poslanci! Jaz bi vas prosil samo še za 5 minut
                  potrpljenja. Gre za to, da bi zelo na kratko izglasovali mojo razrešitev iz Odbora
                  za finance, na katero čakam že več kot dva meseca in ker to srčno želim, verjamem,
                  da ne boste nasprotovali temu in da počakate še 5 minut, da to zaključimo. Lepo
                  prosim. Predlagam, da se to da na dnevni red. To je šesta in sedma alinea 45.
                  točke. Hvala.</p>
            </sp>
            <sp xml:id="SDZ1-Redna-30-1995-03-31.sp90">
               <speaker>PODPREDSEDNIK DR. LEV KREFT:</speaker>
               <p>Torej, dajem na glasovanje predlog, da pred prekinitvijo dela opravimo pod 45.
                  točko dnevnega reda še glasovanje o omenjenem odloku. Ugotovimo sklepčnost!
                     <stage>(54 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da bomo o tej točki opravili glasovanje. Imate prav tako o
                  nadaljevanju dela predlog? Izvolite, gospod Sašo Lap. Še en proceduralni predlog.
                  Čim več jih bo, tem dlje bomo tukaj.</p>
            </sp>
            <sp xml:id="SDZ1-Redna-30-1995-03-31.sp91">
               <speaker>SAŠO LAP:</speaker>
               <p>Jaz bi samo prosil, da hkrati, ko bomo gospoda Hvalico razrešili iz te komisije,
                  pač tako, kot je rekel, da bi tudi mene in še koga. Lahko v petih minutah zelo
                  veliko naredimo, ker je enako vloženo za izbris iz te komisije.</p>
            </sp>
            <sp xml:id="SDZ1-Redna-30-1995-03-31.sp92">
               <speaker>PODPREDSEDNIK DR. LEV KREFT:</speaker>
               <p>Nisem želel polemizirati s predlogom gospoda Hvalice, jaz sem si ogledal to točko,
                  za katero sicer še nimam scenarija, ampak o odlokih bomo že glasovali. Seveda je
                  cela vrsta glasovanj, ki se tičejo tega državnega zbora in sestave njegovih teles,
                  17 ali 18 odlokov. O tistih odlokih te točke dnevnega reda, za katere bi bilo
                  treba povabiti zunanje predlagatelje oziroma predlagance, seveda ne moremo danes
                  glasovati. O vseh teh bi pa danes lahko glasovali, ampak zdaj smo sprejeli in bomo
                  glasovali o predlogu odloka o spremembi in dopolnitvi odloka o sestavi Odbora
                  Državnega zbora Republike Slovenije za nadzor proračuna in drugih javnih financ in
                  o izvolitvi predsednika, podpredsednikov in članov odbora, pred tem pa o
                  odloku<gap n="......."/> Kako zdaj? Ali ne grem po tem scenariju? Ali ni to isti odlok? Se
                  pravi, potrebno je dva odloka, gospod Hvalica. Ker zdaj smo glasovali o vašem
                  predlogu za enega samega. Samo o razrešitvi. Da, to boste potem. To se pravi,
                  glasujemo o tem odloku? Smo pri <title>45. TOČKI</title>, torej v obravnavo dajem
                  odlok o spremembi odloka o sestavi Odbora Državnega zbora Republike Slovenije za
                  finance in kreditno monetarno politiko in o izvolitvi predsednika, dveh
                  podpredsednikov in članov odbora. Odlok se glasi, da se razrešita člana odbora,
                  pod številko dvanajst Ivo Hvalica in član odbora pod številko trinajst Sašo Lap
                  ter se skladno s tem ustrezno preštevilči zadnja in tako dalje<gap n="..."/> Vsega odloka vam
                  nisem bral, ampak bistvo in sprašujem, če želi besedo predstavnik predlagatelja
                  gospod Anderlič? <stage>(Ne.)</stage> Želi kdo drugi besedo? Poslanske skupine?
                  Poslanke in poslanci? <stage>(Ne.)</stage> Dajem torej ta predlog odloka na
                  glasovanje. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da smo ta predlog odloka sprejeli.</p>
               <p>Glede na to, da ni novih proceduralnih predlogov, zaključujem za danes sejo
                  Državnega zbora. Nadaljevali bomo, kot sem že na začetku povedal, 11. aprila tega
                  leta ob 10.00 uri dopoldan. To je torek.</p>
            </sp>
            <stage type="time">(SEJA JE BILA PREKINJENA 31. MARCA 1995 OB 13.49 URI IN</stage>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-20-1994-05-31">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">117C70F3B0EE6C07C1257832004838EE</idno>
               <idno type="URI">117C70F3B0EE6C07C1257832004838EE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-20-1994-05-31.DZ" n="20">
               <name>Redna</name>
               <date when="1994-05-31"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-20-1994-05-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 31. MAJA 1994 OB 10.13 URI)</stage>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje!</p>
               <p>Pričenjam nadaljevanje 20. seje Državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednji
                  poslanci: Bojan Korošec, Janko Predan, Drago Šiftar, dr. Dimitrij Rupel, mag.
                  Janez Kocijančič - od 17. ure dalje, mag. Jože Protner, Ivan Verzolak in Jože
                  Lenič.</p>
               <p>Prosim, da ugotovimo prisotnost v dvorani! Ugotavljamo prisotnost v dvorani in
                  prosim, da zasedete svoja mesta!</p>
               <p>Ugotavljam, da je prisotnih 49 poslancev. Državni zbor je sklepčen in lahko
                  odloča.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Današnje nadaljevanje 20. seje bomo pričeli z včeraj prekinjeno 26. točko dnevnega
                  reda, to je obravnava predloga zakona o upravi vključno od 100. člena dalje, in
                  nadaljevali 27. točko dnevnega reda, s predlogom zakona o organizaciji in delovnem
                  področju ministrstev.</p>
               <p>Ob tem vas želim obvestiti, da bo zbor popoldansko nadaljevanje seje ob 16. uri
                  pričel z obravnavo 14.a in 14.b točke dnevnega reda. To sta predlog zakona o
                  ratifikaciji garancijske pogodbe med Republiko Slovenijo in Evropsko banko za
                  obnovo in razvoj za projekt Slovenskih železnic, in predlog zakona o ratifikaciji
                  konvencije o varstvu človekovih pravic in temeljnih svoboščin, ter njenih
                  protokolov številka 1, 4, 6, 7, 9, 10 in 11.</p>
               <p>Preden preidem na dnevni red, dajem besedo naši kolegici dr. Vidi Čadonič-Špelič,
                  prosim.</p>
            </sp>
            <sp who="SDZ1:ČadoničŠpeličVida">
               <speaker>DR. VIDA ČADONIČ-ŠPELIČ:</speaker>
               <p>Hvala za besedo. Spoštovani predsedujoči, drage kolegice in kolegi!</p>
               <p>Rada bi vam prebrala poslanico o Svetovnem dnevu brez tobaka.</p>
               <p>Danes je svetovni dan brez tobaka. Praznujejo ga v vseh deželah članicah Svetovne
                  zdravstvene organizacije. Pomen tega dneva je predvsem v njegovem sporočilu.
                  Strokovnjaki, ki se ukvarjajo s krepitvijo zdravja prebivalstva, skušajo s pomočjo
                  medijev, en dan v letu prebivalstvo seznaniti z aktivnostmi, ki tečejo, da bi
                  omejili zasvojenost z drogo, ki prinese aktivnim in pasivnim kadilcem največ
                  preranih bolezni, in žal tudi smrti.</p>
               <p>Drage kolegice in kolegi, pozivam vas, da se danes tudi mi kot poslanci, ki so nam
                  prebivalci Slovenije zaupali do te mere, da so nas izbrali za svoje predstavnike v
                  parlamentu, pridružimo medijski podpori za nekajenje in skušamo zdržati vsaj te
                  ure, ko zasedamo v parlamentu, brez kajenja. Vem, da je ta prošnja za nekatere
                  zelo zahtevna, vendar vas prosim, da zdržite za vzgled našim otrokom in
                  vnukom.</p>
               <p>Poslanico je napisala naša kolegica, dr. Mateja Kožuh - Novakova, znana
                  zagovornica zdravega življenja brez cigarete in predlagam, da se ji pridružimo
                  tudi mi. Vsaj danes. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Tistim, ki ste sedaj klepetali, vam lahko to še kasneje tudi
                  ponovimo!</p>
               <p>Besedo ima, ko prehajamo k dnevnemu redu in k 100. členu <title>26. TOČKE -
                     PREDLOGU ZAKONA O UPRAVI</title>, gospod Vitodrag Pukl. Za njim bo na vrsti
                  gospod Janez Jančar.</p>
            </sp>
            <sp who="SDZ1:PuklVitodrag">
               <speaker>VITODRAG PUKL:</speaker>
               <p>Gospod predsedujoči, spoštovani zbor! Poskušal bom, da ne bi prišlo do nepotrebnih
                  ponovnih obravnavanj, razložiti, če me boste seveda poslušali, zakaj se je Odbor
                  za notranjo politiko in pravosodje odločil za svoj amandma k 100. členu in zakaj
                  ni podprl starih amandmajev in pa seveda stališče tega odbora do 102. člena. Pri
                  101. členu bi se morali zavedati, da gre za prenos upravnih pristojnosti na
                  državne organe, to se pravi na ustrezna ministrstva in je ta pristojnost določena
                  že v zakonih oziroma bo določena tudi v zakonu o ministrstvih - organizaciji
                  ministrstev.</p>
               <p>Vlada je vložila svoj amandma k 100. členu, katerega odbor ni podprl zaradi tega,
                  ker je sledil mnenju Sekretariata za zakonodajo 10.05.1994, da Vlada v tem svojem
                  amandmaju ni ločila, ni dovolj precizno ločila pojem oblastvene in upravne naloge
                  in je zato potrebno poudariti, da se prinašajo izključno samo upravne naloge. To
                  smo mi storili v svojem amandmaju in smo izrecno poudarili, da se prenašajo iz
                  občin izključno upravne naloge z področij, ki so našteta. No, prostorski plan in
                  tako naprej ni upravna naloga, ampak vse, kar je v zvezi z upravnimi nalogami
                  naštetih področij, smo zajeli v naš amandma. Danes ste sprejeli tudi mnenje Vlade
                  30.05.1994 k amandmaju odbora k 100. členu in Vlada pravi, da temu amandmaju
                  odbora ne nasprotuje, ker je v bistvu zajet amandma Vlade, bolj pa je poudarjeno
                  dejstvo, da gre za prevzem upravnih nalog. Osnovni smisel tega amandmaja odbora je
                  izključno v tem, da se poudari, da gre za prevzem upravnih nalog, to se pravi
                  tistih nalog, ki po zakonu pripadajo državi in ne drugih nalog. Če primerjate
                  potem še naprej amandma Vlade tudi in ta naš amandma z amandmajem pod točko tri
                  gospe Pečanove, boste videli, da so naštete povsem enake naloge sicer v dveh
                  odstavkih, ampak povsem enake naloge, ki se v upravnem smislu prenašajo, ker pač
                  drugače ni mogoče. Torej amandma je odbor sprejel zato, da poudari ob stanju, ki
                  se gotovo ne da spreminjati, katere naloge se prenašajo na državo, ker so to
                  državne naloge, da izrecno poudari, da gre samo za upravne naloge. Toliko v
                  pojasnilo.</p>
               <p>Kar se tiče 102. člena, bi vas spomnil, da gre za tisti famozni ukrep po predlogu
                  Vlade, ki bi dejansko podržavil lastnino občin v tistem obsegu, kjer bi se
                  prostori in sredstva za delo uporabljali za delo oziroma nove pristojnosti
                  državnih organov. Mi smo tukaj kot odbor po temeljiti razpravi in premisleku
                  zavrnili vse amandmaje, ki bi kazali na to, da bi se to premoženje ali podržavilo,
                  ali pa, da bi se na kakšen drug način nepremišljeno bodočnost, bodoče obravnavanje
                  tega premoženja že prejudiciralo. Menili smo, da je to potrebno rešiti, samo način
                  bo potrebno še poiskati. Zato smo mnenja, da je bolj primeren tisti prvi tekst, ki
                  pušča odprto vprašanje lastništva, seveda pa pričakujemo, da bi vsaj do tretjega
                  branja morda kakšna strokovna skupina, morda stranke, morda ta zbor ali pa ob
                  pomoči strokovne skupine, morda tudi naš odbor poskušal najti rešitev, ki bi
                  omogočal državi prevzem funkcij, kot po zakonu gredo in ne bi jemal premoženja
                  občinam tam, kjer bi res šlo za čisto premoženje občin. Sicer je pa sedaj ob tej
                  komplikaciji s preoblikovanjem občin ta stvar postala še nekako bolj zamotana,
                  vendar ni nerešljiva. Na noben način pa ne soglašamo s tem, da bi se rešila na
                  hitro, ad hoc in sicer tako, da bi, kar bi bilo najbolj enostavno, vse premoženje
                  dosedanjih občin bilo podržavljeno. Mislim, v tej smeri bi razpravljali in seveda
                  sprejemali tudi odločitve. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Jančar.</p>
            </sp>
            <sp who="SDZ1:JančarJanez">
               <speaker>JANEZ JANČAR:</speaker>
               <p>Gospe in gospodje, gospod podpredsednik, lep pozdrav vsem. Tudi sam bi se oglasil
                  k temu 100. členu, o katerem je tudi moj predhodnik, gospod Pukl govoril. Sem
                  nekoliko drugačnega mnenja, pa bi to povedal. Če ne želimo, da postane ta država
                  draga do onemoglosti, vas prosim, da podprete vladni amandma k 100. členu, pod
                  številko 2. Ne glede na to, kar je moj predhodnik povedal, se mi zdi, da bomo
                  lažje vladni amandma popravili, kot amandma, ki ga je vložil odbor. To, kar
                  predlaga Vlada, je dejstvo, da država funkcionira tako, kot mora. Delavci, ki zdaj
                  delajo po občinah, jih bo država zaposlila kot delavce bodočih upravnih okrajev.
                  Ali naj nove bodoče lokalne skupnosti zaposlujejo nove ljudi, da bodo opravljali
                  ta dela, ki bi si ga posamezniki radi pridržali v novih lokalnih skupnostih samo
                  zato, da bodo imeli nekaj novih delovnih mest in oblast. Država pa naj skrbi za
                  tiste, ki bodo ostali po teh občinah, starih. Vse nove občine tega skratka ne bodo
                  mogle početi. Ni prostorov, ni kadrov, in kar je najhuje, ljudje ne bodo
                  zadovoljni. Občan, ki pride na občino, si želi, da postopek teče hitro, korektno
                  in kar je najpomembneje, v državi enako. Če pogledamo primer izdaje gradbenih
                  dovoljenj, vi veste, kako je to različno. Zdaj država predlaga, da se to poenoti,
                  da bo ta postopek res kratek, hiter in učinkovit, ne glede na dejstvo, ali je
                  znanec ali zgolj stranka v postopku. Ob prehodu v novo lokalno skupnost, je takšno
                  eksperimentiranje kratko in malo nesprejemljivo, avantura vseh vas, ki
                  zagovarjate, čim več pristojnosti naj ostane v lokalnih skupnostih. Nedopustno,
                  centralizacija pa je zgolj demagogija.</p>
               <p>Tudi zdajšnje občine oziroma skupščine, če so hotele uspešno delati, so morale
                  postopke voditi v skladu z navodili in zakoni države. Po končanem prehodu iz
                  komunalnega sistema v lokalno skupnost država upravo lahko nadgradi s kvalitetnim
                  prenosom posameznih pristojnosti na nove skupnosti, vendar ne na način, ko vsakdo
                  želi delati vse, sploh pa delo, ki je zgolj v pristojnosti države. Zato vam,
                  gospod podpredsednik, predlagam, če je to možno, da najprej glasujemo o tem
                  vladnem amandmaju in kasneje, če ta ne bo izglasovan, kar pa mislim, da bi lahko
                  bil. Saj poznate tisto, vsi govorimo o denarju davkoplačevalcev. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Podobnik. Kar se tiče vrstnega reda glasovanja
                  moram reči, da narejen po oddaljenosti od predloge in po tistem vrstnem redu, ki
                  daje na prvo mesto amandmaje, ki spreminjajo celotni člen, nato pa sledijo tisti,
                  ki spreminjajo člen po odstavkih, od prvega dalje.</p>
               <p>Izvolite, gospod Janez Podobnik.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci!</p>
               <p>Imamo šest dopolnil k 100. členu. Vsebinsko so predvsem pomembni prvi štirje. Prav
                  tako tudi šesti. Peti govori samo o datumu.</p>
               <p>Pozorno sem pregledal vseh šest dopolnil. Rad bi opozoril spoštovane kolege, da je
                  dopolnilo Vlade sporno v zadnjem odstavku. Mi ne moremo sprejeti takega dopolnila.
                  Potem bomo dali Vladi dobesedno absolutne pristojnosti, da bo v vseh sporih
                  odločala o spornih primerih nalog, ki jih prevzema od občin. Mislim, da tudi nekje
                  v gradivu piše, da je to pristojnost Ustavnega sodišča, nikakor pa ne Vlade.
                  Menim, da mi ne moremo tega dopolnila sprejeti. To je dopolnilo Vlade. V drugem
                  delu bi se strinjal, mislim, da je nekako logično napisano. V prvem odstavku se
                  konča, naloge upravnega nadzorstva ter vse druge z zakonom določene oblastvene
                  naloge iz pristojnosti občin. O tem je sedaj govoril gospod Pukl. Ta dilema, kaj
                  so oblastne naloge, kaj so upravne naloge; naša služba Sekretariata za zakonodajo
                  in pravne zadeve je o tem dosti napisala.</p>
               <p>Zdi se mi, da bo še najbližji amandma, ki daje največ pristojnosti občinam, je
                  brez dvoma amandma pod številko 4. Sem ga pregledal in mislim, da je to amandma,
                  ki govori v drugem odstavku, da država prevzame od občine tudi upravne zadeve, ki
                  se nanašajo na vodno gospodarstvo, urejanje prostora, razen priprave prostorskih
                  planov občin in prostorskih izvedbenih aktov lokalnega pomena. To je novo.
                  Prostorski izvedbeni akti lokalnega pomena so tukaj napisani, te bi obdržale
                  občine.</p>
               <p>Glede na razpravo gospoda Pukla, sem ga tako  razumel, da je to zakon, ki ne
                  določamo samo upravne pristojnosti. V tem smislu bi bil samo v dilemi, ali podprem
                  amandma pod številko 3, ali amandma pod številko 4? Nikakor pa ne morem podpreti
                  amandmaja Vlade.</p>
               <p>Glede amandmaja, ki ga je vložila gospa Primožičeva, skupina poslancev. Prebral
                  sem obrazložitev. Amandma je smiseln, je pa časovno neizvedljiv. Smo pred pretežko
                  nalogo, da konkretno to zakonodajo dočakamo, ki jo bomo težko dočakali. Kljub
                  dobremu namenu, mislim, da prvi amandma ni izvedljiv, tudi glede na roke, ki nas
                  čakajo.</p>
               <p>Imam samo še eno vprašanje. Prostorsko izvedbeni akt, kaj to pomeni: prostorski
                  izvedbeni akti lokalnega pomena? To je dodatni vložek, ki ga uvaja gospa Pečanova
                  oziroma skupina poslancev. Če to pomeni poleg prostorsko ureditvenih planov.
                  Gospod Jančar, saj ste bili župan, mislim, da je vaša pozitivna izkušnja, da
                  občina tukaj mora obdržati svojo pristojnost. Država bo zagotovila korektni
                  upravni postopek, tukaj bo zagotovila enakost vseh pred zakonom, toda glede
                  temeljnega odnosa do prostorov, občina mora te pristojnosti imeti. Ne smemo imeti
                  sedaj v glavi, kakšne bodo naše občine? Gre za načelno vprašanje.</p>
               <p>Torej, priprava prostorskih planov občin brez dvoma da, kaj pa pomenijo prostorski
                  izvedbeni akti lokalnega pomena? Tu je samo sedaj še vprašanje. Ali so to gradbena
                  dovoljenja, ali so to izvedbeni akti, ki izhajajo iz prostorsko ureditvenih
                  planov? Pogovarjal sem se s kolegi v občinah, pravijo, da je tukaj edino
                  vprašanje, ali bodo občinski organi novih občin strokovno usposobljeni, da bodo
                  sprejemali prostorsko izvedbene akte lokalnega pomena? Če je odgovor da, torej, da
                  bodo tudi nove občine imele v občinskih upravah kompetentne ljudi, potem bi brez
                  dvoma podprl amandma pod številko 4. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Ivan Sisinger, za njim, bo - ali je replika gospa
                  Pečanova - za njim bo na vrsti Miroslav Mozetič, potem še gospa Breda
                  Pečanova.</p>
            </sp>
            <sp who="SDZ1:SisingerIvan">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci! Mislim, da smo prav včeraj
                  zaključili in si dali čas za premislek za ponovno proučitev vseh teh šestih
                  predlogov z namenom, da bi danes vendarle sprejeli odločitev, ki je najbližja
                  tisti odločitvi, ki nas pelje v to, da ne bomo si naredili po nepotrebnem znova
                  nekih novih težav, ki smo si jih naredili že ob tem, ko razpravljamo, kakšni izidi
                  so bili na področju referendumov.</p>
               <p>Mislim, da če bi, to, kar je bilo prej govora, sprejeli amandma Vlade, ki govori o
                  tem prevzemu s 1.9.1994, mislim, da je to čas, ki je resnično nesprejemljiv in nas
                  pelje v nov polom na tem področju, ko v tem času nismo sposobni niti sigurno v
                  stanju ne z Vlado, ne z občinami teh zadev razrešiti. Zato ste za mene amandmaja
                  pod številko 1 in 2, moram reči, nesprejemljiva. Zato za njega ne moremo glasovati
                  in sem se ustavil lahko samo pri - najprej moram reči, tak kot je že povedal
                  gospod Podobnik; za mene je najbolj sprejemljiv amandma oziroma predlog pod točko
                  št. 4 s prvopodpisano Bredo Pečan in če sprejmemo ta predlog, potem nas sigurno
                  pelje v to, da nismo naredili nekaj, kar bi nam ponovno lahko jutri, ali
                  pojutrišnjem nekdo očital, da je Državni zbor zopet sprejel neke odločitve, ki
                  delajo težave v tej ali oni občini.</p>
               <p>Če, poslanke in poslanci, ta točka 4 ne bi bila sprejeta, potem se strinjam s
                  predsednikom odbora, gospodom Puklom, da lahko glasujem takoj še za amandma
                  odbora, ki je naveden pod št. 3. Za vse ostale amandmaje sem pa seveda prisiljen
                  glasovati proti, ker niti eden, niti drugi ne vodijo k reševanju teh nelahkih
                  zadev, če jih prenašamo od občin v okviru predlogov na državno upravo.</p>
               <p>Potem mislim, da ne glede na to, kako bo predsedujoči dal na glasovanje te
                  amandmaje, ali bo prvo dal predlog matičnega odbora ali katere amandmaje, ali jih
                  bo dal tako na glasovanje kot so po vrstnem redu, izrekel se bom resnično zato, da
                  izglasujemo amandma 4 in takoj zatem, če ta ni izglasovan je za mene samo še
                  amandma odbora, vse drugo, mislim, bi si lahko začeli očitati, poslanke in
                  poslanci, da resnično ali nočemo neke stvari razumeti, ali pa si hočemo na tem
                  področju resnično narediti določene težave.</p>
               <p>Prepričana sem, da večina vas razmišlja podobno o štirki in trojki in da eden od
                  teh bo sigurno dobil potrebno večino. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Miro Mozetič. Za njim bo na vrsti gospa Breda
                  Pečan.</p>
            </sp>
            <sp who="SDZ1:MozetičMiroslav">
               <speaker>MIROSLAV MOZETIČ:</speaker>
               <p>Hvala za besedo gospod podpredsednik. Drage kolegice, spoštovani kolegi! Tudi jaz
                  bi rad par besed okrog teh amandmajev rekel.</p>
               <p>Za začetek morda to. Mislim, da besede centralizem, ne centralizem, niti niso v
                  tem kontekstu 100. člena potrebne oziroma ne pridejo v poštev. Zdaj, če gremo iz
                  ustave nazaj oziroma nazaj na ustavo, naloge državne uprave opravljajo
                  ministrstva. Tukaj se pojavlja neko drugo vprašanje. Dejansko se pojavlja
                  vprašanje, koliko od teh nalog, ki jih državna uprava znotraj ministrstva in kot
                  država mora opravljati, lahko prenese v tisti fazi, v tistem postopku, ki bi bil
                  določen na občinske nivoje, tako kot v ustavi piše, da se morata na nek način
                  država in občina dogovoriti, sporazumeti, kaj od tega bodo opravljali. V tem
                  smislu se mi zdi, da so na nek način ti amandmaji pomanjkljivi oziroma v tem
                  drugem branju izhod v sili, da bi le prišli v tretjem branju do ene zadeve, ki bi
                  bila boljša in ki bi reševala te zadeve za naprej.</p>
               <p>V tem smislu je amandma pod št. 1 v toliko sprejemljiv, da bi to zadevo prenesel
                  na ureditev v nek drug zakon. To je morda negativno, ker imamo slabe izkušnje, da
                  vse, kjer smo ureditev prenesli na nek poseben zakon, ki bi moral biti sprejet
                  bodisi v relativno kratkem času, vsekakor pa dosti prej, preden bi se pred
                  01.01.1995, ko naj bi se ta zadeva izpeljala. Glede na slabe izkušnje morda iz
                  tega vidika je morda ta amandma nesprejemljiv, vendar pa, če izhajamo iz tega, da
                  bi mi morali in jaz si predstavljam na takšen način, državna uprava gre na državo,
                  država pa mora en zakon, bodisi ta ali pa poseben zakon bi na nek način moral
                  določiti neke pogoje, neke kriterije, katere stvari in pod kakšnimi pogoji jih bo
                  država dala na občine, če jih bodo občine želele. V ustavi piše, da država občin s
                  temi nalogami ne more posiliti in glede na to, da so te funkcije urejene v vrsti
                  področnih zakonov, ki bi morale biti po mojem vsaj v neki stopnji takšne priprave,
                  da v ministrstvih že vedo, kaj so tiste naloge, ki jih bo ministrstvo samo
                  opravljalo, kaj pa je tisto, kar bi lahko preneslo pod določenimi pogoji na
                  občine, bi ta zakon bil neka rešitev, ta zakon, ki bi rešil, dokler niso področni
                  zakoni urejeni, to zadevo, katere stvari bi se lahko prenesle in pod kakšnimi
                  pogoji bi prišlo do teh dogovorov med občino in državo. Ampak saj pravim, glede na
                  slabe izkušnje je morda ta zadeva vprašljiva, ker se bojim, da bi potem, ko pa bi
                  morali te zakone spraviti v življenje, pa tega zakona ne bi imeli.</p>
               <p>Zato se mi zdi, da je kljub vsemu, čeprav je tudi pomanjkljiv, najbolj sprejemljiv
                  amandma odbora, ker bi popravljal vsaj dve napaki, ki sta v amandmaju Vlade. In
                  sicer datum, ki bi ga lahko tudi drugače popravili, vendar mislim, da je tretji,
                  ne mislim, prepričan sem, da je tretji odstavek vladnega amandmaja v nasprotju z
                  ustavo, ker prenaša, da bi Vlada reševala kompetenčne spore med občinami in
                  državo, kar je pa v pristojnosti Ustavnega sodišča. Tako da te dve napaki, morda
                  pa kakšne druge stvari pa kako drugače, vendar najmanj te dve napaki ta amandma
                  odbora rešuje in vezano na amandma odbora bi bil, mislim tudi amandma gospoda
                  Kopača pod točko 6, v kolikor bi ga šteli, mislim, da je sam ta popravek naredil
                  kot amandma na amandma odbora, te zadeve bi bile po mojem sprejemljive, ampak pod
                  nekim pogojem neke fer igre, da se do tretjega branja kljub vsemu te stvari toliko
                  dodela, da bomo vedeli, kaj je tisto, kar se prenaša na državo, pa tudi do neke
                  meje, kaj je tisto, kar bi se lahko že pred sprejemom področnih zakonov z države
                  preneslo na občine pod določenimi pogoji, ki bi jih tudi, mislim, moral že ta
                  zakon sprejeti, ker področni zakoni, tako kot kaže, so še precej daleč. S tega
                  vidika mislim, da bi bilo po mojem za podpreti, čeprav bi jaz podprl tudi naš
                  amandma, ampak mislim, da bi bila kljub vsemu širša podpora, je možnost, da se s
                  širšo podporo amandmaju pod točko 6, to je amandma na amandma, ki je pod točko 3,
                  to je pa amandma odbora. S tem bi, mislim, v tem trenutku naredili največ, kar se
                  da narediti, s tem da pa, imamo vsi v mislih, da bomo do tretjega branja morali te
                  zadeve dosti bolj natančno precizirati iz določiti. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Breda Pečan. Še zbira podpise.</p>
            </sp>
            <sp who="SDZ1:PečanBreda">
               <speaker>BREDA PEČAN:</speaker>
               <p>Hvala lepa za besedo. Kolegice in kolegi! Najprej odgovor na vprašanje, ki ga je
                  postavil gospod Podobnik. Jaz mislim, da je vprašal, kaj so to prostorski
                  izvedbeni akti. Ko je sprejet prostorski plan posamezne enote, v tem primeru
                  občine, ki mora biti seveda usklajen z obveznimi izhodišči republiškega
                  prostorskega plana, se potem ta plan konkretizira, se pravi spravi v neko bolj
                  izvedbeno obliko, v obliki prostorskih izvedbenih aktov, ki določijo točnejšo
                  uporabo prostora, ki ga najprej okvirno določi prostorski plan. Ti prostorski
                  izvedbeni akti so zazidalni načrti, prostorski, ureditveni pogoji in prostorski
                  izvedbeni načrti, <q>"PIN, PUP in ZN"</q> - tako pač se v upravi potem uporablja te
                  izraze.</p>
               <p>Sedanja zakonodaja predvideva, da v občini skupščina občine sprejema prostorski
                  plan vsakih pet let in za deset do dvajsetletno obdobje dolgoročni plan, medtem,
                  ko se pa zazidalne načrte sprejema glede na to, kako se prostor uporablja, na
                  osnovi plana, tako, kot se pač širi pozidava ali raba prostora v posamezni občini
                  in znova te prostorske izvedbene akte sprejema skupščina občine. Pomeni, da bi po
                  tej logiki morali tudi prostorski izvedbeni akti biti v pristojnosti občine, tudi
                  nove občine in bi jih moral sprejemati občinski svet. Se pravi plan in potem na
                  osnovi plana prostorske izvedbene akte, medtem ko pa upravna zadeva, se pravi v
                  državni pristojnosti pa je izdajanje lokacijskih in gradbenih dovoljenj, dokler ne
                  bo s področno zakonodajo urejeno tako, da bodo lokacijska in gradbena dovoljenja
                  izdana kot en upravni akt, kar jaz mislim, da je tudi težnja, ki traja že več kot
                  10 let, pa se v tej naši državi nikakor ne moremo zmeniti, da bi postopke za
                  graditelje sicer ne omehčali, kar se tiče zahtevnosti postopka, kar se tiče
                  zahtevnosti izpolnjevanja pogojev, pač pa olajšali, kar se tiče časovnega
                  vidika.</p>
               <p>Drugo, kar je, bi rekla takole. Če razmišljamo o tem členu, menim da je bilo tudi
                  na samem odboru govora o tem, da bi se moral odbor in preko njega zbor posvetovati
                  z Institutom za javno upravo in da bi morali ta člen, pa tudi 101. in 102.,
                  temeljito obdelati. Ker časa za to ni, je moja ideja ta, da bi bilo najboljše, če
                  ta člen amandmiramo na kakršenkoli način, ni važno. Zaradi tega verjetno bi bilo
                  najboljše, da ga amandmiramo s čim manj teksta, da potem lahko v času med drugo in
                  tretjo obravnavo, odbor dejansko pozove Institut za javno upravo in druge
                  strokovnjake na tem področju. Gre namreč za vsa ta področja, ki jih sam člen
                  našteva in da pridemo do tega. Jaz sem prepričana, da z enim samim členom, tako
                  malo razvejenim v sami obliki in vsebini, ne bomo mogli rešiti tega konflikta med
                  interesi lokalne samouprave in državne uprave. Zaradi tega predlagam kolegom,
                  normalno je seveda, da bom navijala za svoja dva amandmaja, jaz bi predlagala, da
                  se odločamo o tem, da bi glasovali o amandmaju pod številko 4 s tem, da vlagam
                  amandma na amandma. Moram povedati, da me je kolega Lavrinc opozoril, da tekst,
                  kjer piše <q>"razen priprave prostorskih planov in prostorskih izvedbenih aktov"</q>
                  pomeni, da bi v bistvu občina samo pripravljala te akte. Kdo bi jih pa sprejemal,
                  pa ni jasno. In logično je, da bistvo tega ni v pripravi, ampak je bistvo v
                  odločanju, se pravi v sprejemanju. Zaradi tega vlagam amandma na amandma na ta 4.
                  amandma, kjer dodajam besedo <q>"in sprejemanja"</q> - <q>"razen priprave in sprejemanja
                  prostorskih planov in prostorskih izvedbenih aktov lokalnega pomena"</q>. O lokalnem
                  pomenu pa govori ta amandma zato, da se jasno ve, da kadar bo treba graditi skozi
                  občino avtocesto, železnico, daljnovod, elektrarno, ali kaj jaz vem kaj drugega,
                  ne bi znala vsega našteti, je seveda to izven pristojnosti lokalne skupnosti in bo
                  moral take zelo zahtevne projekte državnega pomena sprejemati Državni zbor. Vedno
                  se ve, kje je meja med eno in drugo pristojnostjo.</p>
               <p>Prvič, vlagam amandma na amandma. Drugič, predlagam predsedujočemu, če je to
                  možno, da bi glasovali o tem, da se glasuje najprej o amandmaju pod številko 4.
                  Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Že prej sem pojasnil, ne moremo glasovati najprej o amandmaju pod
                  številko 4, ker ne spreminja celotnega besedila. Če bi želeli, da glasujemo o njem
                  prej, ne vem sedaj na pamet, koliko je oddaljen od teh, prej vloženih. Morali bi
                  ga vložiti kot amandma na člen v celoti.</p>
            </sp>
            <sp who="SDZ1:PečanBreda">
               <speaker>BREDA PEČAN:</speaker>
               <p>Mislila sem, da bi glasovali o tem, da se odločimo, da se najprej glasuje o 4.
                  amandmaju. Ne, da kar tako glasujemo. Poslance prosim, da podprejo ta moj
                  predlog.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Jaz sem vam samo razložil, da bi ga lahko ne glede na glasovanje že sami vložili
                  tako, da bi prej glasovali o njem. Bom dal na glasovanje.</p>
               <p>Želi kdo besedo v razpravi? Prosim, gospod Lavrinc, izvolite.</p>
            </sp>
            <sp who="SDZ1:LavrincMaksimilijan">
               <speaker>MAKSIMILJAN LAVRINC:</speaker>
               <p>Hvala gospod predsedujoči, kolegice in kolegi! Državnemu zboru bi predlagal
                  sprejetje sklepa, ki bi Vladi naložil tisto, kar sem včeraj nekako obljubljal, da
                  bi storila naša poslanska skupina. Ne vidim nobenega razloga, da bi se poslanci
                  ukvarjali z zadevami, za katere naj bi skrbela strokovna služba in
                  predlagatelj.</p>
               <p>Predlagal bi sledeči sklep. "Državni zbor nalaga Vladi, da ob tretji obravnavi
                  pripravi amandma na 100. člen zakona o upravi, ki bo vseboval natančno razmejitev
                  med občino in državo.</p>
               <p>Drugič. Vlada mora pred tretjo obravnavo posredovati Državnemu zboru mnenje
                  Inštituta za javno upravo Pravne fakultete v Ljubljani, o možnih variantah rešitve
                  delitve pristojnosti." To pomeni, Inštitut za javno upravo je že nekaj na tem
                  področju delal. Verjetno je potrebno naročiti in obljubljali so, da bi v tednu dni
                  pripravljeni storiti to, kar to danes tu želimo. Tako bomo imeli čistega vina in
                  se pred dokončno odločitvijo glede vsebine 100. člena lahko tudi o tem
                  posvetujemo. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Še kdo želi besedo o amandmajih k 100. členu? Prosim, Miroslav
                  Geržina, izvolite.</p>
            </sp>
            <sp who="SDZ1:GeržinaMiroslav">
               <speaker>MIROSLAV GERŽINA:</speaker>
               <p>Hvala lepa, gospod predsedujoči! Podprl bi najbolj simpatični prvi predlog, da bi
                  se ta zadeva uredila z zakonom.</p>
               <p>Čudi me, da so tisti, ki so zahtevali, da se ob lokalni samoupravi, ob
                  pristojnostih novih občin govorili, da je tu treba fiksirati njihove pristojnosti,
                  ravno tisti so sedaj proti temu. Tukaj je razlog <q>"za"</q>, da bi to uredili,
                  razširili, da tako rečem. Iz enega razloga. Točno se ve, kaj je država. Točno se
                  ve, kaj je uprava. Ko smo govorili o občinah in o novih občinah, je bil razlog,
                  zakaj ne fiksirati tisto, to, da bi bile nekatere občine majhne, druge pa večje,
                  ali pa velike. Nekatere občine bi lahko zadostile vsem tistim pogojem, tudi če bi
                  bile vse, ki so bile napisane v predlogu v Poročevalcu dali, in še kaj več.
                  Nekatere majhne pa tega ne bi mogle storiti. Nekatere občine bi lahko tudi upravo
                  same izpeljale, če bi bile velike. Velik del, druge pa absolutno ne.</p>
               <p>Izpostavljeno je bilo vprašanje, zaradi katerega  bi morali podpreti prvi amandma.
                  V tretjem odstavku, v drugem amandmaju Vlade govori, da bo Vlada na svoj način
                  uredila ali odločila o sporih med samoupravo in upravo. To smo danes že slišali,
                  da je to absolutno nesprejemljivo.</p>
               <p>Če je preveč časa, da bi morali zakon sprejeti, bi se strinjal s tistim sklepom,
                  ki ga je predlagal gospod Lavrinc, da se to naloži Vladi, da ta zakoliči tiste
                  pristojnosti državne uprave s tem, da bi morali odgovoriti v tistem sklepu,
                  predlagal bi, da se ga razširi, da se napiše v predlogu, ki ga bo Vlada
                  pripravila, tudi način urejanja sporov. Menim, da tega ni. Trdim iz tega, kar
                  predlaga Vladni amandma, ko poizkuša na nek način to zadevo urejati. To je
                  potrebno od Vlade zahtevati s tem sklepom, da uredi tudi sporne zadeve, ki se bodo
                  pojavile med upravo in lokalno samoupravo. Na ta način potem ne bo pritiska Vlade,
                  ki bo logistično podprta, ki ima strokovne službe in ne bo pritiska in odvzemanja
                  pristojnosti novim občinam. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prosim, gospod Tratnik, izvolite.</p>
            </sp>
            <sp who="SDZ1:TratnikJože">
               <speaker>JOŽE TRATNIK:</speaker>
               <p>Hvala lepa za besedo. Spoštovani! Namen Vladnega amandmaja je bil, da razčisti,
                  kolikor se da, v danih pogojih naloge, ki jih lahko prevzame država od občin. Gre
                  za državne naloge. Ne gre za naloge, ki jih bo izvajala bodoča lokalna samouprava.
                  V tiste naloge država ne more posegati in tudi nima želje, da bi posegala.</p>
               <p>Gre za prevzem državnih nalog. Te naloge so, kolikor je možno, naštete v tem 100.
                  členu. Niso pa taksativno naštete, ker bodo nekatere naloge še uredili posamezni
                  resorni zakoni, ki bodo opredelili, katere so te naloge in kasneje tudi, katere
                  naloge bodo lahko po pooblastilu države izvajale nove občine v okviru lokalne
                  samouprave. To je bil namen vladnega amandmaja.</p>
               <p>V kolikor tak amandma ne bi bil sprejemljiv, Vlada podpira amandma odbora. Se tudi
                  strinja, da datum 1.9.1994 v danih pogojih ni realen, potrebno ga je premakniti na
                  1.1.1995. Sigurno je, da tudi, če bo sprejet tak ali tak amandma, bo potrebno v
                  tretji obravnavi stvar precizirati in pred dokončno odločitvijo sprejeti enotno
                  stališče. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajamo h glasovanju.</p>
               <p>Najprej moramo ugotoviti, da mi ni jasno, kakšne bi bile posledice, če bi sprejeli
                  predlog gospe Pečanove. Kako bi glasovali potem o ostalih amandmajih glede na to,
                  da ostali amandmaji spreminjajo celotni člen, torej tudi tisti drugi odstavek, ki
                  ga vi ne spreminjate. Torej, prehajamo h glasovanju. Najprej bomo glasovali o
                  amandmaju pod točko 1, imate ga na četrti strani, s četrte na peto stran pregleda.
                  To je amandma skupine poslancev s prvopodpisano gospo Jano Primožič.</p>
               <p>Ugotovimo sklepčnost! <stage>(60 prisotnih.)</stage> Obrazložitev glasu gospod
                  Jančar. Izvolite.</p>
            </sp>
            <sp who="SDZ1:JančarJanez">
               <speaker>JANEZ JANČAR:</speaker>
               <p>Hvala lepa. Glasoval bom proti temu amandmaju in vas še enkrat prosim, podprite
                  vladni amandma, ker ga bomo najlažje popravili in naredili takega, od katerega
                  pričakujemo, da bo uspeh, če ne bo ta država res bankrotirala. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? <stage>(Ne.)</stage> Glasujemo o
                  amandmaju pod točko 1. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(35
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajam na glasovanje o amandmaju pod točko 2. Amandma je vložila Vlada.</p>
               <p>Obrazložitev glasu gospod Janez Podobnik. Izvolite.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovani! Glasoval bom proti amandmaju iz razlogov zadnjega odstavka, ker menim,
                  da ne more Vlada pač prevzeti te pristojnosti, da odloča o spornih primerih
                  prevzema nalog od občin, kajti to je po ustavi naloga Ustavnega sodišča. Glasoval
                  bom proti.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da amandma ni sprejet.</p>
               <p>Pri 3. členu moramo najprej glasovati o amandmaju pod točko 6, ki ga je vložila
                  skupina poslancev s prvopodpisanim gospodom Janezom Kopačem, kajti skupina
                  poslancev s prvopodpisanim gospodom Janezom Kopačem je ta amandma spremenila v
                  amandma na amandma pod točko 3. Glasujemo torej najprej o amandmaju, ki ga imate v
                  pregledu na sedmi strani. Vložila ga je skupina poslancev s prvopodpisanim
                  gospodom Janezom Kopačem. Odbor ne podpira. Vlada podpira. Tekst pa se glasi:
                  <q>"Upravne naloge na področjih iz prejšnjega odstavka opravljajo upravne enote,
                  razen nalog geodetske službe, nalog upravnega nadzorstva ter nalog na področju
                  obrambe in zaščite, ki jih opravljajo neposredna pristojna ministrstva."</q> To seveda
                  pomeni amandma na amandma pod točko 3 in ga dajem na glasovanje. Ugotovimo
                  sklepčnost! <stage>(58 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je ta amandma na amandma pod točko 3 sprejet.</p>
               <p>In sedaj bomo glasovali o amandmaju pod točko 3, tako spremenjenem seveda, ki ga
                  je predlagal naš odbor.</p>
               <p>Obrazložitev glasu. Gospa Breda Pečan.</p>
            </sp>
            <sp who="SDZ1:PečanBreda">
               <speaker>BREDA PEČAN:</speaker>
               <p>Hvala lepa. Jaz bom glasovala proti temu amandmaju predvsem iz enega razloga, ker
                  je celo, kljub temu, da naj bi verjetno Državni zbor le malo razmišljal o
                  interesih občin, odbor vložil amandma, ki celo osnovni tekst predloga zakona oži
                  na področju urejanja prostora, ni izvzel iz prenosa na državni nivo sprejemanja
                  oziroma priprave prostorskih planov. Zaradi tega mislim, da je to le slabša
                  varianta, kot pa celo osnovni tekst. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne in prosim, da
                  ugotovimo sklepčnost. Glasujemo o amandmaju pod točko 3. Ugotovimo sklepčnost!
                     <stage>(56 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da smo ta amandma sprejeli. S tem so seveda vsi ostali amandmaji
                  brezpredmetni, ker smo spremenili celotno besedilo člena.</p>
               <p>Na glasovanje dajem 100. člen v celoti. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo 100. člen sprejeli.</p>
               <p>Gremo k 101. členu. Prvi amandma, prvi odstavek se spremeni tako, da se glasi: <q>"Z
                  dnem uveljavitve tega zakona, najkasneje pa do 1.1.1995, se organizirajo upravne
                  enote za območja sedanjih občin v upravni enoti za območji Mesta Ljubljana in
                  Skupnosti obalnih občin za izvajanje tistih upravnih nalog in pristojnosti iz
                  prejšnjega člena, ki so jih do uveljavitve tega zakona opravljale sedanje občine
                  oziroma Mesto Ljubljana in Skupnost obalnih občin."</q> Predlagatelj je skupina
                  poslancev, s prvopodpisano gospo Bredo Pečan. Odbor in Vlada ne podpirata.</p>
               <p>Pod točko 2. Prvi odstavek se spremeni tako, da se glasi: <q>"Z dnem uveljavitve tega
                  zakona se organizirajo upravne enote za območja sedanjih občin za izvajanje tistih
                  upravnih nalog in pristojnosti iz prejšnjega člena, ki so jih do uveljavitve tega
                  zakona opravljale sedanje občine"</q>. Amandma je predlagala skupina poslancev, s
                  prvopodpisano gospo Bredo Pečan. Odbor in Vlada ne podpirata.</p>
               <p>Pod točko 3. Besedilo prvega odstavka se spremeni tako, da se glasi: <q>"Z dnem
                  uveljavitve tega zakona se organizirajo upravne enote za območja sedanjih občin in
                  za območje Mesta Ljubljana"</q>. Predlagatelj gospod mag. Janez Jug, odbor podpira,
                  Vlada ne nasprotuje, meni, da je sprejemljiv.</p>
               <p>Pod točko 4. V drugem odstavku se beseda <q>"spremeni"</q> nadomesti z besedo <q>"zmanjša"</q>
                  in beseda <q>"konstituiranju"</q> z besedo <q>"ustanovitvijo"</q>. Predlagatelj je skupina
                  poslancev, s prvopodpisano gospo Bredo Pečan. Odbor in Vlada ne podpirata.</p>
               <p>Pod točko 5. V drugem odstavku se beseda <q>"spremeni"</q> nadomesti z besedo <q>"zmanjša"</q>
                  in beseda <q>"konstituiranju"</q> z besedo <q>"konstituiranjem"</q>. Predlagatelj je skupina
                  poslancev, s prvopodpisano gospo Bredo Pečan, odbor in Vlada ne podpirata.</p>
               <p>In pod točko 6. Doda se novi 101.a člen, ki se glasi: <q>"Z dnem uveljavitve tega
                  zakona se upravne enote republiške uprave inšpekcijskega nadzora organizirajo za
                  območja, ki so jih pokrivali dosedanji medobčinski in občinski inšpektorati,
                  uprava in sekretariati za inšpekcijske službe. Vlada Republike Slovenije v roku
                  šestih mesecev po uveljavitvi tega zakona spremeni območja upravnih enot
                  republiške uprave inšpekcijskega nadzora, glede na potrebe in obseg posameznih
                  vrst inšpekcijskega nadzora"</q>. Predlagatelj je skupina poslancev, s prvopodpisano
                  gospo Bredo Pečan. Odbor in Vlada ne podpirata.</p>
               <p>Dajem te amandmaje in 101. člen v celoti v obravnavo. Kdo želi besedo? Prosim,
                  gospod mag. Janez Jug, izvolite.</p>
            </sp>
            <sp who="SDZ1:JugJanez">
               <speaker>MAG. JANEZ JUG:</speaker>
               <p>V prvem branju je bilo v tem zakonu napisano, da se z dnem uveljavitve tega zakona
                  organizirajo upravne enote za območje sedanjih občin, Skupnosti obalnih občin in
                  Mesta Ljubljane. Ker pa z novo zakonodajo ukinjamo ta termin obalne skupščine, je
                  neumestno, da bi se to tako pisalo. Namreč, vse občine, Koper, Izola, Piran, so
                  imele svoje upravne organe in je prav, da ostanejo ti upravni organi tudi v novih
                  upravnih enotah. Problem za mesto Koper, Izola, Piran bodo samo inšpekcijske
                  zadeve, o katerih smo prej govorili, vendar smatram, da bi država lahko te zadeve
                  skoncentrirala v upravni enoti v Kopru, ker imajo pač tam kadre in prostor, ki bi
                  lahko opravili te inšpekcijske zadeve tudi za področje celotne Obale. Seveda,
                  kolikor jih bo pač država organizirala. Obalna skupščina, morate pa razumeti, da
                  ni imela nekih izvirnih pristojnosti, ampak Obalna skupščina je dobila te
                  pristojnosti kot izvirne, prenesene iz vseh treh občine. To se pravi, inšpekcijski
                  nadzor za vse tri občine. Zato smatram, da je amandma utemeljen in bi prosil
                  poslance, da ga podprejo. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Kdo želi besedo? Ja, prosim, gospod Janez Podobnik, izvolite.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovani! 102. člen ima dva odstavka, zato bom podprl dopolnitev, ki jo je
                  predlagal gospod Jug, ta govori o prvem odstavku. Rad bi opozoril na zelo pomembno
                  določilo drugega odstavka, ta pa govori: Vlada Republike Slovenije lahko glede na
                  krajevne razmere in potrebe, ter obseg upravnih nalog po posameznih upravnih
                  enotah spremeni območja iz prejšnjega odstavka, vendar ne pred konstituiranjem
                  občin kot lokalnih skupnosti. Kaj to pomeni? To pomeni, da dajemo Vladi vso
                  pristojnost, da bo lahko spreminjala območja, da bo lahko kakšno upravno enoto
                  tudi ukinila, jo zmanjšala itn. V tem smislu tudi razumem predlagane dopolnitve,
                  da bi se točno definiralo besedo <q>"spremeni"</q>.</p>
               <p>Če to pomeni, da bi državljani dobili nižji nivo uslug državne uprave, potem sem
                  odločno proti. Zato mislim, da je zelo pomembno, če bo seveda sprejet vsaj amandma
                  gospoda Juga, bo potem v tretjem branju možno tudi ta drugi odstavek še bolj
                  določno definirati, kajti tudi varovalka, vendar ne pred konstituiranjem občin kot
                  lokalnih skupnosti, je za mene premalo. Bilo bi silno neprijetno, da bi zelo
                  hitro, ko bodo nastale nove občine, da bi potem Vlada v upravnem smislu pričela s
                  krčenjem upravnih enot, ali pa tudi s krčenjem izpostav upravnih enot, ki gredo
                  nižje od nivoja sedanjih sedežev občin.</p>
               <p>Tako da bi predlagal, da razmislimo in eventualno podpremo četrti amandma. Hvala
                  lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Jančar. Izvolite.</p>
            </sp>
            <sp who="SDZ1:JančarJanez">
               <speaker>JANEZ JANČAR:</speaker>
               <p>Hvala lepa. Podprl bom samo amandma pod številko 3, ker se mi zdi, da je samo ta
                  smiseln. V celoti podpiram, da ostane dikcija 101. člena taka, kot je s tem
                  popravkom tretjega amandmaja, ki ga je vložil gospod Jug.</p>
               <p>Glede na stvari, o katerih je govoril gospod Podobnik, da Vlada lahko spremeni
                  območje, mislim, da mesto ne bo rabilo nekoga, ki se bo ukvarjal s pospeševanjem
                  kmetijstva, ampak bodo to rabili v tisti primestni občini, da bo pa mesto rabilo
                  nekoga, ki se bo ukvarjal s preskrbo. To razumem tako, ker je tako napisano in
                  mislim, da je prav, da lahko Vlada tudi po potrebah<gap n="..."/> mislim pa, da bodo tudi
                  ljudje, ko bodo občinski sveti dajali mnenje glede načelnika v teh upravnih
                  okrajih, lahko tudi svoje želje in potrebe izrazili. Vse ostale amandmaje, pa žal
                  ne morem podpreti. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Breda Pečan. Prosim.</p>
            </sp>
            <sp who="SDZ1:PečanBreda">
               <speaker>BREDA PEČAN:</speaker>
               <p>Hvala. Najprej umikam amandma pod številko 4, ker so me v sekretariatu opozorili,
                  zato je tudi amandma pod številko 5, ne vem, kako da ni, ali sem pozabila
                  napisati, da ga nadomeščam. V glavnem, to je identični amandma, s tem da beseda
                  <q>"ustanovitev"</q>, to so mi v sekretariatu povedali, da v pravniškem jeziku, za mene
                  to pomeni v slovenščini isto, v pravu pa to ne pomeni isto, ne more pa nadomestiti
                  besede <q>"konstituiranje"</q>. Zaradi tega sem s to točko nadomestila to pod četrto
                  točko.</p>
               <p>Tako, da četrtega umikam. Rada bi povedala, da se strinjam z magistrom Jugom, kar
                  se tiče prvega amandmaja. Rešen bi bil problem organizacije inšpekcijskih služb.
                  Menim, da je zaradi tega, ker smo že izglasovali 15.a člen, smiselno, da podprete
                  tudi amandma pod številko 6, ker govori o tistih upravnih enotah, ki jih že določa
                  15.a člen. Moram vas opozoriti, da tukaj ne bi dajala znova amandmaja na amandma,
                  kot smo ga sprejeli pri 15.a členu, ker se lahko to za tretjo obravnavo
                  redakcijsko popravi, če bomo take člene v tretji obravnavi tudi ponovno
                  potrdili.</p>
               <p>Mimogrede bi vas opozorila na pomembnost amandmaja pod številko 5. Gre za to, je
                  nekaj podobnega, kot je bilo v zvezi s tretjim odstavkom amandmaja Vlade k 100.
                  členu, kjer si je Vlada želela vzeti pravico in moč, da z uredbo odloča o tem, kaj
                  bo izvajala občina, in kaj bo izvajala država. Menim, in tudi vsi poslanci, ki smo
                  skupaj podpisali ta amandma, da Vlada lahko zmanjšuje obseg upravnih enot, kadar
                  jih pa združuje v upravne okraje - mislim, da bi temu lahko tako rekli - pa naj to
                  stori z zakonom. Ne pa kar s svojim odlokom. To je smisel, da mora Državni zbor
                  imeti besedo tudi pri tem, kako velike so upravne enote. Govorim o povečevanju
                  upravnih enot. Sama menim, če me vprašate, bi bila bolj pristaš upravnih okrajev v
                  dokaj veliki velikosti, kakor smo se pogovarjali, če se spomnite, sem bila pristaš
                  enajstih upravnih okrajev z izpostavami. Za to se nismo odločili. Če bo Vlada
                  želela racionalizirati in združevati upravne enote, naj to stori ob soglasju
                  Državnega zbora, se pravi, z zakonom. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Tratnik, izvolite.</p>
            </sp>
            <sp who="SDZ1:TratnikJože">
               <speaker>JOŽE TRATNIK:</speaker>
               <p>Hvala lepa. Spoštovani! Namen drugega odstavka 101. člena, ki govori o tem, da
                  Vlada Republike Slovenije lahko glede na krajevne razmere in potrebe in obseg
                  upravnih nalog spreminja območja, ni bil mišljen za to, da bi Vlada po lastni
                  iniciativi, po lastni presoji zmanjševala število upravnih enot. Šlo je za to, ker
                  se ne ve natančno, kakšno bo število novih občin, kako se bodo sedanje občine
                  razdelile v nove občine in temu primerno je hotela Vlada reagirati.</p>
               <p>Če se bo ena od sedanjih občin razdelila tako, da bo tudi pol sedanje krajevne
                  skupnosti padlo pod eno občino, druga polovica pod drugo občino, bo morala Vlada
                  pripraviti ustrezne upravne enote. To je bil namen tega, ne pa da bi zmanjševali
                  število upravnih enot in odmikali možnost dosega občanov, državljanov k upravnim
                  organom. To je bil namen tega. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod dr. Ciril Ribičič, izvolite.</p>
            </sp>
            <sp who="SDZ1:RibičičCiril">
               <speaker>DR. CIRIL RIBIČIČ:</speaker>
               <p>Spoštovani! V tem zboru smo brez večjih problemov dosegali soglasje, da reforma
                  lokalne samouprave ne sme pomeniti, da se okenca upravnih organov odmikajo od
                  občanov. Zaradi tega smo dobili zagotovilo, da bodo enote oblikovane na sedežih
                  dosedanjih občin, nižje pa v tistih primerih, ko so bili upravni organi
                  dislocirani, organizirani na takšen način že tudi doslej. Seveda bi se ta dogovor
                  dalo zaobiti z bodočimi spremembami.</p>
               <p>Zaradi tega bi izrecno podprl amandma pod točko 5, ki te spremembe dopušča samo v
                  smeri večjega približevanja ljudem, ne pa odmikanja od ljudi.</p>
               <p>Mislim, da je formulacija takšna, da ne ovira neke bodoče odločitve, recimo o
                  organiziranju upravnih okrajev, gre samo za to, da bi ti temeljni upravni organi,
                  ali izpostave do katerih imajo dostop ljudje, ne bili v večji meri odmaknjeni od
                  ljudi, kot je to veljajo doslej. V kolikor se gre v reorganizacije, pa se lahko
                  gre samo v tej smeri. Zaradi tega se mi zdi, da ima ta amandma pomembno vsebino in
                  prosim kolegice in kolege, poslanke in poslance, da to podprejo. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne. Zaključujem razpravo in
                  prehajamo h glasovanju.</p>
               <p>Najprej dajem na glasovanje amandma pod točko 1, ki ga je vložila skupina
                  poslancev, s prvopodpisano gospo Bredo Pečan, na 7. strani. Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod točko 2, ki ga je prav tako vložila skupina
                  poslancev, s prvopodpisano gospo Bredo Pečan. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(25
                     poslancev.)</stage> Ugotavljam, da amandma ni sprejet.</p>
               <p>Na glasovanje dajem amandma pod točko 3, ki ga je vložil gospod mag. Janez Jug.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je ta amandma sprejet.</p>
               <p>Amandma pod točko 4 je bil umaknjen, zato dajem na glasovanje amandma skupine
                  poslancev, s prvopodpisano gospo Bredo Pečan pod točko 5. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je ta amandma sprejet.</p>
               <p>Na glasovanje dajem še amandma pod točko 6, ki uvaja nov 101.a člen, ki ga je
                  predlagala skupina poslancev s prvo podpisano gospo Bredo Pečan. Obrazložitev
                  glasu, gospa Vida Čadonič-Špelič. Izvolite.</p>
            </sp>
            <sp who="SDZ1:ČadoničŠpeličVida">
               <speaker>DR. VIDA ČADONIČ-ŠPELIČ:</speaker>
               <p>Hvala za besedo. Pozdravljeni! Glasovala bom za ta amandma, in sicer bi vam rada
                  povedala, namreč včeraj je Državni zbor pokazal obilo razumevanja za delo in
                  organiziranost inšpekcijskih služb in kolegi inšpektorji na terenu so bili zelo
                  zadovoljni in se vam zahvaljujejo, ker smo včeraj sprejeli 15. člen. In ravno
                  zaradi tega, ker je bil ta člen sprejet, predlagam, da sprejmemo še 101. člen.
                  Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne in dajem ta
                  amandma na glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je ta amandma sprejet.</p>
               <p>In dajem sedaj na glasovanje 101. člen v celoti. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo 101. člen sprejeli.</p>
               <p>Gremo k 102. členu, kjer imamo štiri amandmaje v pregledu in dodatno vloženi
                  amandma skupine poslancev, s prvo podpisanim gospodom Maksom Lavrincem, ki ste ga
                  prejeli razmnoženega posebej na klop. Pod točko 1 imamo amandma, ki se glasi:
                  <q>"Upravne enote oziroma ministrstva, v katerih delovna področja sodijo naloge iz
                  prvega odstavka 100. člena tega zakona, prevzemajo hkrati tudi delavce občinskih
                  upravnih organov, ki so opravljali te naloge ter ustrezni del administrativnih,
                  računovodskih in tehničnih delavcev, kakor tudi dokumentarno gradivo in
                  nedokončane zadeve. Prostori, na katerih so imele občine pravico upravljanja,
                  razpolaganja oziroma pravico uporabe, in ki so jih uporabljali občinski upravni
                  organi, ki so opravljali naloge iz prvega odstavka 100. člena, postanejo državna
                  last po stanju na dan 31.12.1993. Vpis pravic na nepremičninah iz prejšnjega
                  odstavka se izvrši na podlagi sklepa Vlade Republike Slovenije. Medsebojne
                  obveznosti glede sredstev za delo, ki so jih uporabljali občinski upravni organi
                  za področja iz prvega odstavka 100. člena se uredijo s pogodbo med Republiko
                  Slovenijo in občino"</q>. Predlagatelj je Vlada. Odbor amandmaja ne podpira.</p>
               <p>Za tem amandmajem pride na vrsto glasovanje o amandmaju, ki ga v pregledu nimamo -
                  dobili ste ga dodatno - skupine poslancev s prvopodpisanim gospodom Maksom
                  Lavrincem, ki se glasi: "Upravne enote oziroma ministrstva, v katerih delovna
                  področja sodijo naloge iz prvega odstavka 100. člena tega zakona prevzemajo hkrati
                  tudi delavce občinskih upravnih organov, ki so opravljali te naloge ter ustrezni
                  del administrativnih, računovodskih in tehničnih delavcev, kakor tudi
                  dokumentarno</p>
               <p>gradivo in nedokončane zadeve. Upravne enote opravljajo delo v prostorih in s
                  sredstvi, ki so jih kot družbeno premoženje do tedaj uporabljali občinski upravni
                  organi za področje iz prvega odstavka 100. člena tega zakona. Prostori in sredstva
                  iz prejšnjega odstavka preidejo v posest Republike Slovenije po stanju na dan
                  31.12.1993. Za uporabo teh prostorov in sredstev zagotavlja Vlada Republike
                  Slovenije povračilo sorazmernega dela stroškov za vzdrževanje in obratovanje".</p>
               <p>Dalje. Pod točko dva v pregledu. Tretji odstavek se spremeni tako, da se glasi:
                  <q>"Za uporabo prostorov in sredstev iz prejšnjega odstavka sklene Vlada Republike
                  Slovenije z občino kot lastnico le teh ustrezen dogovor o zagotavljanju povračil
                  sorazmernega dela stroškov za vzdrževanje in obratovanje"</q>. Četrti odstavek se
                  črta. Predlagatelj je skupina poslancev, s prvopodpisano gospo Bredo Pečan. Odbor
                  in Vlada ne podpirata.</p>
               <p>Pod točko 3. Tretji odstavek se nadomesti z novim, ki se glasi: <q>"Za uporabo
                  prostorov in sredstev iz prejšnjega odstavka sklene Vlada Republike Slovenije z
                  občino kot lastnico le teh ustrezno najemno pogodbo"</q>. Četrti odstavek se črta.
                   Predlagatelj je skupina poslancev, s prvopodpisano gospo Bredo Pečan. Odbor in
                  Vlada ne podpirata.</p>
               <p>Pod točko 4. Prvi odstavek tretjega odstavka se spremeni tako, da se glasi:
                  <q>"Delitev sredstev iz prejšnjega odstavka se opravi po stanju na dan 31.12.1993"</q>.
                  Predlagatelj je odbor. Dajem vse te amandmaje in ta člen v razpravo. Gospa Breda
                  Pečan ima besedo.</p>
            </sp>
            <sp who="SDZ1:PečanBreda">
               <speaker>BREDA PEČAN:</speaker>
               <p>Hvala. Umikam amandma pod številko 2 v korist amandmaja skupine poslancev, s
                  prvopodpisanim gospodom Lavrincem. Ker pa na srečo zna boljše vlagati amandmaje
                  kot jaz, bomo verjetno glasovali o njem najprej. <stage>(Podpredsednik dr. Lev
                     Kreft: Najprej o amandmaju Vlade, po tem pa o tem amandmaju ......)</stage>
                  Dobro. Istočasno pa bom kar povedala, tokrat ne predlagam, ampak vas prosim,
                  kolegice poslanke in poslanci, da zavrnete vladni amandma, ker je zelo podoben
                  amandmaju Vlade k 100. členu, kjer si Vlada jemlje bistveno več pravic, kot pa
                  mislim, da ji po ustavi in tudi po enem, lahko rečem, skorajda moralnem kodeksu
                  gredo. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Vitodrag Pukl. Izvolite.</p>
            </sp>
            <sp who="SDZ1:PuklVitodrag">
               <speaker>VITODRAG PUKL:</speaker>
               <p>Hvala za besedo. Obrazložil bom svoj glas. Glasoval bom za amandma skupine
                  poslancev, prvopodpisani gospod Lavrinc, ker ta amandma dejansko rešuje v
                  prihodnjem obdobju stanje na način, da se izogne podržavljanju in omogoča
                  funkcioniranje organov državne uprave nemoteno. Stališča do vladnega amandmaja
                  odbora sem pa že tako obrazložil. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Mozetič, potem pa gospod Lavrinc in gospod Maks
                  Sušek.</p>
            </sp>
            <sp who="SDZ1:MozetičMiroslav">
               <speaker>MIROSLAV MOZETIČ:</speaker>
               <p>Hvala lepa za besedo. Drage kolegice, spoštovani kolegi. Izgleda, da smo že vsi,
                  več ali manj se strinjamo s tem, ampak kljub vsemu, dejstvo je res, da pri teh
                  zakonih, ko govorimo o državni upravi, na drugi strani imamo novo lokalno
                  samoupravo, ali pa tudi, če bi imeli stare občine, gre za zelo pomembno vprašanje
                  lastništva. Zdaj predlog, ki ga je predlagala Vlada, enostavno z levo roko, pravi,
                  da je vse to državna last, kar je morda malo preveč kljub vsemu enostavno. Razmere
                  so od občine do občine, pa tudi nižje potem, proti krajevnim skupnostim, ker so
                  izpostave oziroma matični uradi bili tudi po krajevnih skupnostih, so zelo
                  različne in mislim, moje mnenje je, da bo prej ko slej, in to bi moralo biti prej,
                  ne pa slej, čimprej moralo priti do nekega zakona, ki bo te zadeve dejansko
                  uredil. Ker po drugi strani je tudi res, da so se vsaj nove stavbe verjetno
                  gradile iz proračunskih sredstev, kar pomeni iz državnih sredstev. Vendar amandma,
                  ki je bil vložen včeraj, prvo podpisani gospod Maks Lavrinc, mislim, da vsaj v tej
                  fazi, čeprav morda za koga ne čisto dokončno in tudi ne rešuje dokončno, ker želja
                  je bila, da se ne posega v lastninsko razmerje. Da ne rečemo niti da je država
                  lastnik niti da je občina lastnik, vendar pa, da se omogoči tako občinam, novim,
                  novim skupnostim, kot državi, da vsaka opravlja svoje naloge, ne pa, da bi
                  prihajalo do tega, da bi poizkušalo se, bodisi državne funkcije, ki po eni strani
                  jih želimo, da so čim bližje ljudem, po drugi strani pa, da bi občina želela jih
                  na neki način izrivati oziroma iz tega, ker ima prostor, ga drago državi
                  zaračunati za opravljanje tistih nalog, pri katerih želimo, da se opravljajo čim
                  bližje. In mislim, da ta amandma zdaj v to smer ta problem rešuje, ne posega pa v
                  lastninska razmerja. Lastninska razmerja pa mislim, da bodo pač strokovnjaki, ki
                  so v vladnih službah, morali čimprej priti z enim resnim zakonom, kako pa
                  lastninska razmerja na teh zadevah rešiti. Zato bomo mi ta amandma, kjer je
                  prvopodpisan Maks Lavrinc, skupina poslancev ga je vložila na 102. člen, podprli.
                  Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Maks Lavrinc. Se odpoveduje. Gospod Maks Sušek,
                  izvolite.</p>
            </sp>
            <sp who="SDZ1:SušekMaks">
               <speaker>MAKS SUŠEK:</speaker>
               <p>Cenjene kolegice in kolegi. Ta amandma, s prvopodpisanim Lavrincem, je pravzaprav
                  bistvenega pomena. Vsi smo v dosedanjih razpravah ugotavljali ob kreiranju sploh
                  tega zakona o lokalni samoupravi, da je premoženje eno bistvenih vprašanj
                  preobrazbe lokalne samouprave. Brez rešitve premoženja ne bomo imeli kvalitetne
                  baze na tem področju. Zaradi tega opozarjam, da je prav ta amandma zelo pomemben
                  in da ga ne bi smeli obiti in bi ga morali v polni meri podpreti. S tem pa še ni
                  rečeno, da je to že rešeno. Tu gre samo za odlog reševanja tega problema. Sprejem
                  tega amandmaja opozarja, da se mora Vlada za predlog tretjega branja resno lotiti
                  rešitve tega problema premoženja kot takega. Dejansko gre tukaj za nek kompleks,
                  ki ni tako enostaven in ni enostavno tudi rešljiv. To je bilo že tako
                  povedano.</p>
               <p>Še enkrat poudarjam. Ta amandma ima dva namena. Opozarja Vlado, da do tretjega
                  branja pripravi resnično kvaliteten predlog razrešitve tega problema. Drugič, da
                  dejansko dajemo poseben poudarek premoženjskih zadev pri kreiranju te naše lokalne
                  samouprave.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Spoštovane kolegice poslanke, spoštovani kolegi poslanci! Pravkar se
                  na balkonu zadržuje delegacija Kitajskega parlamenta, ki je prišla pogledati, kako
                  to pri nas izgleda v praksi. Dovolite, da jih v našem imenu lepo pozdravim in jim
                  želim še naprej prijetno bivanje pri nas in da bi jim bilo naše delo, kolikor ga
                  bodo sedaj videli, všeč. <stage>(Ploskanje.)</stage> Hvala.</p>
               <p>Besedo ima gospod Miran Potrč, izvolite.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Hvala lepa. Podpiram, oziroma bom podprl amandma prvopodpisanega gospoda Lavrinca,
                  čeprav se z obrazložitvijo gospoda Mozetiča in umikom obrazložitve gospoda
                  Lavrinca v celoti ne strinjam.</p>
               <p>Meni bi bilo veliko ljubše, če bi lahko, ampak izgleda, da zaradi načina vlaganja
                  amandmajev in načina glasovanja ne pridejo v poštev amandmaji, ki imajo nekoliko
                  jasnejšo vsebino. Pravim, da bi mi bilo ljubše, če bi lahko glasoval ali o drugem,
                  ali o tretjem amandmaju. Zakaj? Zato da bi ti le ugotovili, če z zakonom
                  lastništvo ne spreminjamo, to lastništvo, ta moment v neki obliki, ki se ji lahko
                  reče družbena lastnina in upravljanje.</p>
               <p>To imamo v mnogih primerih. Obstaja. Menim, da je edina razlaga, da sprememba
                  amandmaja gospoda Lavrinca mora biti, da občine, lastniki obstajajo. Pravim,
                  lastniki v nekem širšem pomeni besede. Marsikje tega še nismo uredili. Če bi danes
                  šli v zemljiško knjigo gledat, pod kaj je kdo vpisan, bi imel še marsikdo vpisano
                  upravljanje, ne pa lastništvo, pa ga kot lastništvo že pojmujemo. V tem smislu
                  mora to veljati tudi za občino.</p>
               <p>Kako bomo kasneje uredili? To ne vem. Razumem, da je to lahko deloma sprejemljivo
                  iz razloga, da ne bomo rekli, da sedanjih 62 občin postaja lastnik. Kasnejših 100
                  ali 150  ali 200, kolikor jih bo, se pa ne ve, kaj bo z njimi. Potrebno se bo tudi
                  o delitvi tega premoženja pogovarjati. Ali v obliko solastništva, ali na nek drugi
                  način. To logiko razumem.</p>
               <p>Glasujem za ta amandma v prepričanju, da glede na to, da lastništva ne spreminja,
                  ta moment lastniki ostajajo sedanje občine. Ali bodo, ali ne jutri lastniki, se
                  bomo morali pogovarjati eventualno kasneje. Ali bodo samo na novo ustanovljene
                  lokalne skupnosti med seboj, ali pa z nekim zakonom? Dokler zakona ne bo, bodo
                  lastniki sedanje občine. Država bo dobila samo v posest zato, da bo lahko
                  neposredno upravljala tam dejavnosti, ki jih bo nova državna uprava uresničevala.
                  Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Podobnik.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovani! Pri teh amandmajih gre za vprašanje občinske lastnine. Dokler bom
                  poslanec v Državnem zboru, bom zagovarjal, da naj lastnik občinskega premoženja,
                  tako prostorov kot sredstev, ostane občina.        </p>
               <p>In seveda ta dikcija, ta kompromisna rešitev torej, da se pač govori o posesti, da
                  prostori in sredstva iz prejšnjega odstavka preidejo v posest, mi ne vzbujajo
                  dobrih obetov. To je predstopnja, ko bo država potem preskočila in kar naenkrat
                  lahko postala lastnica tako prostorov, kot sredstev. Zato bom v nasprotju z
                  mnogimi izmed vas pač podprl amandma pod številko 3. Mislim pa, da ne morem
                  razumeti Vlade, da je kljub sklepu Državnega zbora ponovno vložila amandma, s
                  katerim bi de facto nacionalizirala občinsko premoženje in seveda mislim, da bi
                  bilo najbolje, da ga takoj umakne. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Maks Lavrinc.</p>
            </sp>
            <sp who="SDZ1:LavrincMaksimilijan">
               <speaker>MAKSIMILJAN LAVRINC:</speaker>
               <p>Hvala za besedo. Nisem se hotel javiti k besedi zaradi tega, ker je gospod Mozetič
                  lepo razložil, da bodo tudi po vseh teh, torej po izvedbi vseh zakonov, recimo
                  zakona o lastninskem preoblikovanju podjetij, zakona o denacionalizaciji itn., da
                  bo ostala neka imovina, neka družbena lastnina, ki ne bo olastninjena. To se
                  pravi, vse te stvari se bodo morale še lastniniti. V tem primeru pa ne gre za
                  nekaj takega, ampak gre tudi za to, da se ne more poenostavljati. Ni vse, kar
                  recimo uporabljajo ta hip občinske upravne službe, ni vse last občin. Torej ni vse
                  v lasti občine. Te domujejo namreč tudi drugje in v izogib temu je napisan
                  amandma, kot ene vrste povzetek vseh amandmajev, ki so bili predtem napisani, iz
                  obrazložitve je pa razvidno pravzaprav, da Vlada prevzema stroške, ne glede na to,
                  kdo je lastnik, ali je to občina, ali krajevna skupnost, je to gasilsko društvo,
                  prevzema stroške in jih seveda tako kot je to normalno v teh razmerjih, se zaveže
                  lastniku te stroške povrniti. Vključena je tudi amortizacija. Tako, da brez
                  strahu, gospod Podobnik, lahko glasujete tudi za to, ker s tem ničesar ne
                  prejudiciramo. Ravno tako kot vi, se tudi jaz bojim, da ne bi prišlo do kakšnih
                  težav pri povratku v Kamnik.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo sodelovati v razpravi? Ugotavljam, da ne. Zaključujem
                  razpravo in prehajam h glasovanju. Najprej bomo glasovali o vladnem amandmaju, ki
                  ga imate v pregledu pod točko 1. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(45
                     poslancev.)</stage></p>
               <p>Ugotavljam, da amandma ni sprejet.</p>
               <p>Zdaj dajem na glasovanje amandma skupine poslancev, s prvopodpisanim gospodom
                  Maksom Lavrincem, ki ga v pregledu nimate, ampak ste ga dobili posebej. Ali je
                  potrebno, da ga ponovno berem? Ugotavljam, da ne in ga dajem na glasovanje.
                  Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da smo ta amandma sprejeli. S tem je glasovanje o ostalih amandmajih k
                  temu členu nepotrebno.</p>
               <p>Zato dajem na glasovanje ta 102. člen v celoti. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo ta člen sprejeli.</p>
               <p>Preostaja nam še glasovanje o vseh ostalih členih, na katere ni bil vložen noben
                  amandma. Želi kdo o teh členih razpravljati? Ugotavljam, da ne in dajem na
                  glasovanje vse ostale člene.  Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo vse ostale člene sprejeli.</p>
               <p>Prehajamo k naslovu zakona. Na naslov zakona imamo amandma skupine poslancev, s
                  prvopodpisano gospo Bredo Pečan. Naslov se spremeni tako, da se glasi: <q>"Zakon o
                  državni upravi"</q>. Odbor in Vlada tega amandmaja ne podpirata. Dajem v obravnavo
                  naslov zakona in ta amandma. Želi kdo besedo? Ugotavljam, da ne in dajem amandma
                  na glasovanje. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma ni bil sprejet. Zato dajem nespremenjeni naslov zakona na
                  glasovanje. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo naslov zakona sprejeli.</p>
               <p>Predlagam še sprejem proceduralnega sklepa, da zakon za tretjo obravnavo pripravi
                  predlagatelj. Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta sklep sprejeli.</p>
               <p>Pred zaključkom točke moramo glasovati še o dveh predlogih sklepa, ki ju je
                  predlagal gospod Maks Lavrinc. Prvi. Državni zbor nalaga Vladi, da ob tretji
                  obravnavi pripravi amandma na 100. člen zakona o upravi, ki bo vseboval
                  natančnejšo razmejitev pristojnosti med občino in državo. Želi kdo o tem predlogu
                  sklepa razpravljati? Ugotavljam, da ne. Dajem ga na glasovanje. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je sklep sprejet.</p>
               <p>Drugi.<q>"Vlada mora pred tretjo obravnavo posredovati Državnemu zboru mnenje
                  Inštituta za javno upravo Pravne fakultete v Ljubljani o možnih variantnih
                  rešitvah delitve pristojnosti."</q></p>
               <p>Želi o tem sklepu kdo besedo? Ugotavljam, da ne in ga dajem na glasovanje.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo sklep sprejeli.</p>
               <p>S tem smo tudi zaključili 26. točko dnevnega reda.</p>
               <p>Prehajamo k <title>27. TOČKI DNEVNEGA REDA, DRUGA OBRAVNAVA PREDLOGA ZAKONA O
                     ORGANIZACIJI IN DELOVNEM PODROČJU MINISTRSTEV</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? <stage>(Ne.)</stage> Predlog zakona je obravnaval Odbor
                  za notranjo politiko in pravosodje, kot matično delovno telo. Besedo ima
                  predsednik, gospod Vitodrag Pukl. Izvolite.</p>
            </sp>
            <sp who="SDZ1:PuklVitodrag">
               <speaker>VITODRAG PUKL:</speaker>
               <p>Hvala za besedo! Spoštovani zbor! Odbor za notranjo politiko in pravosodje je
                  obravnaval in pripravil za drugo branje predlog zakona o upravi. Tu smo
                  izoblikovali in tudi vsak od poslancev ima dodatno poročilo odbora, dve dodatni
                  poročili. Poročila ne bom bral.</p>
               <p>Sprejeli ste tudi pregled amandmajev od 30.5.1994, kjer so stališča odbora do
                  posameznih amandmajev in tudi posamezni amandmaji, katere vlaga odbor, ne glede na
                  to, da so morali biti podpisani poslanci.</p>
               <p>Opozoril bi kolegice in kolege na to, da smo skušali v tem zakonu slediti
                  amandmajem, ki so nekako konsistentni in razumljivi. Predmet tega zakona je
                  strokovno organiziranje državne uprave in ministrstev. V mnogih primerih gotovo ni
                  naš odbor mogel kompetentno presojati in odločati o posameznih amandmajih oziroma
                  o posameznih stališčih do organizacije enega ali drugega ministrstva, ali
                  državnega organa. Zato je morebitna drugačna odločitev prepuščena temu zboru.
                  Opozoril bi vas, da gre za strokovno organizacijo in da ne bi tukaj podlegali
                  volonterskemu ali amaterskem gledanju na organizacijo in morda izglasovali
                  organizacijo, ki ne bi bila konsistentna in primerna. Moj predlog je, da sledite,
                  v kolikor sodite, da je primerno stališčem odbora, da pa pri glasovanju seveda
                  upoštevate, da gre za strokovno materijo in da je treba premišljeno odločati o tej
                  organizaciji. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage> Hvala lepa.</p>
               <p>Prehajamo na obravnavo in odločanje o posameznih členih predloga zakona. Prosim,
                  da pri glasovanju vzdržujete sklepčnost in da se glasovanja vsi prisotni
                  udeležujete, vsaj pri ugotavljanju sklepčnosti, da se ne bomo zatikali. To
                  opozarjam zaradi tega, ker imam vtis, da naše število upada in seveda bi vendarle
                  morali to delo danes opraviti do konca.</p>
               <p>Najprej dajem na glasovanje proceduralni sklep, že običajen, da vse tiste člene, h
                  katerim ni bil vložen amandma, obravnavamo in glasujemo o njih skupaj.</p>
               <p>Ugotovimo sklepčnost! Glasujemo o proceduralnem sklepu o načinu glasovanja o
                  tistih členih, h katerim ni bil vložen amandma. Še vedno ugotavljamo sklepčnost.
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta proceduralni sklep sprejeli.</p>
               <p>Gremo k 1. členu, na njega je vložen amandma: Člen se črta, ostali členi se
                  ustrezno preštevilčijo. Predlagatelj je skupina poslancev s prvopodpisano gospo
                  Polonco Dobrajc; odbor in Vlada amandma podpirata. Želi kdo besedo o tem členu in
                  o amandmaju? Ugotavljam, da ne in dajem amandma na glasovanje. Ugotovimo
                  sklepčnost! <stage>(47 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli in dodatno glasovanje o prvem členu v celoti
                  ni več potrebno.</p>
               <p>Gremo k 3. členu, kjer imamo sedem amandmajev. Prvi: Prva alinea druge točke se
                  spremeni tako, da se glasi: <q>"Urad Republike Slovenije za makroekonomske analize in
                  razvoj."</q> Tretja alinea devete točke se spremeni tako, da se glasi: <q>"Urad Republike
                  Slovenije za prostorsko in okoljsko planiranje"</q>. Prva alinea dvanajste točke se
                  spremeni tako, da se glasi: <q>"Urad Republike Slovenije za šolstvo."</q> Predlagatelj je
                  Vlada Republike Slovenije, odbor amandma podpira.</p>
               <p>Drugi: V točki štiri, Ministrstvo za gospodarske dejavnosti, se doda nova alinea,
                  ki se glasi: <q>"Urad Republike Slovenije za turizem"</q>. Predlagatelj je gospod Ivan
                  Verzolak, odbor amandmaja ne podpira.</p>
               <p>Pod točko tri: V peti točki se spremeni naziv ministrstva, tako da se glasi:
                  <q>"Ministrstvo za kmetijstvo, gozdarstvo in prehrano."</q> Predlagatelj je Vlada
                  Republike Slovenije, odbor amandma podpira.</p>
               <p>Pod točko štiri: Prva alinea sedme točke se črta. Predlagatelj je Vlada Republike
                  Slovenije. Odbor ta amandma podpira.</p>
               <p>Pod točko pet: Besedilo druge alinee devete točke se premeni tako, da se glasi:
                  <q>"Uprava Republike Slovenije za geofiziko"</q>. Predlagatelj je skupina poslancev s
                  prvopodpisanim gospodom Miranom Jeričem; odbor in Vlada amandma podpirata.</p>
               <p>Šesti: Deseta točka se spremeni tako, da se glasi: <q>"10. Ministrstvo za pravosodje.
                  V njegovi sestavi je Uprava republike Slovenije za izvrševanje kazenskih sankcij."</q>
                  Predlagatelj je Vlada Republike Slovenije; odbor amandma podpira.</p>
               <p>Pod točko sedem: V petnajsti točki se alinea <q>"Urad Republike Slovenije za Slovence
                  po svetu"</q>, nadomesti z <q>"Državni sekretariat za Slovence v zamejstvu in po svetu"</q>.
                  Predlagatelj je skupina poslancev s prvim podpisanim gospodom Janezom Podobnikom.
                  Dajem te amandmaje in 3. člen v obravnavo. Kdo želi besedo? Ugotavljam, da nihče.
                  Zaključujem razpravo in začenjamo z glasovanjem. Glasovali bomo po vrsti, kot so
                  amandmaji zapisani.</p>
               <p>Najprej dajem na glasovanje amandma Vlade Republike Slovenje pod točko 1.</p>
               <p>Ugotovimo sklepčnost! <stage>(44 prisotnih.)</stage> Pa tako lepo sem na začetku
                  povedal. Veliko več kot 44 nas je v dvorani poleg tistih, ki se še vračajo.
                  Ponovno vas prosim za pozornost. V drugi obravnavi gredo glasovanja hitro eno za
                  drugim in potrebno je, na žalost, da ves čas pritiskate na gumb.</p>
               <p>Ugotovimo sklepčnost! Glasovali bomo o amandmaju k 3. členu pod točko 1. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma predlagatelja gospoda Ivana Verzolaka pod točko 2.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma Vlade Republike Slovenije pod točko 3. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma pod točko 4 Vlade Republike Slovenije. Ugotovimo
                  sklepčnost! <stage>(55 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma skupine poslancev s prvopodpisanim gospodom Miranom
                  Jeričem, ki ga imate pod točko 5 v pregledu. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Dajem na glasovanje amandma Vlade Republike Slovenije pod točko 6. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Dajem na glasovanje amandma pod točko 7, ki ga je vložila skupina poslancev s
                  prvopodpisanim gospodom Janezom Podobnikom. Janez Podobnik bo obrazložil svoj
                  glas.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovani! Že drugič vlagam to dopolnilo s tem besedilom, da se Urad Republike
                  Slovenije za Slovence po svetu, nadomesti z izrazom <q>"Državni sekretariat za
                  Slovence v zamejstvu in po svetu"</q>. V obrazložitvi bi povedal, da je pomen tega
                  telesa tak, da zasluži naziv, da je sekretariat in da se tudi pojavlja besedica <q>"v
                  zamejstvu"</q>, s katero preprosto povemo, da živijo Slovenci za mejo Republike
                  Slovenije. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Svoj glas bo obrazložil gospod Zoran Thaler. Izvolite.</p>
            </sp>
            <sp who="SDZ1:ThalerZoran">
               <speaker>ZORAN THALER:</speaker>
               <p>Hvala lepa. Glasoval bom proti temu amandmaju. Ne verjamem, da je to vredno biti
                  kakšno posebno prestižno vprašanje, vendar vem, da tako imenovanim zamejcem ni
                  všeč, da jih imenujemo zamejci in to večkrat tudi povedo. Mislim, da je ta izraz
                  <q>"zamejec"</q> z naše optike, za njih smo pa mi zamejci, ker smo tudi čez mejo. Mislim,
                  da je tisti izraz krajši in da je vse skupaj bolj enostavno. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Ivo Hvalica. To je bilo sicer iz
                  tistega štosa, kdo je Prekmurec.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Glasoval bom za iz razlogov, ki jih je že navedel gospod Podobnik. Gospod Thaler,
                  to kar ste rekli, preprosto ni res. Zadnjo nedeljo sem ves dan preživel med
                  Slovenci v zamejstvu; povabili so me na prvo sveto obhajilo v vas Podgor pri
                  Gorici in so se ravno pritoževali, da jih imenujemo <q>"Slovenci po svetu"</q>. Lepo vas
                  prosim, Števerjan in Podgora, to vendar ni po svetu, to je zamejstvo. Hvala
                  lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Sklepam, da boste glasovali <q>"za"</q>? Želi še kdo obrazložiti svoj glas?</p>
               <p>Dajem amandma pod točko 7 na glasovanje. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da tega amandmaja nismo sprejeli.</p>
               <p>Na glasovaje dajem 3. člen v celoti. Ugotovimo sklepčnost! <stage>(45
                     prisotnih.)</stage></p>
               <p>Prosim, da ponovno ugotovimo sklepčnost. Glasujemo o 3. členu v celoti. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo 3. člen sprejeli.</p>
               <p>K 5. členu so vloženi trije amandmaji. Prvi, v drugem odstavku se beseda <q>"zavod"</q>
                  nadomesti z besedo <q>"urad"</q>. Predlagatelj je Vlada Republike Slovenije. Odbor
                  amandma podpira.</p>
               <p>Pod točko 2, tretji odstavek se spremeni tako, da se glasi: <q>"Urad Republike
                  Slovenije za varstvo potrošnikov upravlja strokovne in upravne naloge, ki se
                  nanašajo na pripravo in izvajanje programa varstva potrošnikov v državnih organih,
                  v strokovnih organizacijah in nevladnih organizacijah, na spremljanje in
                  koordiniranje dejavnosti ministrstva in strokovnih institucij in uresničevanje
                  nalog s področja varstva potrošnikov, na sodelovanje in spodbujanje razvoja
                  nevladnih, neprofitnih potrošniških organizacij, na meddržavno in mednarodno
                  sodelovanje na strokovnem in upravnem področju z vidika varstva potrošnikov."</q>
                  Predlagatelj je skupina poslancev s prvopodpisanim gospodom Ferijem Horvatom.
                  Odbor amandmaja ne podpira. Vlada delno podpira.</p>
               <p>Pod točko 3, tretji odstavek se dopolni tako, da se v celoti glasi: <q>"Urad
                  Republike Slovenije za varstvo potrošnikov opravlja strokovne in upravne naloge,
                  ki se nanašajo na pripravo in izvajanje programa varstva potrošnikov v državnih
                  organih, strokovnih organizacijah in nevladnih organizacijah. Opravlja zadeve, ki
                  se nanašajo na vzgojo, izobraževanje in obveščanje potrošnikov, organiziranje
                  primerjalnih ocenjevanj proizvodov in storitev ter na svetovanje potrošnikom, na
                  spremljanje in koordiniranje dejavnosti ministrstva in strokovnih institucij, na
                  uresničevanja nalog iz področja varstva potrošnikov, na sodelovanje in spodbujanje
                  razvoja nevladnih, neprofitnih potrošniških organizacij, na meddržavno in
                  mednarodno sodelovanje na strokovnem in upravnem področju z vidika varstva
                  potrošnikov."</q> Predlagatelj je skupina poslancev s prvopodpisanim gospodom
                  Vitodragom Puklom. Odbor in Vlada amandma podpirata.</p>
               <p>Dajem ta člen in amandmaje v obravnavo. Kdo želi besedo? Gospod Feri Horvat,
                  izvolite.</p>
            </sp>
            <sp who="SDZ1:HorvatFranc">
               <speaker>FRANC (FERI) HORVAT:</speaker>
               <p>Hvala za besedo. Spoštovane kolegice in kolegi! Amandma pod številko 2 bi umaknil,
                  ker je v celoti besedilo tega amandmaja povzeto v amandmaju pod številko 3.
                  Predtem bi povprašal predlagatelja o enem delu tega amandmaja, to je bil tudi
                  osnovni razlog, da sem vložil ta amandma. Razumeti je možno besedilo tako ali
                  drugače. Morda gre za razliko samo v niansi. Lahko gre pa tudi za vsebinsko
                  razliko.</p>
               <p>V sredini besedila je tudi tekst, Urad Republike Slovenije za varstvo potrošnikov
                  opravlja zadeve, ki se nanašajo na vzgojo, izobraževanje in obveščanje
                  potrošnikov. Organiziranje primerjalnih ocenjevanj proizvodov in storitev, ter na
                  svetovanje potrošnikom. Te naloge niso primarne naloge, ki bi jih neposredno
                  upravljal ta urad, po mojem mnenju. Osrednje naloge tega urada so upravne,
                  strokovne, koordinacija med resorji znotraj Vlade in koordinacija z drugimi
                  institucijami, ki se ukvarjajo z varstvom potrošnikov. Lahko en del teh nalog
                  neposredno upravljanje. Kako je razumeti to besedilo?</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi kdo besedo? Ja prosim. Gospod Tratnik. Izvolite.</p>
            </sp>
            <sp who="SDZ1:TratnikJože">
               <speaker>JOŽE TRATNIK:</speaker>
               <p>Hvala lepa. Gospodu poslancu bi odgovoril. Urad seveda ne bo neposredno izvajal
                  izobraževanja in vzgoje, on bo samo kot odgovorni organ. Neposredni izvajalci bodo
                  institucije, ki so za to usposobljene. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Torej amandma pod točko 2 je umaknjen. Želi še kdo besedo? Ugotavljam,
                  da ne in dajem na glasovanje amandma pod točko 1. Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta amandma sprejeli.</p>
               <p>Amandma pod točko 2 je bil umaknjen, zato dajem na glasovanje amandma skupine
                  poslancev s prvopodpisanim gospodom Vitodragom Puklom pod točko 3. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje 5. člen v celoti. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo člen v celoti sprejeli.</p>
               <p>Dajem v obravnavo 7. člen z amandmajem, ki se glasi: V prvem in sedmem odstavku se
                  črta besedilo <q>"in graditev objektov"</q>. Predlagatelj je skupina poslancev, s
                  prvopodpisanim gospodom Janezom Kopačem. Odbor ta amandma podpira in Vlada mu ne
                  nasprotuje. Želi kdo besedo? Ja, prosim. Gospod Zmago Jelinčič. Izvolite.</p>
            </sp>
            <sp who="SDZ1:JelinčičZmago">
               <speaker>ZMAGO JELINČIČ:</speaker>
               <p>Hvala lepa. Pa lep dober dan! Jaz mislim, da ni smiselno črtati tega dela stavka
                  <q>"in graditev objektov"</q>. Zakaj? Če vzamemo samo v zadnjem odstavku sedmega člena,
                  ko govori, da inšpektorat Republike Slovenije nadzoruje izvrševanje zakonov,
                  drugih predpisov in splošnih aktov, ki urejajo gradbeništvo in graditev objektov.
                  Vemo, da ravno pri gradnji objektov gre za silne malverzacije, da gre za
                  nespoštovanje raznih norm, da gre za uporabo slabega železa, slabega cementa, ne
                  vem česa še vse in na ta način bi radi izvzeli kontrolo nad tem segmentom, ki je
                  pa zelo pomemben. Mislim, da ne smemo dovoliti, da bi na ta način lahko prihajalo
                  do kakšnih špekulacij in se na račun slabih materialov služilo. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Besedo ima gospod minister dr. Pavle Gantar. Izvolite.</p>
            </sp>
            <sp who="SDZ1:GantarPavel">
               <speaker>DR. PAVLE GANTAR:</speaker>
               <p>Predsedujoči, gospe poslanke in gospodje poslanci! Ministrstvo podpira predlog
                  skupine poslancev in obenem bi rad povedal, da so ugovori oziroma bojazen poslanca
                  gospoda Zmaga Jelinčiča neutemeljeni. Ta zadeva se ne nanaša na to, kajti gradbena
                  inšpekcija ostaja ločena in je prav to še dodatni pogoj in zadeva, da se, lahko bi
                  rekli, izdaja dovoljenja za poseg v prostor in gradnjo ločeno od gradbene
                  inšpekcije, ki skrbi za tehnično opravljanje storitev. Ravno to je tisto, kar je
                  pomemben razlog in omogoča neodvisno kontrolo tehničnega postopka gradnje. To je
                  zelo pomembno in to je ločeno. To je gradbena inšpekcija. Medtem ko mi pa tu
                  predlagamo enotno dovoljenje, lokacijsko in gradbeno dovoljenje skupaj, ki pomeni
                  poseg v prostor. Ta zadeva je nesmiselna, preprosto zato, ker je ta postopek
                  popolnoma po nepotrebnem podvojen. Vi morate vedeti, da lokacijsko in gradbeno
                  dovoljenje danes praviloma, v večini primerov celo izdajajo iste osebe na
                  Sekretariatu za urbanizem, komunala itn., tako da ta bojazen, ki jo je gospod
                  poslanec izrazil, torej ni točna. Je ravno nasprotna. Torej ravno nasprotno gre
                  zadeva, v smislu ločevanja pristojnosti za izdajanje dovoljenj in kontrole teh
                  dovoljenj oziroma procesa gradnje. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Izidor Rejc.</p>
            </sp>
            <sp who="SDZ1:RejcIzidor">
               <speaker>IZIDOR REJC:</speaker>
               <p>Spoštovani gospod podpredsednik, gospe in gospodje. Vse bi bilo v redu, če ne bi
                  jaz vedel, da je že leta 1990, 1991 bil pripravljen zakon o graditvi in ni šel
                  naprej. Lansko leto je bil spet pripravljen, oktobra leta 1993 dan na ministrstva
                  spet nov zakon o graditvi, ki je gotovo izjemno pomemben. Seveda s tem ne mislim
                  povedati ali poudariti, da je lokacijsko dovoljenje oziroma, da je odnos do okolja
                  in narave tu <q>"b"</q>. Nasprotno, jaz mislim, da tudi Evropa, kot se tudi vidi iz
                  odgovora gospoda ministra, jasno gre v smeri in je že v smeri, da je samo gradbeno
                  dovoljenje in da je vse tisto, kar je prej, je seveda priprava tega dovoljenja na
                  osnovi, prej smo slišali, bodisi dobre proučitve, kaj lahko v določenem prostoru
                  je in kako se ta zadeva gradi.</p>
               <p>Tu, v tem primeru, je žal napisano tudi to - mislim pa, da pa to nekako ne more
                  imeti svoje vrednosti - minister pravi, da bi to pomenilo, če bi bilo to dvoje
                  dovoljenj, pravim pa, da je to samo eno dovoljenje, ker v prihodnosti bo to samo
                  gradbeno dovoljenje, kar Evropa pozna. Se pravi, da se naj pač vsa zadeva, med
                  levico in desnico, dogovori in seveda na osnovi tega tudi se ve, kaj je kdo
                  napravil. Strokovnjaki za okolje in prostor svoje povedo, kako in kaj, s tem
                  seveda, da smo prej postavili pod vprašaj, tudi to, kako in ali bodo občine imele
                  kaj besede pri tem, kako bo njihov prostor in okolje urejeno. Se pravi, tu je še
                  vprašanje odprto in tu se nečesa bojim. Bojim se tega, da bo potem ta postopek za
                  to dovoljenje zelo kratek, tako zelo formalen. S tem seveda ne govorim v tej
                  smeri, da bi se ne racionaliziral, vendar pa, če je bil do sedaj, če je bilo
                  gradbeno dovoljenje samo formalno, potem gotovo ne more stati od zdaj naprej štiri
                  milijarde, se pravi, tukaj logike ni in jaz vztrajam pri tem, da je in da bo, da
                  to ostane tako, kot je sedaj in seveda, da se potem med sabo ministrstva zmenijo,
                  kako bodo to urejevali. Ko pa inšpekcija stopi na teren, je pa v bistvu
                  ugotavljanje, ali se tako dela, kot je v načrtih urejeno. Vendar priprava
                  dokumentacije za izvedbo nekega projekta je seveda gotovo strokovni del, kot
                  pravim, tisti, ki mora zagotoviti, da je to solidno in varno vgrajeno in
                  inšpekcija nad tem bedi. Drugo pa je stvar, kako je pa z okoljem, kaj prenese in
                  kaj ne itn. Tu pa se strinjam, da je tu beseda, preden se gradbeno dovoljenje da.
                  Smatram pa, da bi to bilo lahko in mora biti tam, kjer je sedaj. Tako, da bi jaz
                  ne podprl tega amandmaja. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Breda Pečan.</p>
            </sp>
            <sp who="SDZ1:PečanBreda">
               <speaker>BREDA PEČAN:</speaker>
               <p>Hvala lepa. Moram povedati, da sem v dilemi, kaj storiti. Gre namreč za to, da
                  podpiram razvoj upravnih zadev v zvezi s posegi v prostor v tej smeri, da bi se
                  lokacijska in gradbena dovoljenja združila. Podpiram tudi to, da bi prej ali slej
                  to področje upravnih postopkov prišlo na Ministrstvo za okolje in prostor. Obenem
                  se mi postavlja vprašanje, ali je mogoče s spremembo zakona o delovnem področju
                  ministrstev rešiti bistveno bolj zahtevno vsebinsko plat tega problema. Gre za to,
                  da zakonodaje s tega področja ni, da imamo še vedno dva zakona. En je zakon o
                  urejanju naselij in drugih posegih v prostor in drugi zakon, ki se imenuje zakon o
                  graditvi objektov. Da je v teh dveh zakonih nadzor, se pravi izdaja gradbenih in
                  lokacijskih dovoljenj ter nadzor nad izvajanjem obeh upravnih zadev, ločeno na
                  dveh ministrstvih. Mi pa sedaj spreminjamo zakon, ki samo določa kaj posamezna
                  ministrstva delajo. Se pravi, da bi po tej logiki morali v prehodnih in končnih
                  določbah tega zakona napisati, da se izvajanje upravnih postopkov in
                  inšpekcijskega nadzora v zakonu o graditvi objektov prenese na ministrstvo,
                  pristojno za prostor in okolje, ne pa, da se naprej izvaja na ministrstvu, ki je
                  pristojno za gradbeništvo. Tukaj je osnovna dilema, ali na nekem - jaz bi rekla,
                  da je glava te zadeve pri teh dveh zakonih, ki sem jih prej omenila, rep je pa pri
                  tem zakonu, ki ga danes obravnavamo. Dejansko je problem glasovati za amandma, ki
                  rešuje rep, glava je pa še vedno tam, kjer je bila. Dvoglavi zmaj z enim repom, bi
                  jaz temu rekla. Zaradi tega menim, da beseda <q>"zmaj"</q> za to področje ni nič
                  pretirana.</p>
               <p>Zaradi tega bi predlagala ministru, da nam le razloži, kako si predstavlja, da bo
                  področje nadzora in upravnih postopkov prešlo z Ministrstva za gradbeništvo k
                  Ministrstvu za okolje in prostor, kako bo to izvedeno, kako bo zakon izvajan o
                  graditvi objektov in tako naprej. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Gantar.</p>
            </sp>
            <sp who="SDZ1:GantarPavel">
               <speaker>DR. PAVLE GANTAR:</speaker>
               <p>Predsedujoči, gospe in gospodje poslanci! Najprej na to zadnje vprašanje. Kar
                  zadeva zakon o prostoru in graditvi, namreč, Ministrstvo za okolje in prostor je
                  bilo s sklepom Vlade 13. aprila 1993 zadolženo, da pripravi en sam zakon o
                  urejanju prostora in graditvi. Rad bi vas informiral, da je ta zakon že
                  pripravljen, strokovno je že prediskutiran in gre za medresorska usklajevanja. Po
                  programu se bo pred vami pojavil takoj po počitnicah.</p>
               <p>Druga zadeva je vprašanje - ki je za nas temeljno vprašanje in o katerem se moramo
                  danes odločiti - kdo izdaja dovoljenje. O tem, da je dovoljenje enotno, očitno ni
                  nobenega velikega problema. Kaj je dovoljenje, tu se pojavljajo različna stališča
                  in za nas je to dovoljenje, četudi je gradbeno in ima ta značaj, ima vedno značaj
                  posega v prostor. V tem pogledu mislimo, da mora biti to dovoljenje o izdajanju na
                  Ministrstvu za okolje in prostor.</p>
               <p>Kar zadeva vprašanje inšpekcijskih služb, je za mene dosti jasno, da se zaenkrat
                  inšpekcijske službe ne spremenijo. V tem pogledu ni nobenih pomembnih sprememb.
                  Pomembno je, da inšpekcijske službe skrbijo za tehnične procedure in tehnično
                  varnost objekta. Tako, da tukaj ni nobenih teh dilem.</p>
               <p>Še enkrat poudarjam, da je ta proces logičen in enako urejen in približno tako
                  urejen v vseh državah, edino razporeditev raznih dejavnosti je lahko v posameznih
                  ministrstvih drugače razporejena, tako da je smiselno, da dovoljenje za poseg v
                  prostor izda dejansko ministrstvo, ker to je pravzaprav zadnje od aktov, ki gredo
                  iz celotnega tega prostorskega načrtovanja in poseganja v prostor.</p>
               <p>Kakršnakoli drugačna rešitev, gospe in gospodje poslanci, bi preprosto pomenila,
                  da je poseganje v prostor prepuščeno predvsem, lahko bi rekli, podjetniškim
                  interesom, in to je bil tudi smisel te luči lokacijskega in gradbenega dovoljenja
                  takrat. To ne pomeni zaviranja političnih interesov, ampak preprosto kontrolo teh
                  interesov čisto s pomočjo omejitev, ki jih prinaša poseg v prostor. Hvala
                  lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospa Breda Pečan. Gospod Hvalica, ali je tudi replika? Vi
                  ste se pa za besedo prijavili, gospod Kopač.</p>
            </sp>
            <sp who="SDZ1:PečanBreda">
               <speaker>BREDA PEČAN:</speaker>
               <p>Hvala lepa. Takole bom rekla: gospod minister me je prepričal, da bom glasovala
                  proti temu amandmaju. Gre namreč za to, da je točno to povedal, kar sem
                  pričakovala, da se dejansko dogaja, sicer smo vsi vedeli, da zakona o posegih v
                  prostor in graditvi objektov v parlamentarni proceduri še ni. To se pravi, da
                  spremembe zakona o delovnem področju ministrstev, ki izhajajo dejansko iz področne
                  zakonodaje, ker področna zakonodaja pravzaprav določa, kaj naj posamezno
                  ministrstvo dela, razen tega, da je tudi v Ustavi določeno, da ministrstva
                  izvajajo upravne naloge.</p>
               <p>Se pravi, da smo prišli do tega, da bomo najprej zagrabili tega zmaja za rep in
                  potem mu bomo obe glavi združevali v eno. Mislim, da je argument, da posegi v
                  prostor zaradi tega, ker je področje dela v dveh ministrstvih prepuščeno poslovnim
                  interesom dokaj prazen razlog. Gre za to, da so ti poslovni interesi najprej pod
                  nadzorom Ministrstva za okolje in prostor, kadar se izdajajo lokacijska dovoljenja
                  in da je gradbeno dovoljenje samo izvedba tega lokacijskega dovoljenja. To se
                  pravi, da se gre za to, da so škarje in platno v rokah tistega, ki izdaja
                  lokacijsko dovoljenje in nadzira izvajanje tega potem, ko gre za dejanski poseg v
                  prostor  pri gradnji objekta.</p>
               <p>Strinjam se s tem, samo še enkrat povem, da se ta postopek združi, poenostavi za
                  stranke, za ministrstva in tako naprej, vendar ne delajmo nečesa, kar v bistvu gre
                  v nasprotje ene stvari z drugo. Najprej sprejmimo posebni zakon in potem mislim,
                  da lahko po hitrem postopku spreminjamo tudi zakon o delovnem področju
                  ministrstev, ker gre v bistvu za spremembo samo dveh besed v dveh odstavkih enega
                  člena. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Ivo Hvalica. Prosim.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Spoštovani! Razmišljam podobno kot gospa Pečanova. Tu je potrebno
                  ločiti popolnoma dve različni stvari. Eno je lokacijsko dovoljenje, to je
                  dovoljenje s katerim se predpišejo natančni gabariti, poseg v prostor, torej
                  eventualne emisije posledic onesnaževanja. Drugo je gradbeno dovoljenje, ki je
                  izdano predvsem zaradi tega, da na podlagi glavnega projekta oziroma tako
                  imenovanega projekta za pridobitev gradbenega dovoljenja omogoči oziroma potrdi,
                  da bo objekt, če bo zgrajen po tem gradbenem dovoljenju, varno zgrajen. To je
                  popolnoma nekaj različnega. Po svetu imajo ta upravni postopek res združen in z
                  velim poenostavljanjem. Sem tudi za to. Gradbeništvo je panoga, ki nikdar ni
                  spadala pod urejanje prostora. To je samo tehnologija. Ponavadi po svetu spada,
                  ima poseben resor, to je ministrstvo za gradbeništvo, sicer pa spada pod
                  industrijo. Tudi tu menim, da ne more biti drugače.</p>
               <p>Sem proti amandmaju k 7. členu. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Imate repliko, gospod Geza Džuban? Replika. Potem gospod minister.
                  Gospod Kopač, imate vi tudi repliko?</p>
               <p>Gospod Kopač, izvolite.</p>
            </sp>
            <sp who="SDZ1:KopačJanez">
               <speaker>JANEZ KOPAČ:</speaker>
               <p>Hvala lepa. Mislil sem imeti kratko razpravo, sedaj bi jo porabil kot repliko.</p>
               <p>Dela se veliko napak s tem, napako sem opazil v nastopu gospoda Hvalice, ko se
                  gradbeništvo kot industrijsko dejavnost meša z gradbenim postopkom, ali postopkom
                  v zvezi z gradbenim dovoljenjem. Poglejte, na zahodu vsa štorija sega nazaj v leta
                  po drugi svetovni vojni. Gospod Hvalica je otrok socializma, to je včeraj tudi
                  rekel, in se mu ta ideologija kaže, ne da bi se sam zavedal tega, se mu ta
                  ideologija skozi jezik tudi perpetuira pri obravnavi tega amandmaja. Pa ne bi
                  želel nikogar prizadeti. Hočem reči, saj smo vsi žrtve tega.</p>
               <p>Če prevedete kateri koli tuji jezik, kaj so gradbeniki pri njih? To so arhitekti,
                  ki vodijo gradnjo neke hiše in podobno. Zaradi tega menim, da je - tudi povsod na
                  zahodu  minister za industrijo, ali za gospodarstvo, kakor koli se imenuje, ima
                  tudi področje gradbeništva v svojem delokrogu. Tako je pravilno - področje
                  izdajanja gradbenih dovoljenj, ki je po svoji vsebini poseg v prostor, pa je vedno
                  pri ministru za okolje ali prostor, ali kakor se tisto področje imenuje.</p>
               <p>Pojem gradbinec je pojem, ki je nastal v tej državi pri obnovi porušene domovine.
                  Ta pojem je potem skozi ideologijo stopil v pravni postopek. To je velika napaka.
                  Po vojni, ko so bile vse investicije, v glavnem državne, je neko gradbeno
                  dovoljenje z nekimi kalkulanti in tako naprej imelo nek smisel. Dandanes ga nima,
                  razen za javne investicije mogoče, nobenega več. Kaj pa to koga zanima, kakšne
                  barve mora biti parket. To je recimo vsebina gradbene dokumentacije o moji hiši,
                  ali pa o hiši kogar koli. To ni stvar upravnega postopka. No saj mislim, da se
                  večina tukaj prisotnih s tem strinjate, saj ste navsezadnje rekli, da ste za
                  poenostavitev tega postopka in za združitev tega postopka. Amandma, o katerem je
                  sedaj pravzaprav govora, govori samo o tem. Trije ljudje, nič več kot trije, ki
                  sedaj pri ministru Tajnikarju pokrivajo to področje, se preselijo ali pa se
                  pretvorijo v delokrog, kamor pravzaprav sodijo. No in še to bi rad rekel. Nikjer
                  po Evropi ni gradbenega dovoljenja, kot ga poznamo pri nas, edini, majčkeno
                  podoben primer v eni malenkosti bi lahko našli samo v Italiji, kjer potrebujete
                  posebno dovoljenje za konstrukcije, ki so daljše od 4 metrov zaradi statike. Sicer
                  pa vse, kar je tudi omenil gospod Hvalica, sodi v lokacijsko dovoljenje, ki ga
                  sicer drugje imenujejo gradbeno, ampak to je pač zmeda s tem našim novorekom,
                  nastalim po drugi svetovni vojni in samo z vidika varnosti državljanov, kar tudi
                  zanima državo, je pa še upravni postopek samo za ta mali delček, konkretno v
                  Italiji. Drugje, v kakšni drugi državi jaz tega ne poznam in preselitev teh treh,
                  ki bi se jih dalo z imenom in priimkom tudi navsezadnje poimenovati v Ministrstvu
                  za okolje in prostor, kamor po svojem delokrogu pravzaprav sodijo, je vsebina tega
                  amandmaja. Nič drugega.</p>
               <p>In ta amandma je pravzaprav samo ena predpriprava na tisto, kar se bo, izhajajoč
                  iz nastopov vseh predgovornikov, letos, do konca leta že zgodilo, združitev obeh
                  teh dveh postopkov, ki sta 40 let pravzaprav svojo ločenostjo maltretirala vse
                  privatne in javne investitorje v tej državi k nesmiselnim postopkom, ki so
                  pripeljali do tega, kjer smo danes, da imamo Slovenijo polno črnih gradenj ravno
                  zaradi nesmisla, ki se je dogajal skozi ločenost teh dveh postopkov. S tem
                  amandmajem, torej še enkrat poudarjam, se naredi predpriprava nečesa, upam, kar da
                  se bo dokončno zgodilo tja do konca letošnjega leta in odrešilo usodo mnogih
                  investitorjev v tej državi v bodoče,  preteklost je pač takšna, kakršna je. Zato
                  seveda predlagam, da podprete ta amandma, ali pa, ker sploh ne vidim nobenega,
                  razen mogoče prestižnega razloga, da se ta amandma ne bi sprejel, ampak logičnega,
                  vsebinskega, tudi iz nastopov vseh predgovornikov, logičnega argumenta za
                  nesprejetje zakona pa sploh ne vidim. Tako da menim, skratka, da je, se čudim
                  pravzaprav, da ta amandma sploh zbuja toliko razprav. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ivo Hvalica ima repliko, potem bo pa dobil besedo še gospod
                  minister.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Spoštovani! Najprej o otroku socializma. Torej to jaz res nisem, ker
                  sem rojen v Kraljevini Italiji pred drugo svetovno vojno, to se pravi, kvečjemu
                  ste lahko to vi, ker ste mlajši. Prva zadeva. Druga zadeva. Tudi jaz sem za
                  sinhronizacijo tega, ampak na drugačen način, torej lokacijskega in gradbenega
                  dovoljenja. Še enkrat pa poudarjam in vas prosim, če slučajno ne poznate stvari,
                  ne zavajati, ker v gradbenemu dovoljenju ni nobenega govora ne o parketu, ne o
                  barvah, ne o roletah, ne nič. Gradbeno dovoljenje vsebuje sestavni del, tako
                  imenovan projekt za pridobitev gradbenega dovoljenja, ki je najbolj enostaven
                  projekt, kar z arhitektonskega spektra, ki ga je možno narediti, mora pa imeti
                  statični račun, ki zagotavlja varnost objekta. In sedaj vas vprašam. Kakšna pa je
                  razlika med prefabricirano hišo, tudi takšne že imamo in izdelavo avtomobila?
                  Oboje je industrija. Tisto pa bo še vedno spadalo pod Ministrstvo za industrijo.
                  Torej ponavljam, gradbeništvo nima nobene zveze z urejanjem prostora. Samo
                  lokacijsko dovoljenje predpiše natančno gabarid. Gradbeništvo je tehnologija, je
                  izvedba le tega. Dobiti pa način absolutno za združitev teh dveh dovoljenj sem
                  prvi za to in, ne strinjam pa se, da bi te ljudi, vi govorite o treh ljudeh, ne
                  gre samo za tri ljudi, gre poslednično po tem tudi za piramido. Ti ne spadajo v
                  okolje in prostor, spadajo torej v resor gradbeništva ali pa, če hočete, ker mi
                  nimamo resorja za gradbeništvo, torej v resor za industrijo odnosno za
                  gospodarstvo. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod dr. Gantar. Izvolite. Potem pa še gospa Breda Pečan.
                     <stage>(Glas iz dvorane.)</stage> Ja, če se dogovorita z gospodom Gantarjem. On
                  ima tudi repliko. Prosim. Saj, še vedno gre za repliciranje, gospa Vika
                  Potočnik.</p>
            </sp>
            <sp who="SDZ1:KopačJanez">
               <speaker>JANEZ KOPAČ:</speaker>
               <p>Ne bi rad stvari spolitiziral ali pa bil kakorkoli žaljiv, ampak gospod Hvalica je
                  včeraj sam rekel, da je otrok socializma pri razpravi o tistem drugem zakonu o
                  javnih naročilih. Ampak, še tudi to potemtakem ne drži po njegovem nastopu, kajti
                  v Kraljevini Italiji takrat pa je bil fašizem, ampak ni bil socializem. Kakor koli
                  že, rad bi rekel samo to, gospod Hvalica, po mojem mnenju ste ponovno pomešali
                  pojem <q>"dejavnosti"</q> in pojem <q>"upravnega postopka"</q>. Poglejte, gradbeništvo kot
                  dejavnost se ve, da so v Ministrstvu za industrijo ali pa ministrstvu za
                  gospodarske dejavnosti. Nobenega dvoma ni o tem. Tudi industrija, ki proizvaja
                  prefabricirane hiše seveda sodi tja. Ampak saj v zvezi z izdelavo avtomobila ni
                  nobenega upravnega postopka. V zvezi z izdelavo prefabricirane hiše tudi ni
                  nobenega upravnega postopka. Industrija to pač dela in ponuja na trgu. Gradbeno
                  dovoljenje, ali pa gradbena dokumentacija pri nas seveda vsebuje vse tiste
                  nesmisle, ki sem jih prej omenil. Če pogledate te diskusije, ki so sedaj tudi po
                  časopisih v zvezi s tem, iz njih izhaja, ja kaj bodo pa delali kalkulanti, ker
                  predračun cene delajo za neko investicijo. Kaj pa državo briga kalkulacija neke
                  privatne investicije, da jo baše kot obvezno sestavino v upravni postopek. Ne
                  razumem tega nasilja nad ljudmi, ker mislim, da je res popoln nesmisel. In potem
                  se mu seveda vsi želijo izogniti in zaradi tega prihaja do množičnih črnih
                  gradenj. To je posledica. Ta država je s svojo rigidnostjo, bom rekel s
                  postavitvijo neke ideologije v upravni postopek, pravzaprav zagrešila ta velik
                  zločin nad slovenskim prostorom. To se je zgodilo in vi sedaj objektivno, verjetno
                  si sicer to ne želite, ampak objektivno vi nadaljujete prakso te, ki je pravzaprav
                  nasilje nad investitorji, ki je trajalo 30 let.</p>
               <p>Pa še to kot ste rekli, ne gre samo za prestavitev treh ljudi. Seveda gre samo za
                  prestavitev treh ljudi. Povejte mi eno občino v Sloveniji, ki ima v svoji sestavi
                  sekretariat za gospodarstvo in ima znotraj njega sektor upravnega postopka za
                  gradbena dovoljenja. Povsod po slovenskih občinah, kjer občinskim ministrom za
                  industrijo ne dajejo v gradbeni postopek, ampak dajejo gradbeni postopek v sektor
                  za okolje in prostor, kar je seveda najbolj normalno. Minister Gantar je omenil
                  celo, da v večini občin to počnejo eni in isti ljudje kot lokacijski postopek in
                  to jasno je normalno. Povsod po svetu in upam, da bo tudi pri nas, razen če ne bo
                  tega nerazumljivega nadaljevanja te rigidne prakse, države, ki sem jo prejle
                  omenjal in dela nasilje nad investitorji že mnogo, mnogo desetletij. Hvala
                  lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Tudi če niste otroci, dediča socializma ste vsi. Za repliko imam pa
                  prijavljene sedaj gospoda dr. Gantarja, potem Breda Pečan, potem dr. Lea Šešerka
                  in potem Iva Hvalico. Se opravičujem. Prosim, gremo po vrsti.</p>
            </sp>
            <sp who="SDZ1:GantarPavel">
               <speaker>DR. PAVLE GANTAR:</speaker>
               <p>Spoštovani! Gospe poslanke in poslanci! Še enkrat, okoli tega, da mora biti to
                  enotno dovoljenje, v glavnem ni nobenega spora gospod Hvalica. To je tudi v pismu,
                  ki ga je gospod duhovnik objavil, in ste ga danes lahko iz naših razgovorov tu
                  uspeli razdeliti. Mi ga še nismo uspeli objaviti. Okoli tega ni dileme. Dilema je,
                  kaj je to dovoljenje? Je dovoljenje za poseg in prostor in graditev, ne za
                  gradbeništvo. To je zelo pomembno; ta razlika med dejavnostjo in rezultatom te
                  dejavnosti. Za to dovoljenje v tej organizaciji ministrstev po našem mnenju in po
                  mnenju ne samo prostorcev, temveč tudi dela gradbeništva, tistega, ki v
                  preteklosti ni računal z velikimi monopoli, je mnenje, da je ta pristojnost pri
                  nas, pri tistih, ki izdajajo dovoljenja v prostor, seveda.</p>
               <p>Kar zadeva reorganizacijo, bi rad opozoril zopet in to dejstvo ponovno bolj
                  podčrtal, da to dejavnost, izdajo lokacijskih gradbenih dovoljenj v bistvu
                  izdajajo takorekoč ene in iste osebe v velikih primerih. In zato, ker bodo ti
                  ljudje prišli pod nas, če bo to sedaj ločeno, bo država morala vzpostaviti enoto
                  za izdajo lokacijskih dovoljenj. To stane velike vsote.</p>
               <p>Naslednja zadeva, ki je, je vprašanje, lahko bi rekli, kaj prej oziroma vprašanje,
                  ali se z gradbenim dovoljenjem zagotavlja kakovost graditve, kvaliteto graditve. S
                  tem se po mnenju večine ljudi na tem področju ne zagotavlja. To je predvsem samo
                  en štempelj več. In je predvsem birokratska in drugačna procedura pri
                  investitorjih, predvsem pri tistih investitorjih, ki do sedaj niso imeli
                  priložnosti se kosati z nekaj velikimi. Prav tako bo v tiste zadeve, ki jih to
                  dovoljenje mora imeti, kot je statičen račun in podobne stvari, bo to dovoljenje
                  seveda imelo, jih bo moralo imeti.</p>
               <p>Kar zadeva reorganizacijo, torej te piramide navzdol ni, ali pa jo je treba vsaj
                  tu pa tam treba šele vzpostaviti, če ne naredimo te spremembe. In končno, replika
                  na gospo Pečanovo okoli pristopa. Češ da ona bi podprla to združitev, če bi bil že
                  prej zakon in bi z zakonom to uredili itn. Mislim, da sta tu možna in enakovredna
                  oba pristopa. Eden, ki pravi, najprej celoto, pa potem delčke uredi, lahko bi
                  rekli deduktivni, drugi pa induktivni pristop. In ta je induktivni in je ravno
                  tako koristen in kvaliteten in točno pelje v tisto smer, v katero je pravzaprav že
                  tudi Vlada Republike Slovenije začrtala pot, ko je naložila Ministrstvu za okolje
                  in prostor, da se takšen zakon pripravi. In v tem okviru jaz ne vidim nobenega
                  problema in nobenih zadev okoli neusklajenosti. Mislim, da je zelo pomembno, da se
                  danes sprejme ta amandma, ker bo dejansko postavil stvari na graditvi, ob novi
                  upravni reorganizaciji, na pravo mesto. Samo toliko zaenkrat. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima za repliko gospa Breda Pečan. Za njo bosta na vrsti gospod
                  dr. Leo Šešerko in pa gospod Ivo Hvalica. Sicer pa se je k besedi prijavil še
                  gospod Janez Jančar.</p>
            </sp>
            <sp who="SDZ1:PečanBreda">
               <speaker>BREDA PEČAN:</speaker>
               <p>Jaz bom samo toliko replicirala. Prvo, kar je, me čudi, da se politika, zlasti pa
                  ideologija, meša že v malto. To mi ne gre nekako skupaj in zaradi tega mislim, da
                  je treba od takih pristopov se odmakniti. Moram reči to, ponovno moram reči, da se
                  ne morem strinjati z razlogi oziroma z induktivnim in deduktivnim pristopom, ki
                  nam ga razlaga gospod minister. Lepo piše v njegovem pismu, ki smo ga dobili vsi
                  poslanci, da je tako Državni zbor, kot Vlada naložila, Državni zbor Vladi, Vlada
                  pa njegovemu ministrstvu, da pripravi ta zakon, ki združuje oba postopka. Ponovno
                  povem, da mislim, da je to edina pametna stvar. Ponovno povem, da mi je zelo
                  jasno, kaj pomeni gradbeništvo kot gospodarska panoga in kaj pomeni graditev
                  objektov s stališča upravnega postopka. Zaradi tega menim, da je to prehitevanje
                  logične poti in da bom s tem razlogom glasovala proti temu amandmaju. Zdaj pa ne
                  kot izziv in mislim, da ni primerno, da bi izzivala, ampak le, kako to, da je
                  potrebno, da poslanci vlagajo amandma, ki bi ga pravzaprav po taki logiki, kot jo
                  zdajle slišimo iz ministrovih ust, morala vložiti Vlada. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala. Besedo ima gospod dr. Leo Šešerko.</p>
            </sp>
            <sp who="SDZ1:ŠešerkoLeo">
               <speaker>DR. LEO ŠEŠERKO:</speaker>
               <p>Spoštovani gospod podpredsednik, spoštovani zbor. Gradbeno in lokacijsko
                  dovoljenje sta upravna akta o posegu v prostor in zato je smiselno, da je to v
                  Ministrstvu za okolje in prostor. Presenečajo me argumenti gospe Pečanove, ki
                  sicer vidi smiselnost tega, da pride ta pristojnost v Ministrstvo za okolje, ne
                  strinja pa se s proceduro, po kateri naj bi se to zgodilo. Težava je v tem, ker na
                  takšen način svoje delo v zboru zapletamo po nepotrebnem. Sami se zdaj
                  postavljamo, če bo amandma padel, da bo čez nekaj mesecev, ko bo zakon sprejet,
                  potrebno ponovno iti v celo proceduro spreminjanja tega zakona in to se mi za ta
                  Državni zbor ne zdi dobro. Zdi se mi, da preveč časa trošimo in smo premalo
                  učinkoviti in z nekoliko drugačnim postopkom, se pravi zdaj s sprejetjem tega
                  amandmaja, lahko ta čas malo skrajšamo. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima še gospod Ivo Hvalica. Ivo Hvalica se odpoveduje repliki.
                  Besedo ima gospod Janez Jančar, ki pa nima replike, ampak razpravo. Prosim.</p>
            </sp>
            <sp who="SDZ1:JančarJanez">
               <speaker>JANEZ JANČAR:</speaker>
               <p>Hvala lepa. Osebno bom podprl amandma, ki ga je vložil gospod Janez Kopač, ker se
                  mi edino to zdi smiselno kar predlaga.</p>
               <p>Gospe Pečanovi, pa vendar to: ne vem, ali branite lastne interese, ali svojega
                  ministra?</p>
               <p>Poglejte kakšne anomalije so se dogajale na tem področju. Nekdo, ki je imel v roki
                  lokacijsko dovoljenje, je lahko začel zidati hišo tudi na črno. Lokacijsko
                  dovoljenje, vi veste, da po enem letu poteče, potem ga ni podaljšal, ni zahteval
                  gradbenega dovoljenja in tudi iz tega naslova je nekaj črnih gradenj nastalo.
                  Hvala lepa. Zato bom ta amandma podrl.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajamo h glasovanju o
                  amandmaju k 7. členu, ki ga je vložila skupina poslancev s prvim podpisanim
                  Janezom Kopačem. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je amandma sprejet.</p>
               <p>Dajem na glasovanje 7. člen v celoti. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je člen sprejet.</p>
               <p>Gremo k 8. členu. Pri njem imamo dva amandmaja, pravzaprav amandma in pa amandma
                  na amandma. Amandma na amandma Vlade Republike Slovenije, ki ga je vložil gospod
                  Jože Lenič, se glasi: Črtajo se besede <q>"in oskrbnih"</q>, in <q>"ter politike na področju
                  oskrbljenosti živil ter delovanje Direkcije za blagovne rezerve v delu, ki se
                  nanaša na živila"</q>. Odbor amandmaja ne podpira.</p>
               <p>Amandma Vlade se glasi: Prvi odstavek se spremeni tako, da se glasi: <q>"Ministrstvo
                  za kmetijstvo, gozdarstvo in prehrano opravlja zadeve, ki se nanašajo na
                  kmetijstvo, na gozdarstvo, na živilstvo, vključno z živilsko predelavo in
                  industrijo, na dopolnilne dejavnost na kmetijah, na veterinarstvo, na lovstvo in
                  ribištvo, na kmetijska zemljišča, gozdove in gozdni prostor, na gozdne rezervate,
                  na prostoživeče divje živali, na trajnostno usmerjanje razvoja gozdnih eko
                  sistemov in njegovo integralno varstvo, na celostno urejanje in razvoj podeželja
                  in vasi, na usmerjanje državnih vlaganj v gozdove, podeželski prostor in vas, na
                  prehrano z vidika proizvodnih, predelovalnih in oskrbnih možnosti ter potreb, na
                  proizvodnjo zdravstveno neoporečnih kmetijskih in živinorejskih proizvodov ter
                  živil, na vzgojo kakovostnega lesa in drugih gozdnih dobrin, na sooblikovanje
                  tržne, cenovne in zaščitne politike kmetijskih, gozdnih in živilskih proizvodov
                  ter politike na področju oskrbljenosti z živili ter delovanja Direkcije za
                  blagovne rezerve v delu, ki se nanaša na živila, na socialni položaj kmeta, na
                  kmetijstvo, gozdarstvo, ribištvo in drugo zadružništvo."</q> V četrtem odstavku se
                  črta se črta besedilo <q>"izvajanje zadev v zvezi z registracijo fito-farmacevtskih
                  sredstev."</q> Odbor amandma Vlade podpira. Želi kdo besedo o amandmaju na amandma?
                  Prosim, gospod Geza Džuban in o amandmaju Vlade, ter o 8. členu v celoti.
                  Prosim.</p>
            </sp>
            <sp who="SDZ1:DžubanGeza">
               <speaker>GEZA DŽUBAN:</speaker>
               <p>Hvala lepa. Spoštovani zbor! Podprl bom amandma Vlade, ne bom pa podprl amandmaja
                  na amandma kolega Leniča.</p>
               <p>Mi smo v tretjem členu pod točko tri razširili področje Ministrstva za kmetijstvo
                  in gozdarstvo tudi na prehrano. In v tem primeru, v kolikor bi ta amandma na
                  amandma izglasovali, bi praktično pristojnosti, ki smo mu jo z razširitvijo
                  naslova dali,</p>
               <p>hkrati tudi vzeli. Mislim, da dopolnilo ni logično in ga ne bom podprl in zaradi
                  tega izključno podpiram osnovni amandma Vlade, ki ima tudi svoje razloge. Če ste
                  brali obrazložitev, je podrobno predstavljeno njihovo gledanje in ves ostali del,
                  ki je tukaj problematičen na nek način, recimo področje politike, ki je omenjeno
                  kot usklajevanje oziroma sooblikovanje te politike, ker sodelujejo različna
                  ministrstva. Ta segment, ki bi ga tukaj vzeli, pa mislim, da ni logičen in ga ni
                  za podpreti. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Leo Šešerko, potem pa še gospod
                  Maks Lavrinc. Druge prijave pa ni.</p>
            </sp>
            <sp who="SDZ1:ŠešerkoLeo">
               <speaker>DR. LEO ŠEŠERKO:</speaker>
               <p>Spoštovani gospod podpredsednik, spoštovani zbor! Problem, ki ga tukaj vidim, je v
                  tem, da Ministrstvo za kmetijstvo dobiva pristojnosti nad prostoživečimi divjimi
                  živalmi. To je neko razmišljanje z starih časov, ko je šlo za gojitev, ko so vse
                  divje prostoživeče živali bile razumljene kot dopolnilo k tistim, ki so bile v
                  hlevu privezane k jaslim.</p>
               <p>Moje mnenje je, da take reči spadajo v neko drugo ministrstvo, ministrstvo, ki
                  varuje biotope in s tem življenjske pogoje teh vrst. Težava je v tem, da se neko
                  mišljenje vleče kar naprej in se ne ustavi, ne umakne. Z vidika naravovarstva je
                  potrebno temu nasprotovati. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Maks Lavrinc.</p>
            </sp>
            <sp who="SDZ1:LavrincMaksimilijan">
               <speaker>MAKSIMILJAN LAVRINC:</speaker>
               <p>Hvala za besedo. Različnost bogati, pravi pregovor in v Liberalni demokraciji
                   Slovenije je večkrat takšna različnost opazna. Sam bom podprl predlog gospoda
                  Jožeta Leniča, ki ga ni tukaj. Pogovarjala sva se o tem, ali blagovne rezerve
                  sodijo bolj v sfero kmetijske proizvodnje, ali podobnega, ali bolj v tržno sfero?
                  Ocenila sva, da sodi bolj v to sfero, zato je tudi takšen predlog amandmaja na
                  amandma Vlade, ki ga bom podprl.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Geza Džuban ima ponovno besedo.</p>
            </sp>
            <sp who="SDZ1:DžubanGeza">
               <speaker>GEZA DŽUBAN:</speaker>
               <p>Hvala lepa. Poizkušajmo podrobno prebrati ta del, ki pravi, direkcije za blagovne
                  rezerve v delu, ki se nanaša na živila. Samo na živila. Ves ostali del pa ostaja.
                  Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem na glasovanje najprej
                  amandma na amandma gospoda Jožeta Leniča. Uotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da amandma na amandma ni sprejet.</p>
               <p>Na glasovanje dajem zato nespremenjeni amandma Vlade Republike Slovenije. Uotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Dajem na glasovanje 8. člen v celoti. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(48 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo člen sprejeli.</p>
               <p>K 10. členu je vložen en amandma. Drugi odstavek se spremeni tako, da se glasi: <q>"V
                  okviru Ministrstva za notranje zadeve deluje Višja šola za notranje zadeve, ki se
                  lahko povezuje v univerzo."</q> Predlagatelj je Vlada Republike Slovenije. Odbor
                  amandma podpira.</p>
               <p>Želi kdo besedo o tem amandmaju in členu?</p>
               <p>Dajem na glasovanje amandma pod točko 1, torej edini amandma k 10. členu.
                  Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem še 10. člen v celoti. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo člen sprejeli.</p>
               <p>K 12. členu je vloženih šest amandmajev, in sicer prvi: V prvem odstavku se za
                  besedilom <q>"posege v prostor"</q> briše beseda <q>"in"</q> ter vstavi besedilo <q>"na graditev
                  objektov ter na"</q>. V sedmem odstavku se za besedilom <q>"ter posege v prostor"</q> vstavi
                  besedilo <q>"in graditev objektov"</q>. Predlagatelj je skupina poslancev, s prvo
                  podpisanim gospodom Janezom Kopačem. Odbor amandma podpira, Vlada mu ne
                  nasprotuje.</p>
               <p>Pod točko 2. V drugem odstavku se za besedilom <q>"na vodni režim vodnogospodarske
                  ureditve in druge posege v vodo"</q> doda besedilo <q>"na strategijo varstva okolja in
                  vodnogospodarskega načrtovanja"</q>. Predlagatelj je Vlada Republike Slovenije.</p>
               <p>Pod točko 3. Pravzaprav bi morali pa po vrstnem redu in bomo tako tudi glasovali,
                  naprej glasovati o amandmaju pod točko 5, ki je vložen na isto besedilo tretjega
                  odstavka, kot točka 3. Ta amandma se glasi: Besedilo tretjega odstavka se spremeni
                  tako, da se glasi: <q>"Uprava Republike Slovenije za geofiziko opravlja upravne in z
                  njimi povezane strokovne naloge, ki se nanašajo na omrežje postaj ter monitoring
                  in drugo evidentiranje geoloških, seizmoloških in drugih geofizikalnih pojavov, na
                  njihovo raionizacijo in kategorizacijo, na varstvo, zaščito in zgodnje opozarjanje
                  pred potresnimi pojavi, na potresno varnost objektov in naprav, na uporabniške
                  prognoze in obveščanje ter na mednarodno izmenjavo podatkov"</q>. Predlagatelj je
                  skupina poslancev, s prvopodpisanim gospodom Miranom Jeričem. Odbor amandma
                  podpira, Vlada amandmaju nasprotuje.</p>
               <p>Pod točko 3 pa imamo na isti odstavek amandma Vlade Republike Slovenije. Besedilo
                  tretjega odstavka se spremeni tako, da se glasi: <q>"Uprava Republike Slovenije za
                  geofiziko opravlja upravne in z njimi povezane strokovne naloge, ki se nanašajo na
                  omrežje postaj ter monitoring in drugo evidentiranje geo fizikalnih pojavov, na
                  njihovo raionizacijo in kategorizacijo, na varstvo, zaščito in zgodnje opozarjanje
                  pred potresnimi pojavi, na uporabniške prognoze in obveščanje ter na mednarodno
                  izmenjavo podatkov"</q>. Predlagateljica je Vlada Republike Slovenije.</p>
               <p>Pod točko 4 imate naslednji amandma. V četrtem odstavku se beseda <q>"zavod"</q>
                  nadomesti z besedo <q>"urad"</q>, za besedilom <q>"opravlja strokovne"</q> pa vstavi besedilo
                  <q>"in z njimi povezane upravne"</q>. Predlagatelj je Vlada Republike Slovenije, odbor
                  amandma podpira.</p>
               <p>Pod točko 6. Peti odstavek se spremeni tako, da se glasi: <q>"Geodetska uprava
                  Republike Slovenije opravlja upravne in strokovne naloge, ki se nanašajo na
                  osnovni geodetski sistem, na geodetska dela v zvezi z državno mejo in evidenco o
                  državni meji, na geodetske baze podatkov in topografske karte, na zemljiški
                  kataster, na kataster zgradb, na kataster infrastrukturnih objektov in naprav, na
                  register prostorskih enot z evidenco hišnih številk, na evidenco zemljepisnih
                  imen, na evidentiranje naselij, ulic in stavb, na geodetska dela pri komasaciji
                  zemljišč, na zagotavljanje minimalne enotnosti geodetskih informacijskih sistemov
                  ter na izdajanje in uporabo podatkov geodetskih evidenc"</q>. V sedmem odstavku se
                  koncu odstavka pika nadomesti s podpičjem ter se doda besedilo: <q>"področje
                  geodetske dejavnosti"</q>. Predlagatelj je skupina poslancev, s prvopodpisanim
                  gospodom Janezom Kopačem. Odbor in Vlada amandma podpirata.</p>
               <p>Dajem vse te amandmaje in 12. člen v celoti v obravnavo. Kdo želi besedo?
                  Ugotavljam, da nihče in prehajamo h glasovanju.</p>
               <p>Na glasovanje dajem amandma skupine poslancev, s prvo podpisanim gospodom Janezom
                  Kopačem, ki ga imate v pregledniku pod številko 1. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da smo amandma sprejeli.</p>
               <p>Na peti strani preglednika imamo pod točko 2 amandma Vlade Slovenije, ki je
                  redakcijske narave. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Zdaj pa bomo najprej glasovali o amandmaju skupine poslancev, ki ga imate v
                  pregledu pod številko 5, s prvo podpisanim gospodom Miranom Jeričem. Ugotovimo
                  sklepčnost! <stage>(47 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(16
                     poslancev.)</stage></p>
               <p>Ugotavljam, da je amandma sprejet. S tem je glasovanje o amandmaju Vlade pod točko
                  3 nepotrebno.</p>
               <p>Na glasovanje pa dajem amandma Vlade Republike Slovenije, ki ga imate pod točko 4.
                  Ugotovimo sklepčnost! <stage>(44 prisotnih.)</stage> Ponovno prosim vse prisotne,
                  da sodelujete vsaj pri ugotavljanju sklepčnosti. Bilo bi pa seveda dobro, ko bi
                  sekretarji poslanskih skupin poklicali tiste poslanke in poslance, ki jih ni v
                  dvorani. Ugotovimo sklepčnost! Tudi sekretarjev ni v dvorani. Glasujemo o
                  amandmaju pod točko 4.</p>
               <p>Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>In dajem na glasovanje še amandma skupine poslancev s prvopodpisanim gospodom
                  Janezom Kopačem, ki ga imate v pregledu pod točko 6. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem ta člen v celoti. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta člen sprejeli.</p>
               <p>K 13. členu je vložen en sam amandma, ki se glasi: <q>"Ministrstvo za pravosodje
                  opravlja zadeve, ki se nanašajo na zakonodajo s področja kazenskega prava, prava o
                  prekrških, stvarnega, oblikacijskega in dednega prava, na zakonodajo o sodnih
                  postopkih, na organizacijsko zakonodajo s področja sodstva državnega tožilstva,
                  javnega pravobranilstva, odvetništva in notariata ter izvrševanja kazenskih
                  sankcij, na pripravo pobud in osnutkov za sklepanje mednarodnih pogodb o
                  sodelovanju na področju kazenskega in civilnega prava, na financiranje ter
                  zagotavljanje kadrovskih, tehničnih in prostorskih pogojev zaposlovanja sodišč,
                  državnih tožilstev in javnega pravobranilstva. Za usposabljanje kadrov za potrebe
                  pravosodja in strokovne izpite. Na mednarodno pravno pomoč, na amnestijo in
                  pomilostitve, na nadzor nad poslovanje sodišč, državnih tožilstev, javnega
                  pravobranilstva, odvetništva in notariata, na pravosodno statistiko, informacijsko
                  pravo, na zaščito osebnih podatkov ter na inšpekcijsko nadzorstvo v zvezi s tem.
                  Uprava Republike Slovenije za izvrševanje kazenskih sankcij opravljajo upravne in
                  strokovne naloge, ki se nanašajo na izvrševanje kazenskih sankcij, na organizacijo
                  in vodenje kazenskih poboljševalnih zavodov, na zagotavljanje finančnih,
                  materialnih, kadrovskih, tehničnih in drugih pogojev za delovanje kazensko
                  poboljševalnih zavodov, na usposabljanje kadrov za potrebe izvrševanja kazenskih
                  sankcij, na uveljavljanje pravic in obveznosti oseb, ki jim je odvzeta
                  prostost"</q>.</p>
               <p>Predlagatelj je Vlada Republike Slovenije. Odbor amandma podpira. Želi kdo besedo?
                  Ugotavljam, da ne in dajem ta amandma na glasovanje. Ugotovimo sklepčnost!
                  Ugotavljamo sklepčnost. Prosim za polno udeležbo vseh prisotnih.</p>
               <p>Ugotovimo sklepčnost! <stage>(43 prisotnih.)</stage> Prosim ponovno, da ugotovimo
                  sklepčnost. Glasujemo o amandmaju Vlade k 13. členu.</p>
               <p>Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma sprejet.</p>
               <p>Dajem na glasovanje 13. člen v celoti. A ja, saj smo ga v celoti spremenili. Ni
                  potrebno.</p>
               <p>Torej gremo k 15. členu. Imamo en sam amandma. V drugem odstavku se beseda <q>"zavod"</q>
                  nadomesti z besedo <q>"urad"</q>. Predlagatelj Vlada Republike Slovenije. Odbora amandma
                  podpira. Želi kdo besedo? Ugotavljam, da ne in dajem amandma na glasovanje.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Ne glasovanje dajem 15. člen v celoti. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo člen sprejeli.</p>
               <p>K 18. členu imamo 4 amandmaje, ki se glasijo:</p>
               <p>Prvi. V drugem odstavku se <q>"Urad Republike Slovenije za Slovence po svetu"</q>
                  nadomesti z <q>" Državni sekretariat za Slovence v zamejstvu in po svetu"</q>. Ta
                  identični amandma smo včeraj že prej zavrnili.</p>
               <p>Drugi. Doda se nov 18.a člen, ki se glasi: <q>"Ministrstvo za kmetijstvo in
                  gozdarstvo nadaljuje z delom z dnem uveljavitve tega zakona kot Ministrstvo za
                  kmetijstvo, gozdarstvo in prehrano"</q>. Predlagatelj je Vlada Republike Slovenije.
                  Odbor amandma podpira.</p>
               <p>Pod točko tri. Doda se nov 18.a člen, ki se glasi: <q>"Za koordiniranje
                  inšpekcijskega nadzora se ustanovi Urad za inšpekcijski nadzor. V okviru urada
                  koordiniranje dele inšpektorata s posameznih področij inšpekcijskega nadzora. Urad
                  vodi direktor, ki je za delo odgovoren Vladi Republike Slovenije. Za neposredno
                  izvajanje inšpekcijskega nadzora se za potrebe ene ali več upravnih enot
                  ustanovijo enote Urada za inšpekcijski nadzor. Enoto vodi predstojnik, ki je za
                  delo neposredno odgovoren direktorju Republiškega urada za inšpekcijski nadzor"</q>.
                  Predlagatelj je skupina poslancev s prvopodpisano gospo Bredo Pečan. Odbor
                  amandmaja ne podpira. Vlada amandmaju nasprotuje.</p>
               <p>Pod točko štiri. Doda se nov 18. člen, ki se glasi: <q>"Za izvajanje inšpekcijskega
                  nadzora se ustanovi Republiški urad za inšpekcijski nadzor, ki opravlja nadzor na
                  področju zdravstva, veterine, kmetijstva, gozdarstva, lovstva, ribištva,
                  gradbeništva urbanizma, vodnega gospodarstva, parnega kotlovstva, prometa,
                  elektro-energetike, tržnih odnosov, inšpekcijskih del, požarne inšpekcije in
                  cestno prometne inšpekcije. Urad za inšpekcijski nadzor ustanovijo ministrstva,
                  pristojna za zdravstvo, kmetijstvo, gozdarstvo, varstvo okolja in urejanje
                  prostora, za razrešitev in reševanje, ekonomske odnose in razvoj, gospodarske
                  dejavnosti, promet in zveze, delo, družino in socialne zadeve. Urad vodi direktor,
                  ki je za delo odgovoren Vladi Republike Slovenije. Za neposredno izvajanje
                  inšpekcijskega nadzora se za potrebe eno ali več upravnih enot ustanovijo enote
                  urada za inšpekcijski nadzor. Enoto vodi predstojnik, ki je za delo neposredno
                  odgovoren direktorju Republiškega urada za inšpekcijski nadzor"</q>.</p>
               <p>Predlagatelj je skupina poslancev s prvopodpisano gospo Bredo Pečan. Odbor ne
                  podpira. Vlada nasprotuje. Dajem v razpravo te amandmaje in 18. člen v celoti. Kdo
                  želi besedo? Opozarjam vas še, da je seveda opomba, ki sledi drugemu amandmaju
                  brezpredmetna, ne pa glasovanje o amandmajih pod tri in štiri. Če izglasujemo
                  amandma pod točko tri ali amandma pod točko štiri je brezpredmeten. Skratka, ta
                  opomba bi morala biti za točko tri. Želi kdo besedo? Ugotavljam, da ne in prehajam
                  h glasovanju.</p>
               <p>Na glasovanje dajem najprej amandma pod točko 1. Ugotovimo sklepčnost! <stage>(44
                     prisotnih.)</stage> Mislim, da bi avgusta lahko tukaj zasedali tisti, ki jih
                  sedaj ni. Jaz bi prosil, da vodje poslanskih skupin zberejo poslanke in poslance,
                  da bomo lahko nadaljevali delo. Prosim vse prisotne, da sodelujejo pri glasovanju,
                  ker to stalno prekinjanje nam jemlje največ dela. V tem tempu, ko delamo sedaj in
                  s temi prekinitvami bo ta seja trajala tam nekje približno do jeseni. Ugotovimo
                  sklepčnost! <stage>(47 prisotnih.)</stage> Glasujemo o amandmaju pod točko 1.</p>
               <p>Kdo je za? <stage>(13 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Na glasovanje sedaj dajem amandma pod točko 3.</p>
               <p>Ugotovimo sklepčnost! <stage>(41 prisotnih.)</stage> Ni brezpredmetno. Sem
                  opozoril že, ko sem razlagal amandmaje. Vsekakor pa ni brezpredmetno, da
                  pritisnete na gumb. Počakajte, da ponovno dobimo kontakt z glasovalno napravo.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je amandma sprejet.</p>
               <p>Amandma pod točko 4 je brezpredmeten.</p>
               <p>Moramo glasovati še o 18. členu v celoti. Svoj glas bo obrazložil gospod Janez
                  Kopač.</p>
            </sp>
            <sp who="SDZ1:KopačJanez">
               <speaker>JANEZ KOPAČ:</speaker>
               <p>Opravičujem se, zmotil sem se pri tem glasovanju. Prosil bi, če lahko daste na
                  glasovanje, da se to ponovi. Nič drugega, kot da sem se zmotil.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Dajem na glasovanje predlog, da ponovimo glasovanje o amandmaju pod točko 3.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(13
                     poslancev.)</stage></p>
               <p>Glasovali bomo o amandmaju skupine poslancev. Prvo podpisana je gospa Breda Pečan,
                  pod točko 3. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma nismo sprejeli.</p>
               <p>Zato amandma pod točko 4 ni brezpredmeten in bomo sedaj glasovali o njem.</p>
               <p>Gospa Breda Pečan, prosim. Obrazložitev glasu.</p>
            </sp>
            <sp who="SDZ1:PečanBreda">
               <speaker>BREDA PEČAN:</speaker>
               <p>Bom glasovala za ta amandma pod številko 4. Moram povedati, da mi ni nič žal, da
                  je bil prejšnji zavrnjen zaradi tega, ker je ta precej boljši. Poslanci, ki so
                  podprli amandma k zakonu o upravi, 15.a člen, je to materializacija tistega
                  amandmaja v zakonu o delovnem področju ministrstev. V njem je zelo jasno navedeno,
                  da ne gre za koordinacijo vseh inšpekcijskih služb ki so v Vladi, temveč samo
                  določenega dela.</p>
               <p>Zato je v prvem in drugem odstavku jasno napisano, kateri inšpekcijski nadzor naj
                  bi se koordiniral v tem organu in katera ministrstva so tista, ki se njihov
                  inšpekcijski nadzor koordinira v tem uradu. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod dr. Vladimir Topler, izvolite.</p>
            </sp>
            <sp who="SDZ1:ToplerVladimir">
               <speaker>VLADIMIR TOPLER:</speaker>
               <p>Hvala za besedo. Ta amandma bom tudi podprl. Sam sem že večkrat dal poslansko
                  vprašanje prav zaradi tega, ker ni bilo koordinacije in so ministrstva izdajala
                  različne odločbe, ki so si bile v nasprotju.</p>
               <p>Mislim, da moramo biti še na nekaj pozorni. V parlamentu smo na Odboru za
                  infrastrukturo imeli, ko je šlo za to, da sta dve ministrstvi se skregali, ker ni
                  nadzora, ker ni enotnega inšpekcijskega pregleda. Podpiram ta amandma.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne.</p>
               <p>Amandma pod točko 4 dajem na glasovanje. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 18. člen v celoti. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo člen sprejeli.</p>
               <p>K 19. členu imamo štiri amandmaje. Prvi: Šesta alinea prvega odstavka se črta.
                  Predlagatelj Vlada Republike Slovenije; odbor amandma podpira.</p>
               <p>Drugi: V zadnji alinei se <q>"Urad Republike Slovenije za Slovence po svetu"</q>
                  nadomesti z <q>"Državni sekretariat za Slovence v zamejstvu in po svetu"</q>.
                  Predlagatelj skupina poslancev, prvi podpisani Janez Podobnik. O tem smo že
                  dvakrat glasovali.</p>
               <p>Pod točko 3: V prvem odstavku se doda nova alinea, ki se glasi: <q>"Uprava Republike
                  Slovenije za pomorstvo s sedežem v Kopru, kot organ v sestavi Ministrstva za
                  promet in zveze."</q> Predlagatelj je gospod mag. Janez Jug; odbor ne podpira, Vlada
                  nasprotuje.</p>
               <p>Pod točko 4: V prvem odstavku se doda nova alinea, ki se glasi: <q>"Uprava Republike
                  Slovenije za izvrševanje kazenskih sankcij, kot organ v sestavi Ministrstva za
                  pravosodje."</q> Predlagatelj je Vlada Republike Slovenije; odbor amandma podpira.
                  Želi kdo razpravljati o teh amandmajih? Gospod mag. Janez Jug, izvolite.</p>
            </sp>
            <sp who="SDZ1:JugJanez">
               <speaker>MAG. JANEZ JUG:</speaker>
               <p>Pozdravljeni! Po navadi sem kratek, sedaj bom eno minuto več kot po navadi
                  bil.</p>
               <p>Poglejte. Poskušal bom govoriti z lokalnega pokrajinskega interesa, ampak poskušal
                  bom utemeljiti amandma z vidika državno nacionalnega interesa pomorstva za mlado
                  državo, kot je Republika Slovenija.</p>
               <p>Prva skupščina - bil sem zelo zadovoljen po prvih demokratičnih volitvah - je
                  sprejela resolucijo o pomorski usmeritvi te države, mogoče za nekatere samo papir,
                  za tiste, ki se resnično zavedajo pomena pomorstva, plovbe, luke itd., zdi se mi
                  zelo odgovorna naloga.</p>
               <p>Ko smo opravili prvo branje tega zakona, smo sprejeli sklep, da naj ministrstvo
                  vključi naloge, ki izhajajo iz te resolucije kot pomorske države, tudi vključi v
                  delokrog in organizacij s tega ministrstva, žal, moram ugotoviti, da to niso
                  naredili. Niso naredili iz preprostega razloga, ker še niso dojeli globine in
                  pomena pomorstva za mlado državo.</p>
               <p>Kaj se je zgodilo z 19. in 20. členom oziroma kaj sem hotel doseči? Z 19. členom
                  sem hotel doseči to - ne borim se zaradi Kopra - ampak da bi država pravilno
                  postavila ta Urad za pomorstvo tam kjer spada, da bi bilo, kot nalogam, ki jih ima
                  do te resolucije itd.</p>
               <p>Vlada je predlagala nekaj drugega. Hotela je ustoličiti Luško kapitanijo v Kopru
                  kot nek urad za pomorstvo. Luška kapitanija v Kopru ni ničesar drugega kot samo
                  opravlja zadeve nadzora nad neko plovbo naj bo po morju, ali po rekah. To pomeni,
                  da je že s tem vsem dejanjem razvrednotila vse tiso prizadevanje, ko so se danes v
                  tem parlamentu, tudi bivšem imeli.</p>
               <p>Predlagam samo nekaj. Že nekaj časa, ko se je moja pomorska kariera končala in sem
                  se konzultiral z določenimi strokovnjaki pomorskega prava, ker sem mislil, da
                  toliko časa me ni bilo na morju, da se je karkoli zgodilo po svetu novega, vendar
                  so se mi vsi smejali. V pomorstvu se ničesar na tem področju ni spremenilo,
                  spremenilo se je v glavah Slovencev. Dobesedno so se mi smejali, kako hoče
                  Slovenija ustoličiti Luko kapitanij, ki je od Vankuvrja pa do ne vem kje po celem
                  svetu. Luška kapitanija točno z določenimi nameni.</p>
               <p>Predlagam poslancem, da če hočemo resnično okrog te zadeve nekaj doseči,
                  predlagam, da me podprete v 19. členu, saj tudi gospod Baškovič, danes ga ni,
                  zgleda da stvari ni razumel po vsebinski plati, ne po pravni. Odbor, ki ga vodi
                  gospod Pukl, se mi zdi, da me je šele v drugi obravnavi pravilno razumel in je 20.
                  člen podprl v tem smislu. Prvega pa na žalost niso pravilno razumeli.</p>
               <p>Zato bi predlagal, da bi me podprli v 3. členu, kjer predlagam, da se v okviru
                  Ministrstva za promet in zveze ustanovi tudi Uprava Republike Slovenije za
                  pomorstvo s sedežem v Kopru kot organ v sestavi tega ministrstva in ker imam že
                  besedo, tudi bi na naslednji člen, kjer predlagam, da bi z dnem, ko se to zgodi,
                  da tudi Luška kapitanija v Kopru postane sestavni del Urada Republike Slovenije za
                  pomorstvo. To so dve pomembne zadeve in upam, da bodo ljudje pač kos tem nalogam.
                  Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. To pomeni, da v tem naslednjem amandmaju pristaniško kapitanijo
                  spreminjate v luško.</p>
            </sp>
            <sp who="SDZ1:JugJanez">
               <speaker>MAG. JANEZ JUG:</speaker>
               <p>Ne, ničesar ne spreminjam v 20. členu. Predlagam samo to, da z dnem, ko ustanovimo
                  Urad Republike Slovenije za pomorstvo, Luška kapitanija v Kopru postane sestavni
                  del tega urada.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Mislil sem na izraz, ker ste govorili o Luški kapitaniji.</p>
               <p>Želi še kdo besedo o teh amandmajih k 19. členu? Prosim, gospod Tratnik,
                  izvolite.</p>
            </sp>
            <sp who="SDZ1:TratnikJože">
               <speaker>JOŽE TRATNIK:</speaker>
               <p>Hvala lepa za besedo. Odgovoril bi gospodu poslancu. Namen Vlade je bil popolnoma
                  enak, samo pot druga, do enakega cilja. Sedanja Luška kapitanija se pretvarja v
                  upravo, kot uprava v sestavi Ministrstva za promet in zveze pa se mora razširiti
                  na vse dejavnosti, ki jih bo imela kot uprava. Tako bo po novem Luška kapitanija,
                  ne uprava, ampak bo samo sestavni del eden od elementov nove uprave. Tako da bomo
                  imeli Luško kapitanijo kot organ da rečem, ali pa del uprave za pomorstvo, samo
                  začetek je pa tak, da se trenutno v prvi fazi pretvori kar kapitanija v upravo. Ta
                  se mora razširiti, da bo pokrila vse pristojnosti uprave. V sestavi te uprave pa
                  bo kot del tistega, kar ima evidenco plovil, skrbi za varnost plovbe, nadzor v
                  lukah, skratka to bo pa opravljala še naprej Luška kapitanija kot do sedaj. Hvala
                  lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Ivan Omerza. Repliko ima mag. Janez Jug, se
                  opravičujem. Prosil bi, da vendarle pojasnite, da bomo rekli pristaniška ali
                  luška. Ker vsi govorite o luški, piše pa pristaniška kapitanija.</p>
            </sp>
            <sp who="SDZ1:JugJanez">
               <speaker>MAG. JANEZ JUG:</speaker>
               <p>Odgovoril bi gospodu Tratniku. Ne da bi se sedaj prerekal, glejte gospod Tratnik.
                  Resnično različne poti vodijo do istega cilja. Samo ta pot, ki ga je Vlada
                  zastavila, se mi zdi meni osebno, da ne pelje nikamor, oziroma da ne bomo prišli
                  do tega cilja. Iz preprostega razloga, nekega luškega kapitana, - dobro poznam iz
                  svoje 15-letne zgodovine to zadevo - kariere pomorske, ne morete v tem momentu
                  zadolžiti, da bo začel opravljati z Luko Koper, da bo delal koncesije za dobro tam
                  itd. Seveda, saj to je bistvo tudi urada za pomorstvo. Saj zaradi administrativnih
                  zadev, da bo hodil na ladje kontrolirati strojnike, pa <q>"nautige"</q>, če imajo štrike
                  pravilne, pa ne vem še kaj, mislim brezpredmetno je tole. Zato bi jaz predlagal
                  resnično in tako tudi strokovnjaki menijo, da dajmo iti po tisti drugi poti, ki
                  sem jo predlagal, pa mogoče bomo res prišli do cilja. Samo toliko. Hvala.</p>
               <p>Kar se pa tiče, še če to lahko uporabim luška ali pa pristaniška, ne vem, da naj
                  bi mogoče kakšen slavist pojasnil to zadevo. Pristanišče je res, ampak v nekem
                  izrazu smo vedno luko uporabljali. Zato jaz ne bi o tem. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod minister Igor Omerza. Potem pa še gospod Žarko
                  Pregelj.</p>
            </sp>
            <sp who="SDZ1:OmerzaIgor">
               <speaker>MAG. IGOR OMERZA:</speaker>
               <p>Hvala. Podpiram amandma gospoda Juga iz večih razlogov. Mislim, da je treba to
                  čimprej uzakoniti, kajti, če gledamo Luko Koper. Luka Koper se že lastnini zaradi
                  šikanacij, bom rekel, prometnega ministrstva se je to sedaj ustavilo. Imamo še eno
                  blokado v privatizaciji, ker si hoče minister podrediti luko pod državno kontrolo,
                  kar je neumnost, ampak to je druga tema. Po drugi strani pa bo seveda Luka Koper
                   izločila oziroma je že izločila dejansko okoli 70% vrednosti premoženja luke v
                  javno upravo. Seveda na nek način se iz družbene lastnine formira privatna
                  lastnina v Luki Koper in javna lastnina v bivši Luki Koper, če jo lahko tako
                  imenujem, kar se tiče premoženjskih zadev. To je seveda sedaj nova delitev in Luka
                  Koper bo morala podpisati koncesijsko pogodbo, ali pa ta urad Slovenije za
                  pomorstvo. Če bo sprejeto, bo tisti, ki bo te stvari podpisal za Luko Koper, da
                  bodo stvari tekle normalno naprej, kot tečejo do sedaj. Te stvari so že vse
                  pripravljene in mislim, da potem tudi zakonodajno moramo dati čimprej okvir tej
                  upravi Republike Slovenije. Druga stvar je, da se mi zdi, da se na Obali, ali pa
                  na koprskem, stvari zakonodajno vse prepočasi premikajo, da hodijo Obalniki v
                  Ljubljano, ne glede na to, da imamo tudi poslance z Obale, ki mislim, da zastopajo
                  interese obale v Ljubljani. Ampak vendarle ta pot v Ljubljano je včasih naporna in
                  bi vendarle morali imeti neko  točko, ki bo te interese tudi na ta način
                  zagovarjala. Se pravi v okviru te Uprave Republike Slovenije za pomorstvo,
                  posebej, ker imamo take težke probleme sedaj s Splošno plovbo, s katero, če ne
                  bomo kaj hitro ukrenili, nam bodo ladje prevzeli tujci, ostali bomo pa z njenimi
                  dolgovi. Tudi tukaj je pomembno, potem je pomembno zaradi tega, ker mislim, da bi
                  Slovenija lahko kot marsikatere druge manjše države naredila odprt register ladij,
                  ker bi lahko tudi nekaj na tem Slovenija zaslužila in morda bi to lahko naredili.
                  Seveda je pa prisotna ta vsesplošna gonja proti kakršnim koli poslovnim dogodkom v
                  Sloveniji, ker se vse pač potem da med <q>"udbomafijo"</q> in kriminal. In mislim, da bi
                  tudi tu uprava za Slovenijo za pomorstvo lahko pripomogla, da se čimprej odpre v
                  Sloveniji oziroma v Kopru register ladij. So še druge stvari v zvezi s pomorstvom,
                  ki se mi zdijo pomembne, posebej tudi to, da ta država kljub tej, bom rekel,
                  najpomembnejši točki, ki jo ima, se pravi s Koprom oziroma Obalo, to sem že
                  večkrat povedal za tem govorniškim odrom, vse premalo v Sloveniji to nekateri
                  razumejo, tudi v državni upravi, tudi v Vladi in poglejte, namesto da bi med
                  prvimi zakoni, ki jih je sprejela Slovenija, sprejeli zakon  o prosti carinski
                  coni v luki Koper kot o eni naših zlatih točk, okrog tega, bom rekel, sprejemamo
                  zakonodajo, ali se pa vrtimo okrog nekih zakonodaj, ki se nam kažejo kot zgrešeni
                  projekti, medtem ko stvari, ki so popolnoma jasne, jih pa enostavno v tem</p>
               <p>Državnem zboru ne znamo sprejeti. Se mi zdi, da bi Uprava Republike Slovenije za
                  pomorstvo vendarle kot nek dodaten organ, z vsemi temi novimi pooblastili, ki zdaj
                  prehajajo iz narave, bom rekel te premoženjske tranzicije prehajanja ločevanja
                  javnega od komercialnega, konkretno v luki Koper, konkretno z vsemi temi odprtimi
                  problemi na tako vitalnem področju Slovenije, kot je Obala, se mi zdi ta amandma
                  absolutno primeren in seveda ga podpiram.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Žare Pregelj. Za njim bo na vrsti gospod Izidor
                  Rejc.</p>
            </sp>
            <sp who="SDZ1:PregeljŽarko">
               <speaker>ŽARKO PREGELJ:</speaker>
               <p>Spoštovani! Podpiram amandma gospoda Juga, kajti za tem amandmajem stoji vsa
                  slovenska pomorska stroka, ki je, kot vsi veste, zbrana v Kopru oziroma na Obali
                  in ne v Ljubljani. Zato prosim Vlado, da upošteva to in upošteva to strokovno
                  mnenje. Namreč nesmisel je graditi upravo za pomorstvo iz luške kapetanije. To je
                  dokaj ozek urad, nujno potreben v vsakem pristanišču, ne more pa tudi prostorsko
                  prerasti v upravo za pomorstvo, ki je veliko širši upravni organ. Nekatere države,
                  tako tudi sosednja Hrvaška, imajo celo samostojna ministrstva za pomorstvo. Gre
                  lahko za izredno, ali pa so vsaj imela, gre za izredno pomembno gospodarsko
                  prometno panogo, ki ji je treba dati veljavo. Ne vem, če se zavedate, toda
                  četrtina slovenskega gospodarstva je na usodo pristanišča in slovenskega pomorstva
                  vezana. In dajte temu to vrednost, ki mu gre. Zato prosim razumevanje in podporo
                  temu amandmaju. V kolikor se ne bo takoj pristopilo in resnično oblikovalo
                  operativno upravo, ki bo sposobna dojemati pomorstvo kot celoto, z vsem, kar gre,
                  z vsem, kar je bilo že danes povedano, potem verjetno iz tega ne bo nič, tako kot
                  zaenkrat še ni nobenih rezultatov iz te naše čudovite pomorske resolucije. Enkrat
                  je treba to situacijo presekati in postaviti operativnega nosilca, to je upravo,
                  ki bo lahko te zadeve uspešno vodila. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Besedo ima gospod Izidor Rejc.</p>
            </sp>
            <sp who="SDZ1:RejcIzidor">
               <speaker>IZIDOR REJC:</speaker>
               <p>Spoštovani predsednik, gospe in gospodje! Podpiram amandma gospoda mag. Janeza
                  Juga, istočasno pa ugovarjam komentarju gospoda Igorja Omerza na temo lastninjenje
                  koprske luke. Namreč to je vezano na zakon o gospodarskih javnih službah in tam je
                  določeno področje, ki smo ga rešili in če že hočete, te stvari je treba narediti
                  tako, da bo v redu in mislim, da so tudi drugi primeri, ko bi že radi lastninili,
                  pa seveda morajo dokazovati določene stvari, kar seveda odločajo na ministrstvih
                  in če bi tam bilo kaj pripomb, potem je treba tja nasloviti, danes pa ta tema ni
                  na dnevnem redu. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Igor Omerza, prosim.</p>
            </sp>
            <sp who="SDZ1:OmerzaIgor">
               <speaker>MAG. IGOR OMERZA:</speaker>
               <p>To nisem rekel na pamet, ker lahko dam en primer izjemne ignorance prometnega
                  ministrstva v primeru</p>
               <p>obravnave privatizacije Luke Koper. Po 73. členu zakona o gospodarskih javnih
                  družbah mora Luka Koper povedati, koliko družbenega kapitala je bilo v Luki po 73.
                  členu in je dokazala, da ni bilo nič družbenega kapitala vloženega v Luko Koper po
                  tem členu, po drugih členih ja in samo ta člen je odločilen za privatizacijo. Na
                  to tudi ministrstvo ni odgovorilo v dveh mesecih in po zakonu se šteje, kot da je
                  s tem soglasje dano in s tem je bilo soglasje tudi molče dano. Vendarle, ko sta
                  pretekla dva meseca, je Luka opozorila ministrstvo, da niso dali soglasja in
                  ministrstvo je reklo, mi te vaše pošte sploh prejeli nismo. In potem so morali
                  preko pošte dokazovati, preko poštnih nakaznic in priporočenih pisem, da so to
                  pošto dobili. Skratka, gre za neko šikanacijo s strani ministrstva in ga bom v
                  primernem trenutku tudi dokumentiral.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Izidor Rejc. Prosim.</p>
            </sp>
            <sp who="SDZ1:RejcIzidor">
               <speaker>IZIDOR REJC:</speaker>
               <p>Spoštovani gospod podpredsednik, gospe in gospodje. Mislim, da ta tema ne sodi
                  sem. Prvič to, drugič pa, gre za strategijo te naše edine, izjemno pomembne ceste
                  v svet in mislim, da je prav, da se, ker je tu lokacijski problem, problem rent,
                  problem vsega tega, da se dejansko v miru in na pameten način ta zadeva reši.
                  Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Miroslav Geržina, prosim.</p>
            </sp>
            <sp who="SDZ1:GeržinaMiroslav">
               <speaker>MIROSLAV GERŽINA:</speaker>
               <p>Hvala lepa, gospod predsedujoči. Jaz podpiram način, ki ga je predlagal gospod
                  Jug, za ustanovitev Uprave Republike Slovenije za pomorstvo s sedežem v Kopru.
                  Mislim, da je bilo že večkrat povedano, kaj je Luška kapitanija. Opravlja svoje
                  delo in če jo razširimo, se pravi preidemo natančno na tisto, kar je zdaj tukaj
                  predlagano. Mislim, da je res čas, da se zavemo, da smo pomorska dežela. Bi rekel
                  pa gospodu Omerzi tako. Moral bi, če že pravi, da ni v redu s tistim ministrstvom,
                  o katerem je govoril, predlaga, da bi bilo kakšno drugo ministrstvo to, ker takšen
                  način reklamiranja ali pa zavzemanja za en amandma, mislim, da je malo nerodno.
                  Mislim, da dejansko ne spada v to. Ampak ne glede na to, mislim, da ministrstvo z
                  drugimi ministrstvi te Vlade nekaj dela, tudi v teh dneh, tudi za Luko, da bo v
                  Koreji in na Kitajskem in še kje drugje pridobilo delo tej Luki in mislim, da bo
                  ta Luka, kot je bilo zdaj rečeno, naše okno v svet, pravo okno, ne pa zamreženo s
                  kakšnimi pajčevinami razno raznih oblik, tudi finančnih in mislim, da je tudi to
                  treba urediti in potem bomo pa dejansko uporabili to okno, da bomo gledali v svet.
                  Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne, zaključujem razpravo in
                  prehajam h glasovanju. Na glasovanje dajem amandma pod točko 1, Vlade Republike
                  Slovenije. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Amandma pod točko 2 je bil umaknjen. Zahvaljujem se skupini poslancev, s
                  prvopodpisanim Janezom Podobnikom.</p>
               <p>Dajem na glasovanje amandma pod točko 3, ki ga je predlagal gospod mag. Janez Jug.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem še amandma pod točko 4, na strani 9, ki ga je predlagala Vlada
                  Republike Slovenije. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem 19. člen v celoti. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo 19. člen sprejeli.</p>
               <p>K 20. členu imamo šest amandmajev.</p>
               <p>Prvi. Besedilo prve alinee drugega odstavka se spremeni tako, da se glasi:
                  <q>"Seizomološki zavod Republike Slovenije, kot Uprava Republike Slovenije za
                  geofiziko."</q> Predlagatelj je skupina poslancev s prvopodpisanim gospodom Miranom
                  Jeričem. Odbor in Vlada podpirata.</p>
               <p>Pod točko 2, v prvem odstavku se doda četrta alinea, ki se glasi: <q>"Republiška
                  geodetska uprava, kot Geodetska uprava Republike Slovenije."</q> Predlagatelj je
                  skupina poslancev s prvopodpisanim gospodom Janezom Kopačem. Odbor in Vlada
                  podpirata.</p>
               <p>Pod točko 3, v prvem odstavku se doda nova alinea, ki se glasi: <q>"Zavod Republike
                  Slovenije za prostorsko planiranje, kot Urad Republike Slovenije za prostorsko
                  planiranje."</q> Predlagatelj je Vlada Republike Slovenije.</p>
               <p>Pod točko 4, v drugem odstavku tega člena se v zadnji vrstici črta beseda <q>"del"</q>,
                  tako da se besedilo drugega odstavka v celoti glasi: <q>"Z dnem uveljavitve tega
                  zakona nadaljuje z delom Zavod Republike Slovenije za varstvo naravne in kulturne
                  dediščine, kot Uprava Republike Slovenije za kulturno dediščino."</q> Predlagatelj je
                  skupina poslancev s prvopodpisano gospo Polonco Dobrajc.</p>
               <p>Pod točko 5, črta se besedilo četrtega odstavka in se doda novo besedilo, ki se
                  glasi: <q>"Z dnem uveljavitve tega zakona nadaljujeta z delom Luška kapitanija Koper,
                  kot sestavni del Uprave Republike Slovenije za pomorstvo in Republiška uprava za
                  ceste, kot direkcija Republike Slovenije za ceste z delovnim področjem določenim s
                  tem zakonom."</q> Predlagatelj je gospod mag. Janez Jug. Odbor podpira. Vlada
                  nasprotuje.</p>
               <p>Pod točko 6, v petem odstavku se besedilo <q>"Zavod Republike Slovenije za šolstvo"</q>
                  nadomesti z besedilom <q>"Urad Republike Slovenije za šolstvo."</q> Predlagatelj je Vlada
                  Republike Slovenije. Odbor amandma podpira.</p>
               <p>Želi kdo besedo o teh amandmajih in o 20. členu? Ugotavljam, da ne in prehajamo h
                  glasovanju.</p>
               <p>Na glasovanje dajem amandma skupine poslancev s prvopodpisanim gospodom Miranom
                  Jeričem. Imate ga v pregledniku pod točko 1. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma skupine poslancev s prvopodpisanim gospodom Janezom
                  Kopačem, ki ga imate v pregledu pod točko 2. Ugotovimo sklepčnost! <stage>(45
                     prisotnih.)</stage></p>
               <p>Ugotavljam, da so pozorni, če že ne do glasovanja, vsaj toliko do nas vseh, ki smo
                  tukaj, da se ne bomo morali stalno vračati na začetke glasovanja. Hkrati traja po
                  navadi pri tej napravi največ časa, da se pri nedokončanem glasovanju ponovno
                  izključi. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje amandma Vlade republike Slovenije pod točko 3 v pregledniku.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma skupine poslancev s prvo podpisano gospo Polonco
                  Dobrajc, ki ga imate pod točko 4 v pregledu. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma gospoda mag. Janeza Juga pod točko 5 v pregledu.
                  Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Dajem na glasovanje amandma Vlade Republike Slovenije pod točko 6 v pregledu.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta amandma sprejeli.</p>
               <p>Sedaj dajem tako spremenjen 20. člen v celoti na glasovanje. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta člen sprejeli.</p>
               <p>K 22. členu imamo dva amandmaja. Prvi: Besedilo <q>"Ministrstva za pravosodje"</q> se
                  nadomesti z besedilom <q>"Uprava Republike Slovenije za izvrševanje kazenskih
                  sankcij."</q> Predlagatelj je Vlada Republike Slovenije; odbor amandma podpira.</p>
               <p>Drugi: Doda se nov 22.a člen, ki se glasi: <q>"Hidrometeorološki zavod Republike
                  Slovenije do ustanovitve javnega zavoda nadaljuje z delom z dosedanjim delovnim
                  področjem, kot organ v sestavi Ministrstva za okolje in prostor."</q> Predlagatelj je
                  skupina poslancev s prvim podpisanim gospodom Miranom Jeričem; odbor in Vlada
                  amandma podpirata. Želi kdo besedo? Ugotavljam, da ne.</p>
               <p>Prehajamo na glasovanje. Najprej glasujemo o amandmaju pod točko 1. Ugotovimo
                  sklepčnost! <stage>(50 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma skupine poslancev s prvim podpisanim gospodom Miranom
                  Jeričem pod točko 2. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Preostane nam še, da glasujemo o 22. členu v celoti. Dajem 22. člen v celoti na
                  glasovanje. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta člen v celoti sprejeli.</p>
               <p>K 23. členu imamo amandma: Člen se spremeni tako, da se glasi: <q>"Arhiv Republike
                  Slovenije ima položaj upravne organizacije"</q>. Predlagatelj je Vlada Republike
                  Slovenije; odbor amandma podpira. Želi kdo besedo? Ugotavljam, da ne in ga dajem
                  na glasovanje. Ugotovimo sklepčnost! <stage>(Prosim, da se vsi udeležite
                     ugotavljanja sklepčnosti.)</stage>
                  <stage>(46 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta amandma sprejeli in je celotni člen spremenjen. S tem smo
                  spremenili celoten člen in glasovanje o celotnem členu ni potrebno.</p>
               <p>K 27. členu imamo dva amandmaja. Prvi: Druga alinea se spremeni tako, da se glasi:
                  "Določbe zakona o izvrševanju kazenskih sankcij <stage>(Uradni list Republike
                     Slovenije št. 17/87 in Uradni list Republike Slovenije št. 12/92)</stage>, ki
                  urejajo položaj in razmerja kazensko poboljševalnih zavodov in ki so v nasprotju s
                  tem zakonom." Predlagatelj je Vlada republike Slovenije; odbor amandma
                  podpira.</p>
               <p>Pod točko 2: Tretja alinea se spremeni tako, da se glasi: <q>"Določbe enajste alinee
                  32. člena in določbe 34 do 37. člena zakona o Vladi republike Slovenije Uradni
                  list Republike Slovenije št. 4/93."</q> Predlagatelj je Vlada Republike Slovenije;
                  odbor amandma podpira. Dajem v razpravo ta člen in ta dva amandmaja. Želi kdo
                  besedo?</p>
               <p>Ugotavljam, da nihče in dajem na glasovanje amandma pod številko 1. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod številko 1 sprejet.</p>
               <p>Na glasovanje dajem sedaj še amandma Vlade Republike Slovenije, ki ga imate pod
                  točko 2 po pregledu. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod točko 2 sprejet.</p>
               <p>Na glasovanje dajem sedaj še 27. člen v celoti. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta člen sprejeli.</p>
               <p>Dajem v razpravo vse ostale člene tega zakona, na katere ni bil vložen noben
                  amandma. Želi kdo besedo? Ugotavljam, da ne in jih dajem na glasovanje. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je zakon sprejet.</p>
               <p>Dajem v razpravo naslov zakona. Želi kdo besedo o naslovu zakona? Ugotavljam, da
                  ne in dajem naslov zakona na glasovanje. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo tudi naslov zakona sprejeli.</p>
               <p>Predlagam, da zakon za tretjo obravnavo pripravi predlagatelj. Gospod Jagodnik,
                  prosim. Ali imate sklep? Mi</p>
               <p>glasujemo o predlogu, da se procedura nadaljuje tako, da predlagatelj pripravi za
                  tretjo obravnavo. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je to sprejeto.</p>
               <p>Sedaj pa ima besedo gospod Jože Jagodnik.</p>
            </sp>
            <sp who="SDZ1:JagodnikJože">
               <speaker>JOŽE JAGODNIK:</speaker>
               <p>Bom zelo kratek. Kolegice in kolegi, ob prvi obravnavi tega zakona sem predlagal
                  sklep, ki ste ga sprejeli. Vlada ga je spregledala, ali ga ne razume, ali je moč
                  razumeti, obnaša se nekako vzvišeno. Predlagal sem, da se proučijo možnosti za
                  lokacijsko razmestitev nekaterih uradov itd. Vlada je sicer odgovorila tam nekje
                  na 28. strani, da je za sedaj sedež pristaniške uprave v Kopru in da bo sedež
                  direkcije za rudna bogastva v Velenju in to naj bi bilo vse, kar je bila
                  pripravljena storiti v korist večcentričnega razvoja Slovenije, katerega pristaš
                  sem jaz in verjetno tudi mnogi drugi. Nekaj malega v korist te decentralizacije
                  smo storili pri prejšnjem zakonu s sklepi, ki smo jih sprejeli na pobudo gospoda
                  Lavrinca o razmejitvi odgovornosti in pristojnosti med državno upravo in občinsko
                  lokalno upravo.</p>
               <p>Zato predlagam naslednji predlog sklepa: Vlada naj v treh mesecih pripravi projekt
                  prostorske razmestitve 54-ih državnih uradov, direkcij, inšpektoratov, uprav v
                  Sloveniji. Izvedba tega sklepa ne zahteva dodatnih proračunskih sredstev. Hvala
                  lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali lahko dobim besedilo sklepa, da ga bom lahko dal na glasovanje?
                  Besedo ima še gospa Breda Pečan.</p>
            </sp>
            <sp who="SDZ1:PečanBreda">
               <speaker>BREDA PEČAN:</speaker>
               <p>Predlagala bi sledeči sklep, glede na to, da amandma k 18. členu ni bil sprejet.
                  Pristajam pa na rešitve, ki pravijo, da so vse poti k istemu cilju enako koristne,
                  zato predlagam, da bi Državni zbor sprejel naslednji sklep:</p>
               <p>Državni zbor Republike Slovenije nalaga Vladi Republike Slovenije, da ob pripravi
                  predloga zakona o delovnem področju ministrstev pripravi tudi analize stanja na
                  področju delovanja inšpekcijskega nadzora ter predstavi Državnemu zboru svoj
                  predlog reševanja problemov v zvezi z nekoordiniranim delom republiških
                  inšpektoratov in neurejenim vodenjem posameznih inšpekcij na prvi stopnji, požarna
                  in delovna inšpekcija. To je predlog vodenja in koordinacije inšpekcijskega
                  nadzora po uveljavitvi zakona o upravi in tega zakona.</p>
               <p>Menim, da v kolikor - ker dvomim, da bo dobra volja poslancev še vedno tako
                  naklonjena spremembam, takim rešitvam zakona o upravi, in da bi uspeli v tem
                  zakonu v tretji obravnavi doseči spremembo v tem smislu, kot sem jo že prej
                  predlagala, pa ste jo zavrnili. Mislim pa, da le mora Vlada začeti razmišljati o
                  tem, da inšpekcijski nadzor ni sam sebi namen, ampak da je bistvenega pomena za
                  normalno funkcioniranje države, zlasti pa cele družbe. In če tega ne bo znala od
                  sebe dati v obliki enega programa, v obliki enega projekta, potem mislim, da ta
                  Vlada ne ve, zakaj ima inšpekcije. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prejeli smo torej dva predloga sklepov. Ali želite, da ponovno berem?
                  Glede na to, da - zlasti pri gospodu Jagodniku imam težave s pisavo. Stil mi je
                  všeč.</p>
               <p>Gospod Jagodnik predlaga sklep, ki smiselno pomeni, da v treh mesecih Vlada pride
                  s predlogom prostorske razmestitve vseh državnih zavodov, direkcij in tako dalje v
                  Slovenije. 54 jih je on naštel.</p>
               <p>Želi kdo razpravljati o tem predlogu sklepa? Ugotavljam, da ne in ga dajem na
                  glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je ta predlog sklepa sprejet.</p>
               <p>Sedaj dajem na glasovanje še predlog sklepa gospe Brede Pečan. <q>"Državni zbor
                  Republike Slovenije nalaga Vladi Republike Slovenije, da ob pripravi predloga
                  zakona o delovnem področju ministrstev pripravi tudi analizo stanja na področju
                  delovanja inšpekcijskega nadzora, ter predstavi Državnemu zboru svoj predlog
                  reševanja problema v zvezi z nekoordiniranim delom republiških inšpektoratov,
                  neurejenim vodenjem posameznih inšpekcij na prvi stopnji, požarna in delovna
                  inšpekcija, ter predlog vodenja in koordinacije inšpekcijskega nadzora po
                  uveljavitvi zakona o upravi in tega zakona."</q></p>
               <p>Želi kdo razpravljati o tem predlogu sklepa? Ugotavljam, da ne in ga dajem na
                  glasovanje. Hkrati vas že sedaj prosim, da v odmoru poskrbite tudi za
                  udeležbo tistih kolegov in kolegic, ki jih trenutno ni v dvorani. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da smo ta sklep sprejeli.</p>
               <p>S tem zaključujem to točko dnevnega reda.</p>
               <p>Prehajam k <title>29. TOČKI DNEVNEGA REDA</title>, to je na <title>DRUGO OBRAVNAVO
                     PREDLOGA ZAKONA O SPREMEMBAH IN DOPOLNITVAH ZAKONA O SODNIH TAKSAH</title>.</p>
               <p>Predlog zakona je v obravnavo zboru predložila Vlada Republike Slovenije.</p>
               <p>Želi predstavnik Vlade besedo? Ugotavljam, da ne.</p>
               <p>Predlog zakona je obravnaval Odbor za notranjo politiko in pravosodje kot matično
                  delovno telo.</p>
               <p>Želi poročevalec odbora besedo? <stage>(Ne.)</stage> Želi besedo predstavnik
                  Sekretariata za zakonodajo in pravne zadeve? <stage>(Ne.)</stage></p>
               <p>Prehajamo na obravnavo in odločanje o posameznih členih predloga zakona, vendar
                  moramo pred tem upoštevati predlog, ki ga je dal matični odbor, namreč, da v
                  skladu s 188. členom - v tem odboru je 10 in več poslank in poslancev - da ta
                  predlog zakona najprej obravnavamo v prvi obravnavi in s tem po prvi obravnavi,
                  kot predlaga odbor, sklenemo, da se zakon vrača oziroma ostane v prvi
                  obravnavi.</p>
               <p>Dajem ta predlog odbora, ki ga imate v zapisniku oziroma v dodatnem poročilu
                  odbora, ki glasi: <q>"Predlog zakona o spremembah in dopolnitvah zakona o sodnih
                  taksah se vrne v prvo fazo zakonodajnega postopka, ter se v zakonskem besedilu, ki
                  ga je Vlada predložila 4. marca 1994, ponovno opravi splošna razprava v prvi
                  obravnavi."</q> Dajem ta sklep na glasovanje. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo sklep sprejeli.</p>
               <p>S tem so postali aktualni stališča in sklepi, ki nam jih je predložilo matično
                  delovno telo, Odbor za notranjo politiko in pravosodje, ki so tudi predmet
                  razprave.</p>
               <p>Odpiram razpravo. Želi kdo besedo? Glede na to, da nihče ne želi besede, dajem vsa
                  stališča in sklepe skupno na glasovanje, če temu kdo ne ugovarja. Ugotavljam, da
                  ni ugovora.</p>
               <p>Dajem stališča in sklepe, ki jih je predlagal matični odbor na glasovanje.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo sprejeli stališča in sklepe.</p>
               <p>Zaključujem to točko dnevnega reda.</p>
               <p>Prehajamo k <title>30. TOČKO DNEVNEGA REDA, PREDLOG ZAKONA O POSLOVNEM REGISTRU
                     SLOVENIJE</title>.</p>
               <p>Predlog zakona je v obravnavo predložila Vlada Republike Slovenije. Želi
                  predstavnik Vlade besedo? <stage>(Ne.)</stage> Predlog zakona je obravnaval Odbor
                  za znanost, tehnologijo in razvoj kot matično delovno telo. Želi poročevalec
                  odbora besedo? Ugotavljam, da ne. Želi besedo predstavnik Sekretariata za
                  zakonodajo in pravne zadeve? Ugotavljam, da ne. Želijo besedo predstavniki
                  poslanskih skupin? Prav tako ne. Besedo dajem poslankam in poslancem. Želi kdo
                  besedo? Ugotavljam, da ne.</p>
               <p>Zaključujem splošno razpravo. Smo pri sklepih in stališčih. Kolikor imam pregled,
                  nismo prejeli nobenega amandmaja. Ali je to točno? Ker ni amandmaja, predlagam, da
                  glasujemo o teh stališčih in sklepih matičnega delovnega telesa, ki jih imate v
                  poročilu z dne 20. aprila 1994. Upam, da imate to gradivo pri roku. Obsega štiri
                  točke. Na glasovanje v celoti. Ker ni ugovorov dajem na glasovanje sklepe in
                  stališča k temu zakonu.</p>
               <p>Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo stališča in sklepe sprejeli.</p>
               <p>Prehajamo k <title>25. TOČKI DNEVNEGA REDA, PREDLOG ZAKONA O SPREMEMBAH IN
                     DOPOLNITVAH ZAKONA O POGOJIH, POD KATERIMI SE KMETOM ZMANJŠANI ALI ODPISANI
                     PRISPEVKI ŠTEJEJO ZA PLAČANE</title>.</p>
               <p>Ta predlog zakona je v obravnavo predložila gospa Danica Simšič. Sprašujem jo kot
                  predlagateljico, ali želi besedo?</p>
               <p>Prosim, izvolite.</p>
            </sp>
            <sp who="SDZ1:SimšičDanica">
               <speaker>DANICA SIMŠIČ:</speaker>
               <p>Hvala lepa za besedo, gospod predsedujoči, spoštovane poslanke in poslanci! S
                  kolegom Peršakom sva po nekajmesečnem čakanju na predlog Vlade vložila v obravnavo
                  v parlament predlog zakona o spremembah in dopolnitvah zakona o pogojih, pod
                  katerimi se kmetom zmanjšani ali odpisani prispevki, štejejo za plačane.</p>
               <p>Skupščina v prejšnji sestavi je namreč sprejela zakon v primeru elementarnih
                  nesreč, da se kmetom odpisani oziroma zmanjšani prispevki štejejo za plačane in
                  sicer s tega vidika, ta to potem poravnajo drugi zavezanci zavoda za pokojninsko
                  in invalidsko zavarovanje na temelju vzajemnosti in solidarnosti. Seveda, če malce
                  karikiram, pokojninski zavod zavaruje za primer invalidnosti in pokojnin, ne pa za
                  primer elementarnih nesreč in seveda tisti, ki nekatere dajatve odpiše ali
                  zmanjša, mora zagotoviti tudi obveznost poravnave teh prispevkov in teh dajatev,
                  ne pa, da odpisane prispevke kmetom - v informacijo v minulem letu, je bilo po
                  podatkih, ki so dosegljivi v tem trenutku in seveda še niso dokončni, odpisanih
                  prispevkov kar 25.128 kmetom oziroma njihovim članom gospodinjstev v skupni
                  vrednosti 343 milijonov tolarjev. Poudarjam pa, da ti podatki še niso dokončni
                  glede na to, da vloge za odpis še vedno prihajajo.</p>
               <p>Na temelju razprave, da je potrebno urediti tudi plačevanje prispevkov iz spisa in
                  še predvsem na temelju tega, da je veliko pripomb, da so dajatve, ki zajedajo v
                  bruto družbeni proizvod s tega vidika prevelike, je seveda potrebno postaviti neko
                  finančno disciplino. Midva sva ta predlog zakona vložila, upam, da ste ga
                  prebrali. Obravnavala sta ga tudi Odbor za finance in kreditno-monetarno politiko
                  kot matični in Odbor za kmetijstvo kot zainteresirana. Povedati moram, da se
                  predlagatelja strinjava s pripombami sekretariata in sva jih seveda že pravzaprav
                  v dograjevanju zakona upoštevala, da sprejemava stališča matičnega odbora in
                  seveda prosiva ta zbor, da se pa vendarle opredeli do tretjega oziroma tretje
                  oziroma druge točke Odbora za kmetijstvo. Ta odbora namreč predlagateljema
                  nalagata, da mora ta zakon rešiti odpis oziroma zmanjšanje prispevkov kmetom
                  oziroma tistim, ki se ukvarjajo s kmetijsko dejavnostjo ne glede na sektor
                  lastništva. Tukaj gre pravzaprav za neke vrste vsebinsko spremembo, kajti če to,
                  ti dve točki sprejmemo in se do njih opredelimo, torej pozitivno, potem bi seveda
                  predlagala, da Državni zbor predlagatelja zadolži, da zakon za naslednjo obravnavo
                  pripravi v sodelovanju z Ministrstvom za kmetijstvo in gozdarstvo preprosto zato,
                  ker gre tukaj za postavitev strokovnih kriterijev in v te strokovne kriterije
                  seveda se midva kot nestrokovnjaka zato ne misliva vtikati, preprosto rečeno in
                  tudi v dogovorih za katere sva bila zadolžena, da jih opraviva pred obravnavo v
                  tem zboru, Ministrstvo za kmetijstvo izraža pripravljenost sodelovati v pripravi
                  in dograjevanju tega zakona. No, toliko na kratko, če bo pa potrebna še kakšna
                  dodatna obrazložitev, jo bom pa seveda rade volje dala. Hvala. Hkrati bi se vam
                  rada še opravičila, ker sva, ko sva oddajala zakon za Poročevalec, pozabila
                  priložiti člene zakona, ki se spreminjajo in sva to potem posredovala naknadno.
                  Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlog zakona je obravnaval Odbor za finance in kreditno monetarno
                  politiko kot matično delovno telo. Želi predstavnik odbora besedo?
                     <stage>(Ne.)</stage> Želi besedo predstavnik Sekretariata za zakonodajo in
                  pravne zadeve? <stage>(Ne.)</stage> Želi predstavnik Vlade besedo?
                     <stage>(Ne.)</stage> Želijo besedo predstavniki poslanskih skupin? Ugotavljam,
                  da ne in dajem besedo poslankam in poslancem. Želi kdo besedo? Ugotavljam, da ne
                  in zaključujem splošno razpravo ter prehajam h glasovanju o predlogu stališč, ki
                  ga je dalo matično delovno telo s svojim poročilom dne 21. aprila 1994. Upam, da
                  ga imate pred seboj. Vam ga preberem. Gospod Ivan Sisinger. Izvolite.</p>
            </sp>
            <sp who="SDZ1:SisingerIvan">
               <speaker>IVAN SISINGER:</speaker>
               <p>Spoštovani predsedujoči! Bom čisto kratek. Poslanke in poslanci! Podpiram ta
                  predlog in seveda tudi stališča Sekretariata za zakonodajo in pravne zadeve, ki v
                  njih prav tako poudarja, da nima nihče seveda proti, če se oprosti kakršne koli
                  zadeve v zveze s prispevki za pokojninsko in invalidsko zavarovanje, vendar se
                  moramo soočiti z resnico vendarle v tej smeri, da kakršne koli oprostitve lahko
                  seveda gredo, tako kot je tudi tukaj povedano v breme proračuna države, da seveda
                  ni mogoče sprejemati nekakšnih drugačnih odločitev v tej smeri in mislim, da sta
                  predlagatelja v tem zakonu prav to tudi poudarila, Sekretariat za zakonodajo prav
                  tako, zato seveda podpiram in predlagatelje tega zakona in stališča Sekretariata
                  za zakonodajo, ki v tej smeri vodijo k rešitvi in vsakršno drugačno sprejemanje
                  stališč bi bilo nesprejemljivo do sklada in do pokojninskega zavoda, ki je - že
                  sami vemo - v kakšnem stanju se nahaja. Mislim, da ni mogoče biti radodaren. Jaz
                  sem že nekajkrat poudaril, da sem za to, da se kmetom v takšnih primerih, kot je
                  to bilo ob suši, ob poplavah pomaga s sredstvi država, vendar ne, da rečemo, da
                  posežemo na račun pokojninske skupnosti in pokojninskega sklada. To je skregana
                  teorija in ekonomija, zato za takšne zadeve v tem parlamentu ne moremo zaupati.
                  Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? V skladu s to razpravo bom seveda dal vse tri
                  predloge stališč vsakega posebej na glasovanje.</p>
               <p>Gospod Ivan Oman, izvolite.</p>
            </sp>
            <sp who="SDZ1:OmanIvan">
               <speaker>IVAN OMAN:</speaker>
               <p>Spoštovani gospod podpredsednik, spoštovane gospe in gospodje! Pravzaprav je težko
                  ugovarjati temu predlogu. Edino na nekaj bi spomnil. V kolikor bi naše pokojninsko
                  zavarovanje temeljilo absolutno na zavarovalniških principih, potem seveda to
                  popolnoma drži, vendar treba je vedeti, da je naše pokojninsko zavarovanje
                  pravzaprav nekakšna mešanica zavarovalniškega sistema in sistema solidarnosti,
                  tako da tukaj v tem primeru bi vendarle bili neki pomisleki, če bi bilo moč
                  precizirati, v katerih primerih se uporablja sedaj veljavni zakon, v katerih bi
                  bilo pa treba odločati o tem predlogu zakona, kar je pa zelo težko. Mislim, da je
                  skoraj nemogoče.</p>
               <p>Jaz ne bom nasprotoval sprejetju tega zakona, vendar opozarjam, da je treba
                  upoštevati, da bo pravično te stvari zelo težko urejati. V kolikor gre za primere,
                  kjer imamo opravka z razmeroma premožno kmetijo, stvar sploh ni problematična.
                  Imamo pa primere, kjer bodo kmečke družine in mislim, da ni tako malo teh, zaradi
                  eventualnih nesreč prišle v zelo hude težave. Treba je računati s tem, da bo
                  tisti, ki bi moral potem nadomestiti izpadle prispevke, verjetno zelo pomišljal,
                  da bi se za te stvari odločil. Torej, kot sem rekel, ne bom nasprotoval, ker je v
                  nekem smislu predlog logičen, vendar še enkrat opozarjam, da je treba računati
                  tudi na zelo težko rešljive primere. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo besedo? Da, gospa Danica Simšič, izvolite.</p>
            </sp>
            <sp who="SDZ1:SimšičDanica">
               <speaker>DANICA SIMŠIČ:</speaker>
               <p>Hvala lepa. Jaz bi v bistvu gospodu Omanu rada samo odgovorila, da se kriteriji,
                  po katerih se zmanjšujejo oziroma odpisujejo prispevki, ne spreminjajo in ostajajo
                  točno taki, kot so v zakonu. Razumem pa seveda ta pomislek, ki ste ga izrazili,
                  ali se bodo potem lahko odpisovali ali ne, ampak mislim pa, da glede na veljavnost
                  in nespremenjenost teh kriterijev in celo dopolnitev še  z dodatnimi, to ne bi
                  smelo biti vprašljivo, ker gre potem denar v bistvu iz proračuna. In proračun v
                  primeru elementarnih nesreč, ki jih je seveda nemogoče predvideti, mora
                  državljanom tisto škodo poravnati. Samo toliko. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo sodelovati v razpravi o stališčih? Ugotavljam, da ne
                  in dajem na glasovanje najprej stališče pod številko 1 - predlog zakona o
                  spremembah in dopolnitvah zakona o pogojih, pod katerimi se kmetom zmanjšani
                  odpisani prispevki štejejo za plačane, je primerna osnova za pripravo predloga
                  zakona za drugo obravnavo. Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(l
                     poslanec.)</stage></p>
               <p>Ugotavljam, da je sklep sprejet. Na glasovanje dajem sklep pod točko 2 -
                  predlagatelj naj pri pripravi predloga zakona za drugo obravnavo prouči in
                  ustrezno upošteva mnenje Sekretariata za zakonodajo in pravne zadeve. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo sklep sprejeli. Točka 3 - predlagatelj naj pri pripravi
                  predloga zakona za drugo obravnavo predvidi obveznost Zavoda za pokojninsko in
                  invalidsko zavarovanje, da po uveljavitvi in izvedbi določb tega zakona predlaga
                  znižanje prispevne stopnje za pokojninsko in invalidsko zavarovanje in sicer
                  zaradi deleža sredstev, za katerega bo pokojninski sklad razbremenjen na podlagi
                  tega zakona.  Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta sklep sprejeli. Zaključujem to točko dnevnega reda in
                  prehajam na točko dnevnega reda <q>"odmor"</q>. Sejo bomo nadaljevali ob 16. uri.</p>
            </sp>
            <stage type="time">(Seja je bila prekinjena ob 13.56 uri in se je nadaljevala ob 16.18
               uri.)</stage>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Nadaljujemo s sejo Državnega zbora. Za popoldanski del seje so se dodatno
                  opravičili mag. Janez Kocijančič, ki sem ga sicer navedel že dopoldne, po peti
                  uri, prav tako pa tudi velja tudi za gospoda dr. Cirila Ribičiča, za gospo Bredo
                  Pečan in gospoda Mirana Potrča.</p>
               <p>Preden nadaljujemo sejo, vas prosim, da ugotovimo prisotnost v dvorani.
                  Ugotavljamo prisotnost v dvorani. Ugotavljam, da je v dvorani prisotnih 47 poslank
                  in poslancev, kar seveda pomeni, da bomo morali s polno koncentracijo nadaljevati
                  z delom in vas prosim, da pač omogočite, da bi to sejo tudi v popoldanskem delu
                  peljali naprej.</p>
               <p>Prehajam na <title>14.A TOČKO DNEVNEGA REDA - OBRAVNAVA PREDLOGA ZAKONA O
                     RATIFIKACIJI GARANCIJSKE POGODBE MED REPUBLIKO SLOVENIJO IN EVROPSKO BANKO ZA
                     OBNOVO IN RAZVOJ ZA PROJEKT SLOVENSKIH ŽELEZNIC</title>.</p>
               <p>Predlog zakona je v obravnavo zboru predložila Vlada Republike Slovenije. Kot
                  veste gre za ratifikacijo, torej za smiselno uporabo hitrega postopka. Smo pri
                  prvi obravnavi. Želi besedo predstavnik Vlade? <stage>(Ne.)</stage> Predlog zakona
                  je obravnaval Odbor za mednarodne odnose kot matično delovno telo. Želi
                  poročevalec odbora besedo? <stage>(Ne.)</stage> Želi besedo predstavnik
                  sekretariata? <stage>(Ne.)</stage> Želijo besedo predstavniki poslanskih skupin?
                  Ugotavljam, da ne in dajem besedo poslankam in poslancem. Želi kdo od poslank ali
                  poslancev besedo o tem zakonu?</p>
               <p>Ugotavljam, da ne in zaključujem splošno razpravo ter prehajam k drugi obravnavi
                  znotraj hitrega postopka.</p>
               <p>Prejeli ste poročilo matičnega delovnega telesa, ki ne ugotavlja nobenih
                  amandmajev, zato vas sprašujem ali lahko o vseh členih zakona glasujemo skupno in
                  razpravljamo.</p>
               <p>Ker ni ugovorov, dajem v obravnavo vse člene zakona skupno, glede na to, da na
                  njih ni vložen noben amandma. Želi kdo besedo? Ugotavljam, da nihče. Zaključujem
                  razpravo in dajem najprej na glasovanje predlog, da glasujemo o vseh členih zakona
                  skupaj.</p>
               <p>V dvorani nas je več kot se nas je v začetku prijavilo, zato prosim, da dejansko z
                  udeležbo pri poteku seje omogočite, da konec koncev, če drugega ne, to naše skupno
                  delo približamo nekemu zaključku v normalnem času.</p>
               <p>Ponovno vas prosim, da ugotovimo sklepčnost za glasovanje o predlogu, da glasujemo
                  o vseh členih skupaj, glede na to, da nanje ni vložen amandma. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta predlog sprejeli.</p>
               <p>Na glasovanje dajem vse člene zakona skupno. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo vse člene zakona sprejeli.</p>
               <p>V obravnavo in na glasovanje dajem naslov zakona.</p>
               <p>Želi kdo razpravljati o naslovu zakona? Ugotavljam, da ne in dajem naslov zakona
                  na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo tudi naslov zakona sprejeli.</p>
               <p>Prehajam k smiselni tretji obravnavi znotraj hitrega postopka. Glede na to, da ni
                  bil vložen v drugi obravnavi noben amandma, dajem na glasovanje zakon v
                  celoti.</p>
               <p>Želi še kdo pred tem besedo? Ugotavljam, da ne. Glasujemo o zakonu v celoti.
                     <stage>(V dvorani nas je bilo pravkar 52 in prosim preostalih 10, da se tudi
                     udeležijo glasovanja.)</stage> Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(44 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo s tem ta zakon sprejeli.</p>
               <p>Sprejeli smo tudi predlog dodatnega sklepa. Ker ni gospoda Lipoglavška, se glasi:
                  <q>"Državni zbor bo obravnaval sanacijski program Slovenskih železnic na junijski
                  seji."</q></p>
               <p>Predlagam gospodu Lipoglavšku, da ta predlog damo kot pobudo kolegiju, ki bo danes
                  zvečer razpravljal o nadaljnjem delu na naših sejah. Treba je povedati, da imamo
                  ogromno točk dnevnega reda in se bomo pač o njih morali odločati skupno s
                  predstavniki vseh poslanskih skupin na kolegiju.</p>
               <p>Besedo ima gospod Franc Lipoglavšek. Prosim.</p>
            </sp>
            <sp who="SDZ1:LipoglavšekFranc">
               <speaker>FRANC LIPOGLAVŠEK:</speaker>
               <p>Hvala lepa za besedo. Kolegice in kolegi! V obrazložitvi Vlade je, da se te
                  ratifikacije vršijo na osnovi sanacijskega programa. Mi smo sanacijski program
                  Slovenskih železnic prejeli v obravnavo v lanskem letu. Odbor za infrastrukturo ga
                  je sprejel in potrdil. Ni imel bistvenih pripomb na ta sanacijski program
                  17.10.93. leta. Če se danes sklicujemo na sanacijski program, se v bistvu
                  sklicujemo na tisto, kar je Vlada sprejela in kar je sprejel Odbor za
                  infrastrukturo. Ta Državni zbor namreč tega sanacijskega programa ni obravnaval in
                  ga tudi ni potrdil. Zato predlagam, da se pod nujno ta sanacijski program vendarle
                  obravnava in mislil sem samo s težo sklepa izvršiti pritisk na kolegij, da
                  vendarle uvrsti to na dnevni red naslednje seje, ker preprosto ni mogoče
                  sprejemati dejstva, da se v obrazložitvah sklicujemo na sanacijski program, ki ni
                  bil sprejet. Zato sem tak dodatni sklep tudi predlagal. V kolikor je podpredsednik
                  sprejel obvezo, da bo ta zadeva vendarle prezentirana na kolegiju in da bo kolegij
                  ustrezno težo dal temu vprašanju, potem ne vztrajam na tem. Bi pa seveda želel, da
                  se o tem izjasni Državni zbor. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Zagotavljam vam, da bo ta dodatni sklep razmnožen in zvečer predložen kolegiju.
                  Seveda pa ni nobenega razloga, da ne bi o njem glasovali, če ste ga vložili, tako
                  da jaz prav gotovo ne predlagam, da ga umaknete. Ali želi še kdo besedo? Predlagal
                  sem zaradi tega, ker gre za predhodno odločanje o dnevnem redu, kar je pristojnost
                  kolegija, tako da bi to lahko bila pobuda kolegiju, ne pa sklep. Kolegij je
                  posvetovalni organ, vem gospod Žaro Pregelj, ampak danes zvečer se sestane in na
                  osnovi posveta na kolegiju bo predsednik določil predlog dnevnega reda. Dobro, ali
                  želi še kdo besedo?</p>
               <p>Če ste s tem zadovoljni, gospod Lipoglavšek, potem bi jaz to kot pobudo odstopil
                  za dogovor v pripravo naslednje seje in s tem zaključil to točko dnevnega
                  reda.</p>
               <p>Gremo k <title>14.B TOČKI DNEVNEGA REDA</title>, to je na <title>OBRAVNAVO
                     PREDLOGA ZAKONA O RATIFIKACIJI KONVENCIJE O VARSTVU ČLOVEKOVIH PRAVIC IN
                     TEMELJNIH SVOBOŠČIN TER NJENIH PROTOKOLOV</title> številka ena, štiri, šest,
                  sedem, devet, deset in enajst. Predlog zakona je v obravnavo zboru predložila
                  Vlada Republike Slovenije. Ali želi predstavnik Vlade besedo? <stage>(Ne.)</stage>
                  Predlog zakona je obravnaval Odbor za mednarodne odnose kot matično delovno telo.
                  Ali bo poročevalec odbora predstavil mnenje odbora v predlogu zakona? Besedo ima
                  predsednik odbora, gospod Zoran Thaler. Prosim.</p>
            </sp>
            <sp who="SDZ1:ThalerZoran">
               <speaker>ZORAN THALER:</speaker>
               <p>Hvala lepa, gospod predsedujoči, spoštovane poslanke in poslanci! Odbor za
                  mednarodne odnose je na 45. seji, ki je bila 30. maja, obravnaval navedeni zakon o
                  ratifikaciji Konvencije o varstvu človekovih pravic in temeljnih pravic in
                  temeljnih svoboščin. Ob tem je izrazil zadovoljstvo, da je končno za ratifikacijo
                  pripravljena ta konvencija, za kar smo se vsi skupaj že lep čas prizadevali. Na
                  žalost smo tudi ob tej obravnavi ugotovili nekatere nedoslednosti v besedilu
                  navedenega predloga zakona, zato predlagamo amandmaje, ki ste jih prejeli pisno na
                  klop. K 2. členu zakona redakcijski amandma, ki ga je predlagal Sekretariat za
                  zakonodajo in pravne zadeve, k 3. členu črtanje napovedanega stavka, ker Republika
                  Slovenija izjavlja določene stvari, skratka, da priznava pristojnost evropske
                  komisije za človekove pravice in sodišče za človekove pravice in ne samo Državni
                  zbor.</p>
               <p>Morda je vsebinsko najpomembnejši amandma k 4. členu. Poslanec dr. Lev Kreft je
                  predlagal, da se ta člen črta in Odbor za mednarodne odnose je ta amandma podprl,
                  kar je tudi v skladu s sklepi naših prejšnjih sej, ker ves čas menimo, da ni
                  potrebno, da Slovenija izraža zadržke pri ratifikaciji te konvencije. Skratka, s
                  črtanjem tega člena Slovenija ratificira konvencijo brez pridržkov.</p>
               <p>Ravno tako predlagamo redakcijski amandma k naslovu predloga zakona, ki naj bi se
                  po novem glasil zakon o ratifikaciji Konvencije o varstvu človekovih pravic in
                  temeljnih svoboščin, spremenjene s protokoli številka 3, 5 in 8  ter dopolnjene s
                  protokolom številka 2 ter njenih protokolov številka 1, 4, 6, 7, 9, 10 in 11. Gre
                  za pravno precizen naslov, kaj v bistvu ratificiramo, s čimer se je strinjala tudi
                  vlada. Z vsemi omenjenimi amandmaji so se predstavniki vlade na seji odbora
                  strinjali. Ravno tako pa smo v službi odbora ugotovili, da v slovenskem prevodu
                  besedila protokola številka 11 manjka del besedila, tako da že na tem mestu
                  apeliram, ko bo zadeva objavljena v uradnem listu, da se resnično detajlno
                  preveri, da bodo stvari korektno objavljene.</p>
               <p>To je bilo moje poročilo s seje odbora, dovolite mi pa, da ob koncu te
                  predstavitve povem še na nek način sporočilo državljanom Slovenije, kaj ta
                  konvencija za njih, to se pravi za nas vse skupaj pomeni. Osebno menim, da je
                  ratifikacija konvencije o človekovih pravicah in temeljnih svoboščinah majhen
                  korak za Evropo in za njen nivo varstva človekovih pravic, to se pravi, ta naša
                  ratifikacija, da pa je današnja ratifikacija velik skok za Slovenijo. Državljani
                  Slovenije imajo s konvencijo o varstvu človekovih pravic in temeljnih svoboščin
                  poroka več, da bodo njihove pravice in svoboščine spoštovane, da bodo živeli
                  življenje, vredno človekovega dostojanstva. To nam zagotavlja že naša ustava iz
                  leta 1991, zagotavlja nam spremljajoča zakonodaja, sprejeta v demokratičnem
                  parlamentu. S konvencijo, ki jo danes ratificiramo, smo si zagotovili tudi
                  mednarodno-pravna jamstva za naše človekove pravice in temeljne svoboščine.
                  Predlagam, da Državni zbor konvencijo ratificira. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage> Želijo besedo predstavniki poslanskih skupin? Kot
                  predstavnik poslanske skupine. V imenu poslanske skupine bo govoril gospod Tone
                  Peršak, potem pa še gospod Zmago Jelinčič. Gospod Peršak se je namreč pisno
                  prijavil.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Spoštovani poslanke in poslanci! Čeprav smo se komaj v zadostnem številu zbrali za
                  ratifikacijo te konvencije oziroma za sprejem zakona o ratifikaciji, se mi
                  vendarle zdi potrebno, da v imenu poslanske skupine povem, da se poslancem te
                  stranke zdi to pomemben in moram reči tudi slovesen trenutek, ko bomo to
                  tendencijo ratificirali v Sloveniji. Stranka - ne bi na dolgo govoril - si je
                  spoštovanje človekovih pravic in v zvezi s tem tudi spoštovanje zakonitosti in
                  pravne države postavila za eno svojih temeljnih, če ne glavnih načel,
                  programsko.</p>
               <p>Rad bi povedal to, kar je bilo kot argument za odlašanje za ratifikacijo oziroma
                  za to, da smo jo dobili šele sedaj, večkrat omenjeno, da bo prišlo ali pa da so še
                  rahle ali pa nekatere neusklajenosti obstoječe zakonodaje v Sloveniji s to
                  konvencijo, da je to seveda razumljivo, glede na to, da smo mi pač država v
                  prehodu in da velja v tej državi še marsikateri zakon, ki je pač veljal v nekem
                  čisto drugem sistemu, ki takšni konvenciji ni bil v celoti prilagojen. Ampak
                  zaradi tega nas ni treba biti sram, ker določene neusklajenosti in zaradi tega
                  tudi pridržke ob ratifikacijah je opaziti tudi v državah s precej daljšo
                  demokratično tradicijo, kot jo ima Slovenija.</p>
               <p>Važna je seveda naša volja in predpostavljam, glede na diskusijo na začetku te
                  seje, volja vseh političnih skupin, tako parlamentarnih, kot izvenparlamentarnih
                  za ratifikacijo te konvencije in tudi za spoštovanje te konvencije. To se mi zdi
                  zelo važno, ker bo to opredeljevalo naše delo in delo tega parlamenta tudi v
                  prihodnje in upam, da to tako bo.</p>
               <p>Mi smo seveda pod posebno pozornostjo demokratičnih držav Evrope, članic Sveta
                  Evrope in tako naprej, kako hitro bomo ratificirali to konvencijo in kako jo bomo
                  tudi spoštovali.</p>
               <p>Včasih je mogoče celo opaziti, da te države z večjo pozornostjo in bolj natančno
                  opazujejo spoštovanje teh konvencij pri teh novih državah, kot pri sebi, ampak to
                  seveda ni razlog, da bi mi imeli kakršnekoli pomisleke v zvezi s tem, ampak razlog
                  več, da to storimo in da se seveda hkrati - kot sem prej rekel - tudi ne samo
                  navzven, ampak tudi sicer zavežemo, da bomo ta nadzor tudi sami izvajali ves čas
                  in sproti, se pravi nadzor nad spoštovanjem te konvencije in tudi podobnih drugih
                  mednarodnih aktov. Mi bomo seveda glasovali za to ratifikacijo in upam, da bo
                  sprejeta, da tako rečem z aklamacijo. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Zmago Jelinčič, v imenu poslanske skupine.</p>
            </sp>
            <sp who="SDZ1:JelinčičZmago">
               <speaker>ZMAGO JELINČIČ:</speaker>
               <p>Hvala lepa za besedo. Vendarle smo dočakali, da bomo ratificirali to zadevo, ki je
                  toliko časa burila duhove in vendarle bomo vstopili v tisti krog držav, ki jih
                  Evropa sprejema nekako medse. Vendar pa bi imel eno pripombo.</p>
               <p>Poslanec dr. Lev Kreft je vložil amandma k 4. členu, da se ta člen črta. Jaz sem
                  proti temu, da bi se ta člen črtal, kajti konec koncev, zakaj ne bi dali enega
                  svojega pridržka tako, kot je predlagala Vlada in kot je predlagal tudi Odbor za
                  pravosodje pri Državnem zboru. Skoraj vse države imajo kakšen pridržek in mislim,
                  da ta pridržek ne bi bil tako hud, da bi kakorkoli oviral kakršnokoli izvajanje
                  ratifikacije ali pa izvajanje konvencije o varstvu človekovih pravic vključno z
                  vsemi protokoli, ki gredo zraven. Mislim, da se s tem zgolj prilagodimo tudi
                  slovenskemu zakonu, kajti če ne, bomo morali spreminjati slovenski zakon. In
                  mislim, da zaradi specifičnih razmer, ki v Sloveniji so, pridržek mora ostati.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanskih skupin? Prosim, gospod dr. Franc
                  Zagožen, izvolite!</p>
            </sp>
            <sp who="SDZ1:ZagoženFranc">
               <speaker>DR. FRANC ZAGOŽEN:</speaker>
               <p>Spoštovani zbor! Naša poslanska skupina tudi podpira ratifikacijo te konvencije,
                  zato smo zadnjič tudi predlagali, da storimo to čimprej. Smo pa istega mnenja kot
                  tudi kakšna druga poslanska skupina, da kak zadržek ne škodi. Če bi se odločili za
                  tak zadržek v zvezi z zakonom o tujcih, predvsem pa pričakujemo iz poročila Vlade,
                  oziroma iz obrazložitve sledi, da smo na precej drugih področjih veliko manj
                  usklajeni s to konvencijo. Pričakujemo, da se bo na tistih področjih naša
                  zakonodaja čimprej uskladila s to evropsko konvencijo. Žal desetletja prepozno,
                  vendar pa le. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanskih skupin? Ugotavljam, da ne.</p>
               <p>Dajem besedo poslancem in poslankam. Kdo želi besedo? Gospod Pahor, izvolite!</p>
            </sp>
            <sp who="SDZ1:PahorBorut">
               <speaker>BORUT PAHOR:</speaker>
               <p>Hvala lepa, gospod podpredsednik. Gospe in gospodje, mislim, da ima še kako prav
                  gospod Peršak, ko opozarja, da gre ob tem dogodku tudi za nek slovesen trenutek in
                  pričakoval sem, da bo Vlada izkoristila, da bo naslovila na ta visoki zbor in na
                  slovensko javnost nekaj izbranih besed o ratifikaciji tako pomembne konvencije kot
                  je Konvencija o človekovih pravicah. Ne samo zaradi tega, ker pravni akt pomeni
                  nekaj posebnega tudi sicer, med listinami, ki jih moramo spoštovati, temveč tudi
                  zato, ker ima izrazito političen pomen, za Slovenijo še posebej.</p>
               <p>Slovenija je mlada država. Kot demokratična, kot stabilna, kot napredna se šele
                  prebija v družino evropskih držav in sigurno drži, da je danes tudi evropska
                  javnost morda bolj tista, ki ni zainteresirana. Pozna manj kot si želimo. Tudi s
                  takimi ratifikacijami prebijamo obroč tega nepoznavanja. Zato se mi zdi prav, da
                  bi to Vlada bolj razumela kot se je izkazalo ob ratifikaciji te konvencije, ko je
                  samemu dejstvu ratifikacije pripisovala manjši pomen kot bi ga morali pripisati mi
                  vsi. Da so z našo indentiteto težave v evropski skupnosti, mislim na skupnost
                  evropskih držav nazadnje potrjujeta tudi dva zadnja dohodka, tako tisti v
                  Luksemburgu, kjer nam ni uspelo priti na seznam držav pridruženih partnerk
                  zahodno-evropske unije in nenazadnje zadnja konferenca v Parizu, kjer smo zadnji
                  hip izpadli iz deseterice oziroma deveterice držav, ki so postale članice pakta o
                  stabilnosti in so s tem neformalno dobile status tistega, ki čaka v naslednjem
                  vlaku za polnopravno članstvo v evropski uniji.</p>
               <p>Skratka, naj zaključim. Ratifikacija evropske konvencije o človekovih pravicah je
                  tako politično kot pravno poseben dogodek, ki mu mora dati tudi slovenska Vlada
                  težo. Mislim, da velja s to ratifikacijo izkoristiti priložnost, da obvestimo
                  širšo mednarodno javnost, da je Slovenija naredila še korak dalj v svoji obvezi,
                   da bo spoštovala človekove pravice. Ne pozabimo, italijanska vlada izkorišča prav
                  nepoznavanje evropske javnosti glede spoštovanja oziroma nespoštovanja kolektivnih
                  pravic italijanske manjšine pri nas zato, da tudi v Svetu Evrope še naprej izvaja
                  pritisk na našo državo. Mislim, da je danes dober dogodek, dober koristen dogodek
                  za to, da še enkrat opozorimo vse tiste, ki morda manj pozorno poznajo manjšinsko
                  ureditev pri nas, da Slovenija vsekakor hodi po najboljših demokratičnih
                  tradicijah sodobne Evrope in da želi v tej smeri graditi svoje odnose tudi na
                  področju mednarodnih kolektivnih človekovih pravic tudi v naprej. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Mozetič izvolite.</p>
            </sp>
            <sp who="SDZ1:MozetičMiroslav">
               <speaker>MIROSLAV MOZETIČ:</speaker>
               <p>Hvala lepa za besedo. Drage kolegice, spoštovani kolegi! Jaz se strinjam s tem, da
                  bi moral biti slovesni trenutek pri ratifikaciji te konvencije. Mislim, da
                  izjavljati, da smo za, nima smisla, ker smo to že pred enim letom obljubili, da
                  bomo to konvencijo sprejeli in je pač dolgo časa trajalo. Mislim, da bi bil ta
                  trenutek lahko še bolj slovesen, če bi vso tisto potrebno zakonodajo, pa spremembe
                  posameznih zakonov, ki jih je pač potrebno uskladiti - ne bom rekel s to
                  konvencijo - ampak bi bilo dovolj, če bi jih uskladili z našo ustavo in bi zadeve
                  bile skladne s konvencijo, potem bi bil lahko ta trenutek še bolj slovesen. Tako
                  da s tega vidika jaz tukaj pač opozarjam, ne želim govoriti, da bi morali dajati
                  rezerve. Hočem povedati samo to, da na nek način to konvencijo vsaj z neko majhno
                  figo v žepu ta trenutek sprejemamo, ker vrsto zakonov, vrsto določb v posameznih
                  zakonih nismo uskladili niti z našo ustavo - to dobro vemo, ampak tudi s to
                  konvencijo, ki se bo sedaj ko bo pač ratificirana in objavljena, dejansko
                  uporabljala kot domače pravo. Po vseh teh instrumentih, ki so dani na razpolago,
                  bomo pač lahko prišli tudi v določenih primerih pred to sodišče v Strassbourgu,
                  kjer se bo pač pojavilo to, da nimamo usklajene zakonodaje. Tako da te rezerve po
                  moje kljub vsemu ne bi bile tako hude, ampak ker smo izjavili in obljubili, da
                  rezerv ne bomo dajali. Če pogledamo ta člen, ki govori o rezervah pravi, da vsaka
                  država lahko ob podpisu te konvencije ali ob deponiranju svojih ratifikacijskih
                  listin izrazi pridržke ob katerikoli posebni določbi te konvencije, če kak zakon,
                  ki tedaj velja na njenem ozemlju, ni v skladu s takšno določbo. Če bi to naredili,
                  bi pokazali, če bi naredili rezerve, bi pokazali, da določene stvari še nimamo
                  skladne. Tako, da v tem smislu, ponavljam, to se bojim, da kljub vsemu nekako z
                  neko majhno figo v žepu to zadevo sprejemamo, zaradi tega ta dogodek ne more biti
                  tako grozno slovesen kakor bi želeli, da bi bil.</p>
               <p>Že na odboru sem rekel in ponovno predlagam tukaj pred zborom. Pričakujem, da bo
                  tako vlada in tudi potem mi v Državnem zboru naš program dela, kolikor trenutno
                  morda še ni usklajen, uskladili na ta način, da bomo čimprej zakonodajo, ki jo
                  moramo uskladiti - bom rekel najprej z ustavo in pa s to konvencijo - čim hitreje
                  sprejeli tako, da bomo tisto figo, ki jo sedaj malo držimo v žepu, čimprej
                  potegnili ven. Jasno, da je nemogoče gla-</p>
               <p>sovati proti tej konvenciji. Mislim, da je to skoraj malo smešno govoriti, da bom
                  glasoval za zakon, da se ratificira konvencija.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa! Kdo želi besedo? Besedo ima Lev Kreft.</p>
            </sp>
            <sp who="SDZ1:KreftLev">
               <speaker>DR. LEV KREFT:</speaker>
               <p>Drage poslanke in poslanci, hvala za besedo! Ne bi je jemal, če ne bi bilo nekaj
                  nasprotovanja k amandmaju, ki ga je sicer odbor potrdil, pa ne zato da bi
                  polemiziral, ampak zaradi tega, da bi obrazložil vse tisto, kar me je navedlo k
                  temu, da sem takoj vložil ta amandma. Najprej je treba reči, da s sprejemom
                  konvencije oziroma z dnem njene objave in z veljavnostjo zakona o ratifikaciji
                  postane vse besedilo konvencije zaradi 8. člena naše ustave del naše lastne
                  zakonodaje, se uporablja neposredno. S tem smo pridobili izredno bogat fond vira
                  človekovih pravic in svoboščin, na katerega se lahko sklicuje in ki nudi varstvo
                  vsakemu državljanu in vsaki državljanki. Seveda bi bilo dobro, ko bi se hkrati s
                  tem, ko sprejemamo zakon  o ratifikaciji te konvencije, zavedli pomena izvolitve
                  varuha oziroma varuhinje človekovih pravic, kajti ta institucija dobiva s to
                  ratifikacijo poleg zakona, ki smo ga sprejeli, novo oporo, novo natančneje
                  določeno področje dela, več možnosti za sklicevanje in za varovanje človekovih
                  pravic v tej naši novi samostojni in  suvereni državi.</p>
               <p>Seveda bi za začetek apeliral na vse politične skupine, poslanske klube v tem
                  Državnem zboru, da še pred odhodom na zaslužene, s tem se vsi strinjamo, počitnice
                  v avgustu, dejansko vzpostavimo delovanje urada varuha človekovih pravic, da bomo
                  res postali taka in tako urejena država na področju varstva človekovih pravic, kot
                  smo si z Ustavo zadali.</p>
               <p>Zdaj pa kar se tiče pridržka - tudi jaz nimam nič proti temu, da tudi naša država
                  uveljavi kakega od pridržkov. O tem je bilo pravzaprav že kaki dve leti govora,
                  kje bi se ta pridržek našel in katerega bi postavili. Konec koncev, v tej knjigi
                  jurisprudence, vezane na to konvencijo in njene protokole, je toliko pridržkov
                  držav, ki so že dolga leta članice Sveta Evrope, celo soustanoviteljice, da seveda
                  pridržki niso nobena posebna nerodnost in sramota. Narobe, so dobri in pravilni,
                  če so utemeljeni. Vendar se mi zdi, da ob tem iskanju možnosti za pridržek, če je
                  kakšna seveda sploh res potrebna z naše pozicije, to je stvar politične presoje,
                  je bilo zagotovo najdeno mesto, pri katerem ni nobenega razloga za pridržek. Prvič
                  zato, ker se to mesto v četrtem protokolu nanaša natančno na tujce, torej natančno
                  na državljanke in državljane drugih držav Sveta Evrope, poleg tega, da se nanaša
                  seveda na vse ostale tujce. Torej s tem ravno pravzaprav skušamo drugim nekaj
                  odvzeti in drugič seveda zaradi tega, ker na mestu, o katerem govori v slovenskem
                  zakonu o tujcih, ne stoji taka določba, ki bi bila v kakršnem koli nasprotju s to
                  konvencijo in do sedaj ji še noben pravni strokovnjak, mednarodni pravnik v tem ni
                  ugovarjal. Na tem mestu usklajevanje zakona o tujcih in s to konvencijo ni
                  potrebno, zlasti upoštevaje dejstvo, da imajo podobno določbo glede ugotovitve, da
                  so sicer z veljavnimi dokumenti, bivajoči tujci v državi pač, da jim je lahko
                  skrajšano bivanje, da se jim lahko odpove bivanje v primeru, da se ugotovi, da
                  nimajo sredstev za preživljanje. To ima zelo dosti evropskih držav in tudi predmet
                  nekaterih drugih evropskih konvencij, ampak v to celovito razlago se zdaj ne bi
                  spuščal, skratka zdi se mi, da je to mesto, na katerem bi bila stvar nepotrebna.
                  Da dodam še tretji argument natančno na ta člen, ne glede na zelo debelo knjigo,
                  kot vidite, ni v pregledu nobenega ugovora nobene od držav podpisnic. Tako da
                  zaradi tega, ker se mi je zdela stvar konkretno na tem mestu nesmiselna, sem
                  ugovarjal, ne pa zaradi tega, ker bi mislil, da ni primerno, da država Republike
                  Slovenije uveljavlja kakšen pridržek. Če ima ta pridržek kakšno osnovo, je seveda
                  zelo pametno, da ga povemo zdaj. Hkrati bi pa predlagal, da po sprejemu zakona o
                  ratifikaciji sprejmemo še dodatni sklep v naslednjem besedilu: Vlada Republike
                  Slovenije naj na prvo jesensko sejo Državnemu zboru dostavi informacijo s spiskom
                  zakonov, ki jih bo treba spremeniti zaradi uskladitve s to konvencijo in  drugimi
                  akti Sveta Evrope. S tem bi se na neki način odzval tudi razpravi, ki jo je imel
                  kolega Mozetič. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Besedo ima gospod Zmago Jelinčič.</p>
            </sp>
            <sp who="SDZ1:JelinčičZmago">
               <speaker>ZMAGO JELINČIČ:</speaker>
               <p>Hvala lepa. Kot sem razumel gospoda dr. Krefta in upam, da sem ga dobro, pri tem
                  konec koncev njegov amandma, da se črta, tisti pridržek niti ni tako smiseln.
                  Morda bi bilo res bolje, da tisti pridržek ostane. Mi je pa padlo v oči nekaj, kar
                  mi na žalost prej ni. Namreč, v ratifikaciji v 6. členu točka 3.e govori, da kdor
                  je zaslišan ali pa se ga zaslišuje, da ima brezplačno pomoč tolmača, ki ne razume
                  ali ne govori jezika, ki se uporablja pred sodiščem. To pomeni, da tisto, kar smo
                  sprejemali včeraj tukaj, ne velja nič. Zato bi jaz poprosil našo šarmantno Vlado,
                  da vsaj to uskladi z zakonom. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Geržina, prosim.</p>
            </sp>
            <sp who="SDZ1:GeržinaMiroslav">
               <speaker>MIROSLAV GERŽINA:</speaker>
               <p>Hvala lepa, gospod predsedujoči. Tudi sam sem zadovoljen, da bomo našli toliko
                  moči, da bomo le sprejeli in ratificirali to konvencijo. Ne zato, ker je to ne vem
                  kako velik skok, ker se zna zgoditi, da si pri velikem skoku  lahko nogo izvineš,
                  ko priletiš na neravna tla. O tem bi rad nekaj rekel.</p>
               <p>Bilo je že rečeno, da je potrebno sprejeti še določene zakone, ki naj bi bili v
                  skladu s to konvencijo. Tukaj notri sem preletel malo in sem iskal namensko, kaj
                  pišejo konvencija in protokoli o nekaterih zakonih, ki smo jih mi že sprejeli, ki
                  naj bi se pa tudi izvajali. Zaradi tega sem vesel, da bomo to ratificirali, ker se
                  bodo določeni ljudje, skupine in tako naprej, državljani, lahko obračali na to
                  konvencijo, se sklicevali. Recimo za primer: V protokolu z 20. marca 1952 leta, 1.
                  člen piše, da je potrebno spoštovati pravico premoženja. Nikomur ne sme biti
                  lastnina odvzeta. Mi imamo zakone vračanja lastnine, pa mislim, da se ne izvaja ta
                  zakon tako, kot je treba.</p>
               <p>Gledal sem 10. člen, ko govorijo o sprejemanju sporočil, obvestil in tako naprej,
                  vmešavanju javne oblasti, ne glede na meje in tako naprej. Jaz mislim, da v naših
                  medijskih prostorih se temu členu ne ustreza, dela se drugače. Recimo veliki
                  problemi in vihar je bil, ko so nekateri mirno zborovali in češ, sploh ne bi smeli
                  zborovati po nekaterih mnenjih, v 11. členu pa piše, da lahko mirno zborujejo in
                  tako naprej.</p>
               <p>To se pravi, sem vesel tudi zaradi tega, da se bodo na osnovi tega izvajali
                  zakoni, ki so že sprejeti in tudi zaradi tega, da se bomo približali še za en
                  korak Evropi, ki sicer ima tudi svoje črne točke. Predvsem tu v bližini nas, vemo,
                  kako se obnašajo, ampak mislim, da mi, kot mlada država, bomo morali to
                  spoštovati, če bomo hoteli postati člani ene od članic Evrope in zato sem še
                  toliko bolj vesel, da bomo to ratificirali. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Kdo želi besedo? Ugotavljam, da nihče več, zato lahko zaključimo splošno razpravo
                  in preidemo k drugi obravnavi v okviru hitrega postopka. To se pravi na odločanje
                  o posameznih členih predloga zakona.</p>
               <p>Glede na to, da imamo amandmaje k polovici členom, predlagam, da vendarle
                  sprejmemo sklep, da bomo o treh členih, torej o 1., 5. in 6. pa glasovali skupno
                  in dajem najprej to na glasovanje. Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta sklep sprejeli.</p>
               <p>Dovolite mi. Danes imamo še nove goste. To so člani Odbora za proračun in nevladne
                  programe <stage>(vmesni posvet s sekretarko)</stage> - Parlamentarne skupščine
                  Sveta Evrope, seveda. To se pravi, prišli so pogledati, kaj bomo ratificirali. Z
                  njimi je tudi predsednik Sir Keith Speed. Njega in vse člane delegacije lepo
                  pozdravljam! <stage>(Aplavz v dvorani.)</stage></p>
               <p>Seveda nadaljujem z glasovanjem tako, da dajem v obravnavo in na glasovanje
                  amandma k 2. členu zakona, ki se glasi: <q>"Uvodno besedilo konvencije in njeni
                  protokoli številka 1, 4, 6, 7, 9, 10 in 11 se nadomesti z besedilom konvencija in
                  njeni protokoli iz prvega člena."</q></p>
               <p>Dajem ta člen in amandma v obravnavo. Želi kdo besedo? Ugotavljam, da ne in dajem
                  ta amandma na glasovanje. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo ta amandma sprejeli.</p>
               <p>Na glasovanje dajem 2. člen zakona v celoti. Ugotovimo sklepčnost! <stage>(60
                     prisotnih.)</stage></p>
               <p>Kdo je za? <stage>(52 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo 2. člen sprejeli.</p>
               <p>Dajem na glasovanje 3. člen z amandmajem, ki se glasi: <q>"Črta se napovedni stavek:
                  Državni zbor Republike Slovenije daje naslednji izjavi. Pri redakciji besedila naj
                  se ustrezno popravi ločila v preostalih dveh odstavkih omenjenega člena."</q> Želi kdo
                  o členu in amandmaju razpravljati? Ugotavljam, da nihče. Dajem amandma na
                  glasovanje. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Dajem na glasovanje 3. člen v celoti. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(56 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta člen sprejeli.</p>
               <p>K 4. členu je vložen amandma. 4. člen se črta in pa amandma, to je amandma dr.
                  Krefta, ki ga odbor podpira in pa amandma gospoda Štefana Matuša. Drugi odstavek
                  4. člena se spremeni tako, da se glasi: <q>"2. člen protokola številka 4 h konvenciji
                  človekovih pravic in temeljnih svoboščin se bo uporabljal ob upoštevanju veljavnih
                  določil zakona o tujcih, ki ureja pogoje za odpoved prebivanja tujcev v Republiki
                  Sloveniji."</q></p>
               <p>Dajem ta dva amandmaja in 4. člen v obravnavo. Želi kdo besedo? Ugotavljam, da ne
                  in dajem na glasovanje najprej amandma Leva Krefta. Ugotovimo sklepčnost!
                     <stage>(58 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je ta amandma sprejet in s tem glasovanje o naslednjem amandmaju
                  odpade.</p>
               <p>4. člen smo črtali.</p>
               <p>Vse tri člene zakona, h katerim ni bil vložen noben amandma. Želi pred tem še kdo
                  razpravljati? Ugotavljam, da ne in jih dajem na glasovanje. Ugotovimo sklepčnost!
                     <stage>(58 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo tudi te tri člene sprejeli.</p>
               <p>V obravnavo dajem naslov zakona, h kateremu imamo amandma. Naslov se spremeni
                  tako, da se za besedami <q>"in temeljnih svoboščin"</q> vstavi vejica in besedilo
                  <q>"spremenjene s protokoli 3, 5 in 8"</q> dopolni <q>"s protokolom številka 2"</q>, tako da se
                  nov naslov glasi: <q>"zakon o ratifikaciji konvencije o varstvu človekovih pravic in
                  temeljnih svoboščin in spremenjene s protokoli številka 3, 5 in 8 ter dopolnjene s
                  protokolom številka 2 ter njenih protokolov številka 1, 4, 6, 7, 9, 10 in 11."</q></p>
               <p>Želi kdo o tem amandmaju o naslovu zakona razpravljati? Ugotavljam, da ne in dajem
                  amandma na glasovanje. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta amandma sprejeli in s tem spremenili naslov zakona v celoti.
                  Ker smo v drugi obravnavi spremenili 2., 3. in 4. člen in pa naslov zakona,
                  sprašujem, če želi kdo pred tretjo obravnavo vložiti amandma k predlogu zakona?
                  Ugotavljam, da nihče in zato dajem predlog, da, gospod Štefan Matuš, izvolite.</p>
            </sp>
            <sp who="SDZ1:MatušŠtefan">
               <speaker>ŠTEFAN MATUŠ:</speaker>
               <p>Hvala za besedo, spoštovani! Jaz bom ponovno vložil amandma za tako imenovani 3.a
                  člen.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Da, to je za novi 3.a člen.</p>
            </sp>
            <sp who="SDZ1:MatušŠtefan">
               <speaker>ŠTEFAN MATUŠ:</speaker>
               <p>3.a člen, ki bo imel podobno vsebino. Pričakoval sem, da se bo do črtanja 4. člena
                  opredelila tudi Vlada, vendar žal, se ni.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Prosim vas, da ta amandma pripravite, saj če bo besedilo podobno, gre predvsem za
                  to, da v imenu poslanske skupine lahko vložite ta amandma, ali pa z podpisi
                  desetih poslancev in bomo počakali, da to storite. Ker če bi šlo za vložitev
                  istega besedila, kot je bilo v drugi obravnavi črtano, mislim potem ni potrebno
                  kaj posebej pisati, ker ga imamo v tekstu.</p>
               <p>Pravkar sem bil obveščen, da gospod Matuš že narekuje amandma tako, da bo takoj
                  narejen.</p>
               <p>Prosim vse poslanke in poslance, da zasedete svoja mesta. Besedo ima gospod Štefan
                  Matuš, ki bo dal amandma.</p>
            </sp>
            <sp who="SDZ1:MatušŠtefan">
               <speaker>ŠTEFAN MATUŠ:</speaker>
               <p>Hvala za besedo! Kot sem napovedal, sem amandma tudi vložil oziroma ga je vložila
                  poslanska skupina, in sicer se glasi takole: Državni zbor Republike Slovenije daje
                  naslednji pridržek k 2. členu protokola številka 4: <q>"2. člen protokola številka 4
                  h konvenciji o varstvu človekovih pravic in temeljnih svoboščin se bo uporabljal v
                  upoštevanju veljavnih določil zakona o tujcih, ki urejajo pogoje za odpoved
                  prebivanja tujcev v Republiki Sloveniji."</q></p>
               <p>Jaz se bom tukaj še enkrat skliceval na mnenje Vlade in pa sicer tudi Ministrstva
                  za notranje zadeve, ki je predlagalo, da se ta pridržek da tej konvenciji, in
                  sicer ravno zaradi tega, da se, pridržek k 2. členu protokola številka 4, da se
                  pravica do svobodnega gibanja in do svobodne izbire prebivališča omeji tudi iz
                  razlogov kot jih to določa zakon o tujcih. Poudaril bi zakaj sem izvzel ven
                  prejšnjega besedila kot je bilo v originalu uradni list ta in ta iz načina kjer se
                  lahko recimo zakon spremeni, potem bo to uradni list za drugo številko itd. in
                  potem postane ta dikcija neveljavna. Hvala lepa.  Jaz bi predlagal, da amandma
                  podprete.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Zoran Thaler, prosim.</p>
            </sp>
            <sp who="SDZ1:ThalerZoran">
               <speaker>ZORAN THALER:</speaker>
               <p>Hvala lepa za besedo. Nisem se prej želel o tem oglašati, ampak ker že sprejemamo
                  konvencijo o človekovih pravicah in temeljnih svoboščinah, je seveda tudi prav, da
                  je temeljna poslančeva pravica do tega, da je nepoučen in da ne ve, kaj se je v
                  Državnem zboru in delovnih telesih že dogajalo.</p>
               <p>Predstavnik Vlade, gospod Debeljak je bil na seji odbora in se je seveda strinjal
                  s tem, kar vsak, ki približno pozna konvencijo, lahko ugotovi.</p>
               <p>Najprej moram povedati to. To, kar vi delate, s tem trdite, da naš zakon o tujcih
                  ni v skladu s konvencijo. Večina trdimo in kar je popolnoma jasno, da je v skladu
                  s konvencijo. Mi lahko po našem zakonu o tujcih delamo vse, kar piše v 23. členu.
                  Se pravi, odpovejmo bivanje tujcev <stage>(šteje od ena do šest)</stage>, zaradi
                  razlogov v  šestih alineah, pa s tem ne bomo kršili konvencije. S tem, če damo
                  pridržek, napotimo nekoga na to, da naš zakon ni v skladu s to konvencijo. To ni
                  res. Ta protokol številka 4 v 2. členu pravi, da vsakdo, ki je zakonito na ozemlju
                  naše države, ima namen oziroma pravico do svobode gibanja in do svobodne izbire
                  prebivališča. V točki 3 pa pravi: Pri izvajanju teh pravic ne sme biti nobenih
                  omejitev, razen tistih, ki so določene z zakonom. In nimamo določeno z zakonom,
                  kaj so razlogi, da lahko tujca izženemo. Tudi to, če ostane brez sredstev za
                  preživljanje in <gap n="..."/> preživljanje za čas prebivanja na območju Republike Slovenije,
                  ni kako drugače zagotovljeno. Po konvenciji se to da zlahka, tako kot vse druge
                  države to počnejo in poslanec Kreft je pravilno ugotovil, da imajo vse države to,
                  da te lahko izženejo, če beračiš oziroma se ne moreš preživljati, pa nobena ni
                  dala pridržka na ta člen. Skratka, če gre za varstvo pravic in svoboščin drugih
                  ljudi, to je formulacija, ki ti omogoča tudi to. Tako, da tisti, ki bi želeli
                  dajati pridržke na to konvencijo, zaradi tega, da bi bila, ne vem, država bolj
                  pomembna, ker bi vendarle dala kak pridržek. Mislim, da so sedaj časi modernejši
                  in da smo bolj pomembni in bolj znameniti, če ne damo pridržkov. Skratka, mislim,
                  da bi morali najti pridržke pri kakšnih drugih zakonih, ki so pa tako in tako vsi
                  v spreminjanju. Tako, da ponovno poudarjam, predstavnik Vlade, podsekretar
                  Debelak, ki mislim, da se s tem najbolj ukvarja, je absolutno sprejel to
                  argumentacijo, da tako tolmačenje 30. člena zakona o tujcih, gotovo ni v nasprotju
                  s konvencijo in da je zato tak pridržek brezpredmeten in da ga ni potrebno
                  dajati.</p>
               <p>Ponavljam, naš zakon o tujcih je dober. Omogoča izgon tujcev zaradi določenih
                  razlogov, ker očitno nekatere to najbolj skrbi in to brez tega, da bi bilo v
                  nasprotju s konvencijo. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod dr. Franc Zagožen. Izvolite.</p>
            </sp>
            <sp who="SDZ1:ZagoženFranc">
               <speaker>DR. FRANC ZAGOŽEN:</speaker>
               <p>Spoštovani zbor! S to interpretacijo gospoda Thalerja se v celoti strinjam in tudi
                  umikam amandma. Tudi jaz sem stvar razumel natančno tako. Želel pa sem, da se v
                  tem zboru razčisti, da naš zakon o tujcih ni v nasprotju z evropsko konvencijo o
                  človekovih pravicah. To je bilo uradno stališče Vlade, ki ga Vlada ni umaknila.
                  Torej amandma umikam in strinjam se, da je cela vrsta drugih zakonov, ki pa niso v
                  skladu s konvencijo. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Zdaj torej lahko dam na glasovanje. Želi še kdo besedo? Ugotavljam, da
                  ne in dajem na glasovanje zakon v celoti. Ugotovimo sklepčnost! <stage>(65
                     prisotnih.)</stage></p>
               <p>Kdo je za? <stage>(63 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo konvencijo v celoti sprejeli.</p>
               <p>Imamo pa še dva predloga sklepov. Upam, da Odbor za mednarodne odnose ne bo
                  zameril, če bom dal prednost svojemu, ker se smiselno nanaša na priprave na
                  izvedbo sklepa, ki ga je predlagal odbor. Moj predlog sklepa se glasi: Vlada
                  Republike Slovenije na prvo jesensko sejo Državnemu zboru dostavi informacijo s
                  spiskom zakonov, ki jih bo treba spremeniti zaradi uskladitve s to konvencijo in
                  drugimi akti Sveta Evrope. Sklep, ki ste ga dobili razmnoženega s strani Odbora za
                  mednarodne odnose se glasi: Odbor za notranje zadeve in pravosodje naj kot
                  pristojno delovno telo pripravi pregled prioritet glede sprejemanja zakonodaje, ki
                  jo je potrebno uskladiti z evropsko konvencijo o varstvu človekovih pravic in
                  temeljnih svoboščin spremenjeno s protokoli številka 3, 5 in 8 in dopolnjen
                  protokol številka 2 ter njenimi protokoli številka 1, 4, 6, 7, 9, 10 in 11.</p>
               <p>Ta dva sklepa dajem skupno v razpravo. Besedo ima gospod Zoran Thaler.
                  Izvolite!</p>
            </sp>
            <sp who="SDZ1:ThalerZoran">
               <speaker>ZORAN THALER:</speaker>
               <p>Hvala lepa, gospod predsedujoči! Menim, da se oba sklepa dopolnjujeta. Mi smo šli
                  na Odbor za notranjo politiko in pravosodje zato, ker če ste opazili v tem debelem
                  materialu, ki smo ga prejeli kot predlog zakona za ratifikacijo, na zadnjih treh
                  straneh obrazložitve, popolnoma na koncu, Vlada že razlaga, kateri so tisti
                  zakoni, ki so ali v proceduri ali bi jih bilo treba še prilagoditi. Zato na nek
                  način Vladi še ni potrebno še enkrat nalagati, da nam pripravi ta spisek, ker
                  menim, da obstaja. Verjetno je prav, da matično delovno telo za te zakone in
                  velikanska večina je teh je s področja pravosodja oziroma notranje politike,
                  skratka, da se to matično delovno telo, ki ga vodi gospod Pukl, usede in reče, da
                  so ti zakoni resnično problematični glede na konvencijo. Pojdimo najprej na to, da
                  jih prilagodimo.</p>
               <p>Drugače pa mislim, da bi lahko oba sklepa sprejeli in bi s tem Vladi dali tudi
                  rok, do kdaj mora najprej iti v proceduro zakona ali kaj podobnega. Skratka
                  predlagam, da ta sklep Odbora sprejmemo in da nam najvišje delovno telo za te
                  zakone čimprej predlaga, katere zakone naj najprej sprejmemo. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo besedo? Ugotavljam, da ne in dajem na glasovanje
                  najprej sklep, ki pravi: Vlada Republike Slovenije na prvo jesensko sejo Državnemu
                  zboru dostavi informacijo s spiskom zakonov, ki jih bo treba spremeniti zaradi
                  uskladitve s to konvencijo in drugimi akti Sveta Evrope. Prosim, da ugotovimo
                  sklepčnost. Samo trenutek.  Ugotovimo sklepčnost! <stage>(53
                  prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(l
                     poslanec.)</stage></p>
               <p>Ugotavljam, da je ta sklep sprejet in dajem na glasovanje drugi sklep. Odbor za
                  notranje zadeve in pravosodje naj kot pristojno delovno telo pripravi pregled
                  prioritet glede sprejemanja zakonodaje, ki jo je treba uskladiti z evropsko
                  konvencijo o varstvu človekovih pravic in temeljnih svoboščin, spremenjeno s
                  protokoli številka 3, 5 in 8 ter dopolni s protokolom številka 2 ter njenimi
                  protokoli številka 1, 4, 6, 7, 9, 10 in 11. Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(44 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta sklep sprejeli in s tem zaključujem to točko dnevnega
                  reda.</p>
               <p>Prehajamo na <title>31. TOČKO DNEVNEGA REDA</title>, to je na <title>DRUGO
                     OBRAVNAVO PREDLOGA ZAKONA O SAMOUPRAVNIH NARODNIH SKUPNOSTIH</title>.</p>
               <p>Bom počakal, da poiščete gradivo. Mislim, da ste zdaj vsi prišli do gradiva za 31.
                  točko dnevnega reda, predlog zakona o samoupravnih narodnih skupnostih je v drugo
                  obravnavo zboru predložila Vlada Republike Slovenije. Ali želi predstavnik Vlade
                  besedo? <stage>(Ne.)</stage> Predlog zakona je obravnavala Komisija za narodni
                  skupnosti kot matično delovno telo. Prosim poročevalca komisije, da predstavi
                  mnenje komisije o predlogu zakona. Besedo ima gospa Maria Pozsonec. Prosim,
                  izvolite.</p>
            </sp>
            <sp who="SDZ1:PozsonecMaria">
               <speaker>MARIA POZSONEC:</speaker>
               <p>Hvala lepa. Spoštovani predsednik, dragi kolegi, drage kolegice. Prav neverjetna
                  simbolika je, da po ratifikaciji konvencije o človekovih pravicah sledi obravnava
                  zakona o samoupravnih narodnih skupnostih. Pričakujem naklonjenost Državnega zbora
                  tudi do pravic narodne skupnosti. Pred nami je zakon o samoupravnih narodnih
                  skupnostih v drugi obravnavi. Po naši oceni je predlagatelj večinoma sledil
                  sprejetim stališčem in sklepom v prvi obravnavi v Državnem zboru, in sicer uvodni
                  člen je dopolnjen tako, da je jasno izražen namen, zakaj se ustanavljajo
                  samoupravne narodne skupnosti. Prav tako je bila sporna določba o vpisu v sodni
                  register izpuščena. Na novo so oblikovane naloge samoupravne narodne skupnosti,
                  pri tem pa so bile izpuščene konkretne obveznosti in naloge zato, ker so to že
                  določene z drugimi področnimi zakoni, npr. zastopstvo v svetih  javnih
                  zavodov.</p>
               <p>Prav tako je predlagatelj ocenil, da ne bi posebej vpisali med naloge skupnosti
                  to, da določa svoje simbole, saj je to statutarna materija. Še to, da ni mogoče v
                  predlogu predvideti, v katerih primerih lahko državni organi ali organ lokalne
                  skupnosti zavrne predlog sklepa narodne skupnosti.</p>
               <p>V komisiji smo se strinjali s temi rešitvami. Komisija se je prav tako opredelila
                  do posameznih vloženih amandmajev Samostojne poslanske skupine, komisija jih ni
                  podprla iz tistih razlogov kot Vlada, k nekaterim določbam pa je komisija
                  oblikovala svoje amandmaje, ali pa podprla amandmaje skupine poslancev s
                  prvopodpisanim Robertom Battellijem, kar je razvidno iz dodatnega poročila
                  komisije oziroma pregleda amandmajev. V danih primerih gre za liberalnejšo
                  določitev oblike in načina predstavljanja narodne skupnosti ter za določitev
                  financiranja skupnosti. Upam, da boste te amandmaje tudi vi podprli. Hvala
                  lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage> Preden preidemo na obravnavo in odločanje o posameznih
                  členih predloga zakona, mi dovolite, da ponovno rečem, v tej dvorani se ne da
                  voditi seje v teh popoldanskih trenutkih, ko sonce sveti celotni naši postavi
                  tukaj direktno v oči. Sramota je, da službe Državnega zbora, tolikokrat opozorjene
                  na to, še vedno niso zasenčile okna na desni strani dvorane, zato bom seveda
                  predlagal, da vodstvo Državnega zbora samo opravi prostovoljno delovno akcijo. Če
                  kdo ve za kakšno dovolj veliko lepenko, naj pa mi javi, prosim!</p>
               <p>Prehajamo torej h glasovanju po amandmajih. Prosim, izvolite. Ciril Pucko,
                  proceduralno.</p>
            </sp>
            <sp who="SDZ1:PuckoCiril">
               <speaker>CIRIL PUCKO:</speaker>
               <p>Gospod predsedujoči! Jaz lahko enemu pomagam.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Torej zagotovo ne meni, ker imam dioptrijo. Se pa zahvaljujem za prijaznost.</p>
               <p>Torej prehajamo h glasovanju po členih zakona in najprej predlagam, da sprejmemo
                  običajni proceduralni sklep, da bomo o tistih členih zakona, h katerim ni vložen
                  noben amandma glasovali skupno. Glasujemo o proceduralnem sklepu, da bomo o vseh
                  členih na katere ni vložen amandma glasovali skupaj. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta sklep sprejeli.</p>
               <p>K 1. členu je vložen amandma, ki se glasi: doda se novi drugi odstavek, ki se
                  glasi: <q>"Samoupravne narodne skupnosti lahko ustanovijo tudi pripadniki romske
                  narodne skupnosti na tistih območjih, kjer pretežno živijo."</q> Predlagatelja sta
                  Samostojna poslanska skupina in Brane Eržen. Vlada amandmaja ne podpira, matično
                  delovno telo amandmaja ne podpira.</p>
               <p>Želi kdo o tem amandmaju in členu razpravljati? Ugotavljam, da ne. Dajem najprej
                  amandma na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandmaja nismo sprejeli.</p>
               <p>Dajem na glasovanje nespremenjeni 1. člen v celoti. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo 1. člen sprejeli.</p>
               <p>K 6. členu je vložen amandma, ki se glasi: Besedilo 6. člena se nadomesti z novim,
                  ki se glasi: <q>"Pripadniki italijanske, madžarske in romske narodne skupnosti, ki
                  avtohtono živijo na narodnostno mešanih območjih, ustanovijo občinske narodne
                  skupnosti."</q> Predlagatelj Samostojna poslanska skupina in Brane Eržen. Vlada ne
                  podpira, matično delovno telo ne podpira. Želi kdo besedo o tem amandmaju in
                  členu? Ugotavljam, da ne in dajem najprej amandma na glasovanje. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Na glasovanje dajem 6. člen v celoti. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta 6. člen sprejeli.</p>
               <p>K 8. členu je vložen amandma. V drugem odstavku 8. člena se za besedama <q>"se
                  opravi"</q> doda beseda <q>"praviloma"</q>, ostalo besedilo ostane nespremenjeno. Amandma je
                  oblikovala komisija, vložen pa je v skladu s 191. členom. Želi kdo besedo k temu
                  amandmaju? Ugotavljam, da ne in dajem najprej amandma na glasovanje. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem tako spremenjen 8. člen v celoti. Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo člen sprejeli.</p>
               <p>K 9. členu sta vložena dva amandmaja.</p>
               <p>Prvi: <q>"Besedilo 9. člena se spremeni tako, da se glasi: Občinske samoupravne
                  narodne skupnosti se povezujejo v italijansko oziroma madžarsko samoupravno
                  narodno skupnost Republike Slovenije. Najvišji organ samoupravne narodne skupnosti
                  je Svet samoupravne narodne skupnosti."</q> Predlagatelj je skupina poslancev z
                  prvopodpisanim Robertom Battellijem. Vlada amandma podpira, matično delovno telo
                  amandma podpira.</p>
               <p>Drugi: V prvi vrstici prvega odstavka se za besedico <q>"se"</q> vstavi beseda <q>"lahko."</q>
                  Predlagatelj je Samostojna poslanska skupina in Brane Eržen. Vlada amandmaja ne
                  podpira, matično delovno telo amandmaja ne podpira.</p>
               <p>Dajem v obravnavo ta dva amandmaja. Želi kdo besedo? Ugotavljam, da ne. Dajem
                  najprej na glasovanje amandma pod točko 1. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo ta amandma sprejeli.</p>
               <p>In sedaj dajem na glasovanje amandma pod točko 2.</p>
               <p><stage>(vmesni posvet)</stage> Točno, da, ker smo spremenili celotni člen. Se
                  opravičujem, kar seveda pomeni, da o 9. členu v celoti prav tako ni potrebno
                  glasovati.</p>
               <p>K 11. členu sta vložena dva amandmaja. Pod točko 1: Za besedami <q>"način odločanja"</q>
                  se doda vejica in naslednje besedilo: <q>"način in oblike predstavljanja narodne
                  skupnosti Republike Slovenije"</q>. Ostalo besedilo ostane nespremenjeno. Predlagatelj
                  je skupina poslancev s prvopodpisanim Robertom Batellijem. Vlada amandmaja ne
                  podpira, matično delovno telo se ni opredelilo.</p>
               <p>Pod točko 2: Za besedama <q>"način odločanja"</q> se doda vejica in naslednje besedilo:
                  <q>"način in oblike predstavljanja samoupravne narodne skupnosti v Republiki
                  Sloveniji."</q> Ostalo besedilo ostane nespremenjeno. Predlagatelj je komisija na isti
                  način, kot sem ga že prej omenil.</p>
               <p>Želi kdo razpravljati o teh amandmajih? Prosim, gospod Battelli. Izvolite.</p>
            </sp>
            <sp who="SDZ1:BattelliRoberto">
               <speaker>ROBERTO BATTELLI:</speaker>
               <p>Hvala lepa za besedo. Spoštovane kolegice in kolegi! Poskusil bom na kratko
                  obrazložiti, zakaj se jaz zavzemam za sprejem tega amandmaja in zakaj ne delim
                  mnenja, da je amandma komisije pravilen in tudi v zadostni meri seveda, po mojem
                  mnenju, skladen z ustavo. Namreč, ko smo že od vsega začetka opredeljevali vlogo
                  in mesto samoupravnih narodnih skupnosti, smo jih še ob ustavni razpravi, vsaj v
                  narodnih skupnostih pojmovali, ne kot organizacijo, ampak kot mesto, kjer se
                  dogaja samouprava narodnih skupnosti, to je manjšin, da bom jasnejši, čeprav jaz
                  tega termina ne odobravam, ampak da ne pride do kakšnih čudnih asonanc, motečih,
                  bom uporabljal izraz manjšina, da bom jasnejši.</p>
               <p>Torej, samoupravne narodne skupnosti so mesto, kjer se dogaja samouprava manjšin.
                  Jasno je, da samoupravne narodne skupnosti, če naj to funkcijo vršijo, morajo
                  imeti svojo obliko organiziranosti. Ampak to je enako, kot morajo na primer enote
                  lokalne samouprave imeti svojo obliko organiziranosti. Skratka, kot tudi pravi
                  člen tega istega zakona, da so samoupravne narodne skupnosti, osebe javnega prava,
                  in tako naprej - sicer pa si lahko malo bolj pazljivo preberete 64. člen ustave in
                  boste videli, da ta vloga samoupravnih narodnih skupnosti točno izhaja iz 64.
                  člena ustave - torej, jaz zavračam razlago, po kateri bi bile samoupravne narodne
                  skupnosti neka organizacija. Če pa so mesto samouprave manjšin, potem je jasno, da
                  samoupravne narodne skupnosti določajo način in oblike predstavljanja manjšine. To
                  se pravi, ta statut ni isto, kot statut neke organizacije in neke prostovoljne
                  združbe državljanov, ampak je to statut neke enote samoupravljanja v državni
                  ureditvi Republike Slovenije. Zaradi tega bom jaz glasoval za ta amandma, kljub
                  temu, da Vlada nasprotuje, medtem ko se matično delovno telo ni hotelo opredeliti
                  do teh vprašanj in bom glasoval proti amandmaju komisije. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, predstavnik Vlade, direktor Urada za
                  skupnosti, gospod Winkler.</p>
            </sp>
            <sp who="SDZ1:WinklerPeter">
               <speaker>PETER WINKLER:</speaker>
               <p>Gospod predsedujoči, spoštovani poslanci! Vlada tega amandmaja ne podpira iz
                  naslednjih razlogov: 64. člen ustave Republike Slovenije daje posebno pozornost
                  pravicam narodnih skupnostih v naši republiki. In med temi pravicami so izrecno
                  naštete pravice, ki jih ima manjšina kot skupnost in tudi pravice, ki izhajajo iz
                  tega, da država Slovenija tej skupnosti, samoupravni narodni skupnosti, daje celo
                  nekatera javna pooblastila. Primeri so recimo v volilni zakonodaji in tako naprej.
                  Skratka, gre za to, da je ta skupnost dobila, poleg pravic, ki jih neposredno daje
                  64. člen Ustave, tudi posebne naloge in posebna pooblastila in ena med njimi je
                  tudi zastopanje interesov manjšine v Republiki Sloveniji. Tej koncepciji je sledil
                  predlagatelj s predlaganim zakonom in taka koncepcija je bila potrjena tudi na
                  prvi obravnavi zakona. Iz prvega člena predloženega zakona, pa tudi iz vseh
                  naslednjih, kjer so opredeljene naloge in funkcije te skupnosti, je jasno
                  razvidno, da je ena izmed temeljnih funkcij, ki jih ta skupnost ima, tudi
                  predstavljanje narodne skupnosti ali da rečemo, delovne manjšine. In zato menimo,
                  da ta skupnost ne more z nobenim svojim internim aktom, kot je statut, te pravice
                  prenesti na nekoga zunaj sebe. Lahko pa seveda brez vsega s svojim internim aktom
                  pooblasti svoje lastne interne organe, da jo predstavljajo v določenih zadevah na
                  posameznih ravneh. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo besedo? Ugotavljam, da ne in prehajamo k glasovanju.
                  Na glasovanje dajem najprej amandma pod točko 1, ki ga je vložila skupina
                  poslancev s prvopodpisanim Robertom Battellijem. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da ta amandma ni sprejet in dajem zdaj na glasovanje amandma, ki ga je
                  ustrezno vložila komisija pod točko 2. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je ta amandma sprejet.</p>
               <p>Na glasovanje dajem tako spremenjen 11. člen v celoti.  </p>
               <p>Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta člen sprejeli.</p>
               <p>K 14. členu <q>"a"</q> amandma, besedilo člena se spremeni tako, da se glasi: Lokalne
                  skupnosti lahko zagotovijo samoupravni narodni skupnosti nujno potrebne prostore
                  in druge možnosti za delo skladno s svojimi možnostmi. Predlagatelj je Samostojna
                  poslanska skupina in Brane Eržen. Vlada ne podpira, matično delovno telo ne
                  podpira. Ali želi kdo besedo? Ugotavljam, da ne in dajem najprej amandma na
                  glasovanje. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandmaja nismo sprejeli in dajem na glasovanje 14. člen v celoti.
                   Ugotovimo sklepčnost! <stage>(40 prisotnih.)</stage> Prosim, da ponovno ugotovimo
                  sklepčnost <stage>(45 prisotnih.)</stage> Samo še enkrat bomo ugotavljali
                  sklepčnost. <stage>(47 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta člen sprejeli. K 16. členu imamo amandma, doda se drugi
                  odstavek, ki se glasi: Sodelovanje samoupravne skupnosti s pripadniki narodnostne
                  skupnosti v drugih državah poteka na kulturnem področju in ne zajema političnega
                  delovanja v nadregionalnem okviru, ki presega obstoječe državne meje. Predlagatelj
                  je Samostojna poslanska skupina in Brane Eržen. Vlada amandmaja ne podpira,
                  matično delovno telo ne podpira. Ali želi kdo besedo o tem amandmaju in o tem
                  členu? Ugotavljam, da nihče in dajem najprej amandma na glasovanje.  </p>
               <p>Ugotovimo sklepčnost! <stage>(41 prisotnih.)</stage> Predlagam vam, da vsaj ta
                  zakon končamo. Dajmo končati to, potem bomo pa videli, koliko vas bo še pritiskalo
                  na gumbe. Da ne bi prekinili v sredini, ker imamo toliko postopkov prekinjenih
                  sredi točke, sredi dnevnega reda, da potem dejansko že sami več ne vemo, katero
                  točko kje nadaljujemo. Prosim, da ponovno ugotovimo sklepčnost. Glasujemo o
                  amandmaju k 16. členu. <stage>(48 prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandma ni sprejet.</p>
               <p>Dajem na glasovanje 16. člen v celoti.</p>
               <p>Kar se tiče trenutka, ko pritisnete na gumb, zadržim najavo, prosim, da ugotovimo
                  sklepčnost do trenutka, ko se pač lahko prižge lučka, ker aparature ne delajo tako
                  hitro kot mi. Tisti, ki pritisnejo prej, jih ne zabeleži aparat. Prosim, da
                  pristopimo k zadevi še enkrat in da pritiskate na gumb takrat, ko vas pozovem.
                  Prosim, da ugotovimo sklepčnost. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo 16. člen v celoti sprejeli.</p>
               <p>K 18. členu imamo štiri amandmaje.</p>
               <p>Prvi: Četrta in peta vrstica prvega odstavka se nadomesti z novo, ki se glasi:
                  <q>"Italijanske, madžarske in romske narodne skupnosti pa iz proračuna Republike
                  Slovenije."</q> Predlagatelj Samostojna poslanska skupina in Brane Eržen. Vlada in
                  matično delovno telo tega amandmaja ne podpirata.</p>
               <p>Drugi: K prvem odstavku 18. člena se besedilo pokrajinske samoupravne narodne
                  skupnosti italijanske oziroma madžarske narodne skupnosti nadomesti z naslednjim
                  besedilom: <q>"italijanske oziroma madžarske samoupravne narodne skupnosti v
                  Republiki Sloveniji."</q> Ostalo besedilo ostane nespremenjeno. Predlagatelj je na
                  ustrezen način komisija. Vlada ta amandma podpira.</p>
               <p>Tretji: Drugi odstavek 18. člena se spremeni tako, da se glasi: <q>"V skladu z
                  zakonom se zagotavljajo sredstva samo za delovanje organizacij in javnih zavodov,
                  ki delujejo za potrebe narodnostne skupnosti v Republiki Sloveniji, sredstva
                  samoupravnih lokalnih skupnosti iz proračuna Republike Slovenije in drugih virov."</q>
                  Predlagatelj Samostojna poslanska skupina in Brane Eržen. Vlada amandmaja ne
                  podpira, matično delovno telo amandmaja ne podpira.</p>
               <p>Četrti: V drugem odstavku 18. člena se za besedami <q>"potrebe narodnih skupnosti"</q>
                  črta vejica in doda naslednje besedilo: <q>"in za financiranje dejavnosti iz 16.
                  člena."</q> Ostalo besedilo ostane nespremenjeno. Predlagatelj je skupina poslancev z
                  prvopodpisanim gospodom Robertom Battellijem. Vlada amandma podpira, matično
                  delovno telo amandma podpira.</p>
               <p>Dajem vse te amandmaje in ta člen v obravnavo. Želi kdo besedo? Ugotavljam, da
                  nihče in prehajam na glasovanje.</p>
               <p>Na glasovanje dajem najprej amandma pod točko 1. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 3. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(4 poslanci.)</stage> Je kdo proti? <stage>(28
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Na glasovanje dajem sedaj še amandma pod točko 4. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je ta amandma sprejet.</p>
               <p>Dajem na glasovanje ta člen v celoti. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta člen v celoti sprejeli.</p>
               <p>Dajem v obravnavo vse druge člene, na katere ni bil vložen noben amandma. Želi kdo
                  besedo? Ugotavljam, da ne in dajem vse druge člene na glasovanje. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo vse druge člene zakona sprejeli in dajem v obravnavo naslov
                  zakona. Želi kdo besedo o naslovu zakona? Ugotavljam, da ne in dajem naslov zakona
                  na glasovanje. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo naslov zakona sprejeli.</p>
               <p>S tem zaključujem drugo obravnavo tega zakona in to točko. Imamo še predlog
                  sklepa, da predlagatelj pripravi ta zakon za tretjo obravnavo. Dajem tudi ta sklep
                  na glasovanje. Glasujemo o proceduralnem sklepu, da predlagatelj pripravi zakon za
                  tretjo obravnavo. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo tudi ta sklep sprejeli.</p>
               <p>S tem zaključujem to točko dnevnega reda.</p>
               <p>Naslednja točka dnevnega reda je <title>32. TOČKA - PREDLOG ZAKONA O VOJNIH
                     INVALIDIH.</title>
               </p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik vlade besedo? Prosim, izvolite.</p>
            </sp>
            <sp who="SDZ1:StušekJanko">
               <speaker>JANKO STUŠEK:</speaker>
               <p>Spoštovani predsedujoči, spoštovane poslanke in poslanci! Pred seboj imamo vladni
                  predlog zakona o vojnih invalidih, ki ga je vlada predložila v parlamentarno
                  obravnavo po 68. seji 9.2.1994 in to po dvakratni odložitvi sklepanja oziroma
                  dopolnjevanja tekstov.</p>
               <p>Brez dvoma pomemben zakon ima sledeča izhodišča. Osnovno je bil 50. člen ustave,
                  uskladitev bivše zvezne zakonodaje v prvi vrsti, če se spomnimo obdobja, ko je
                  bilo to izredno aktualno in nujno tudi v hudi časovni stiski. Integralni zakon
                  sedanjih štirih zakonov, ki urejajo to področje, mednarodna določila glede
                  ureditve invalidno prizadetih oseb, modernizacija zakona in približevanje tretjemu
                  akcijskemu programu evropske skupnosti za pomoč prizadetim osebam, to je program
                  Helios 2 za leto 1993 - 1997 in primerljivost z ostalo evropsko zakonodajo, ki je
                  navedena vsaj v tistih osnovnih konturah oziroma v najpomembnejših tekstih tudi v
                  samem predlogu zakona. Predhodni postopki so pri tako pomembnem zakonu terjali
                  vrsto usklajevanj s prizadetimi in tudi usklajevanj s skupinami, ki pravzaprav
                  danes predlagajo oziroma odbori in komisijami, ki danes predlagajo tudi svoje
                  pripombe, ali se bodo vključili v diskusijo.</p>
               <p>Glavne spremembe pri tem zakonu, pri tem integralnem zakonu, ki sedaj nekako
                  združuje vse prejšnje kategorije, so sledeče: Nova osnova za izračun invalidnine
                  iz povprečja osebnega dohodka, ki je bil veljaven po prejšnji zakonodaji plus 80%,
                  na določeni znesek, ki je predlagan v tem zakonu - to je 63.800 tolarjev, ki ga je
                  določila Vlada. Uskladitev nekaterih kriterijev s pokojninsko zakonodajo, gre
                  predvsem za določene dele kategorij pri dodatku za pomoč in postrežbo, kjer gre za
                  tisti del invalidnosti, ki ni nastal iz naslova vojne invalidnosti, ampak je
                  vojaški invalid to dobil v kasnejših obdobjih iz naslova delovne ali druge
                  invalidnosti, pa presega večino odstotka invalidnosti, ki jo ta invalid ima.</p>
               <p>Nadalje, zmanjšanje sorazmerja med najvišjo in najnižjo invalidnostjo od 100 proti
                  2,8%, glede na odstotek invalidnosti, ki ga imamo, 100% pa 101. kategorije napram
                  20%, kot najosnovnejši vojni invalid.</p>
               <p>Uskladitev nesorazmerja med povečanjem invalidnin od jugoslovanskega bivšega
                  povprečja osebnih dohodkov na slovensko povprečje. Tu je šlo, kot vemo za
                  sorazmerje 28%, ki se z določitvijo tega novega zneska popravlja.</p>
               <p>Nadalje gre tudi za poudarek na rehabilitaciji, ki na nek način predstavlja
                  modernizacijo tega zakona v smislu - jasno za tiste invalidne kategorije, ki so
                  mlajše, torej za tiste invalide, ki so mlajši, ker tudi zakon določa cenzusno
                  življenjsko obdobje, ko rehabilitacija pravzaprav - razen če ne želi - ni več
                  nujna.</p>
               <p>Poudarek je tudi na funkcionalnih oblikah pomoči in pa tudi glede na zmožnosti
                  naše družbe. Možnosti financiranja in vključevanja invalidov v delovni proces.
                  Torej, da se zagotovijo sredstva, da se pri vključevanju tega invalida v delovni
                  proces tudi iz tega naslova financira prilagoditev delovnega mesta in delovnih
                  pogojev.</p>
               <p>Jasno, da je pri tako pomembnem zakonu, kot je ta in tudi tako delikatnem, ker
                  zajema najbolj hendikepirano kategorijo naših državljanov, bila tudi pri vsem
                  usklajevanju vrsta očitkov, ki se vlečejo vse od vložitve tega predloga, pa do
                  danes. Če naštejem nekaj teh glavnih očitkov. Gre za predvsem očitek glede nove
                  osnove, čeprav je pri določanju te nove osnove s prizadeto kategorijo bilo nekako,
                  lahko rečem, status quo z nekaj pripombami, da bi jim zakon moral določiti to
                  osnovo takrat, ko bo sprejet, ne pa vnaprej, vendar obstalo je pri 63.800, kot
                  očitek pa ta kategorija ima prizvok izpeljave.</p>
               <p>Nadalje, glavni očitek prizadetih je izguba ortopedskega dodatka, ki je bil vštet
                  kot sociala in je tudi, kot preoblikovan, zajet v zakonu, vendar ne na takšen
                  način, kot je bilo to doslej.</p>
               <p>Drugačna odmera pravic do avtomobila, kjer gre za stopnjo možnosti oziroma za
                  pridobitev te pravice do nabave avtomobila v višini 10 tisoč mark, vezano na
                  socialni status. To je v zakonu zajeto. Sedaj je bil ta znesek, ne glede na
                  socialni status oziroma na premoženjsko stanje, vendar to sorazmerje je konec
                  koncev bilo tudi tolerantno še sprejeto pri prizadetih kategorijah, čeprav očitek
                  je ostal. Zelo oster očitek je bil prehod na financiranje za nazaj. Torej na
                  izplačevanje za nazaj, kar je ostalo kot sporno o trditvah iz neenakih stališč,
                  ker z našega zornega kota kot predlagatelja, je to edina kategorija, ki se
                  izplačuje še za nazaj. Torej ne od nastanka invalidnosti, ampak od ugotovitve in
                  priznanja tega invalidskega statusa, ker gre za enomesečni zamik.</p>
               <p>Naslednji očitek je tudi primerjava z delovnimi invalidi, kar je z druge strani
                  tudi očitek nekaterih delovnih teles, tako vladnih kot tudi parlamentarnih, in
                  obveznost, ki so jo dala ta telesa pripravljalcu zakona, da skuša ugotoviti, kako
                  se ta kategorizacija določa, odnosno, da se skuša čimbolj izenačiti vse vrste
                  invalidov glede določitve stopnje te invalidnosti. Sama prizadeta skupina teh
                  invalidov to odklanja.</p>
               <p>Naslednje je, da v to kategorijo niso vključene vse kategorije invalidnosti. Tu
                  gre predvsem za vključitev vojnih invalidov oziroma invalidov iz obdobja vojne. V
                  mislih imam nemške mobilizirance, ki po načelu konteksta te filozofije zakona,
                  pravzaprav ne sodijo po mnenju Vlade v to kategorijo.</p>
               <p>In eden od pomembnih očitkov je tudi neuravnovešenost kriterijev izplačila
                  invalidskih prejemkov. Tu gre za sorazmerje med vsemi kategorijami invalidov v
                  primerjavi z kategorijami vojnih invalidov. Jasno, da gre tu za neenakomernost
                  oziroma za nesorazmerje, ker gre za nekajkratno razliko. Kljub vsemu pa lahko
                  rečemo, da gre iz vzroka ne iz posledice iz načina kako in kdo je povzročil to
                  invalidnost, ne pa iz načina kdo plačuje te zneske.</p>
               <p>Pri tem so imeli tudi odbori, oziroma delovna telesa Državnega zbora pripombe. Če
                  navedem samo tri ali štiri pripombe.</p>
               <p>Pri zdravstvenem varstvu ni upoštevano premoženjsko stanje invalidov, kar sem
                  delno že omenjal, torej iz tistega splošnega očitka, da je zdravstveno varstvo kot
                  eno izmed pomembnejših kategorij invalidskega varovanja vojnih invalidov tudi pri
                  ostalih državah, tudi pri drugih državah izredno pomembno in je ena od osnovnih
                  kategorij. Po filozofiji zakona ni vezana na socialni status, ampak je vezana
                  preprosto na stanje oziroma na pridobljeni status, kar je tudi v sorazmerju z
                  zakonom o zdravstvenem varstvu, ker jim je ta osnovna pravica tudi
                  zagotovljena.</p>
               <p>Ta pripomba je z našega vidika vprašljiva v toliko, da morda nekatere izjeme, ki
                  izstopajo glede tega zdravstvenega varstva in ki se jih morda da urediti na
                  drugačen način, naj ne bi potem preprečile ali pa preveč znižale cenzusa pri tem
                  določanju premoženjskega stanja invalidnih oseb.</p>
               <p>Dalje, dodatek za pomoč in postrežbo v enaki višini za vse invalide upravičence,
                  ki se nanaša na filozofijo, da dodatek za pomoč in postrežbo ni kategorija, ki ni
                  denarno izplačilo, ki je vezano direktno na invalidnino, ampak je denarno
                  izplačilo, ki ga država daje invalidu zaradi tega, da invalid to neko osebo plača,
                  skrbi za njega in za njegovo počutje. Jasno, da je ta dodatek velika razlika med
                  delovnimi in vojnimi invalidi. Ta dodatek tudi nastaja iz neke osnovne razlike,
                  ker pri vojnih invalidih enostavno določi ta dodatek. To pomeni še enkratno
                  osnovno invalidnost, medtem ko pri delovnih invalidih je ta dodatek vezan na
                  plačilo, torej na delovno razmerje oziroma na vložek, ki se plačuje iz dela.</p>
               <p>Izplačilo zadržane invalidnosti za civilne invalide vojne od nastanka invalidnosti
                  je bila tudi ena od pripomb, ki jo v bistvu zavračamo zaradi tega, ker je
                  praktično nastanek invalidnosti ugotovljiv, kar se te države tiče z izdano
                  veljavno odločbo. Zato je skorajda nemogoče ugotavljati, oziroma omogočiti že,
                  ampak nemogoče je postopati na način, ki bi ta pravni sistem ovrgel.</p>
               <p>In pa vprašanje statusa pooblastila ministrstva je tudi bilo ena od pomembnejših
                  pripomb na ta zakon že v samem postopku. Gre pa za preprosto dejstvo in pripombo
                  invalidov, da je resorno ministrstvo preveč pooblaščeno za rešitev posameznih
                  vprašanj, ki se tičejo temeljnih pravic invalidov. Dejstvo je tudi to, da izračun
                  oziroma ugotavljanje iz vse prejšnje zakonodaje v seštevku nič bistveno ni
                  razširjenega oziroma lahko rečemo, da je to sorazmerje skorajda enako, sicer pa iz
                  teh pripomb tudi lahko ugotovimo, da bomo skušali vse v postopku v drugem branju
                  ugotoviti oziroma izboljšati, če le za to obstoji pravna osnova. V globalu na
                  nobenem od odborov, na nobeni od komisij, pa tudi pri prizadetih strankah,
                  prizadetih osebah, ni bil zakon zavrnjen kot temelj. Omenil sem pa te
                  najosnovnejše pripombe. Zato pozivam poslance in poslanke, da v tem duhu tudi
                  razpravljamo in da konstruktivno oblikujemo akt, ki je nedvomno pomemben in zlasti
                  še menim, da uskladimo sedanja nesorazmerja in tudi izplačila na tem področju.
                  Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlog zakona je obravnaval Odbor za zdravstvo, delo, družino in
                  socialno politiko kot matično delovno telo. Prosim poročevalca, da predstavi
                  mnenje odbora o predlogu zakona. Besedo ima gospod Štefan Kociper.</p>
            </sp>
            <sp who="SDZ1:KociperŠtefan">
               <speaker>ŠTEFAN KOCIPER:</speaker>
               <p>Hvala lepa. Gospod podpredsednik, spoštovane gospe in gospodje! Pričenjamo
                  razpravo o paketu zakonov, ki jih je obravnaval tudi matični odbor, se pravi Odbor
                  državnega zbora za zdravstvo, delo, družino in socialno politiko kot matično
                  delovno telo in sicer je pričel tudi pri zakonu o vojnih invalidih, ki je temeljni
                  zakon  za druga dva zakona. Ta zakon je predložila Vlada, odbor pa ga je
                  obravnaval na 29. seji 8.3.1994, 31. seji 10.3.1994 in zaključil razpravo na to
                  temo na 35. seji dne 12.5.1994. Torej odbor je celotnemu paketu teh zakonov
                  posvetil izjemno pozornost. Na razpravo je povabil vse prizadete skupine, ki jih
                  ti trije zakoni tako ali drugače obravnavajo in vključujejo in tudi prisluhnil
                  posameznim skupinam, njihovim predlogom in stališčem ter tudi na koncu sprejel k
                  temu zakonu o vojnih invalidih, stališča, predloge stališč in sklepov, ki jih
                  imate tudi v tem poročilu.</p>
               <p>Odbor je po temeljiti razpravi o številnih predlogih, ki so jih predložile
                  posamezne skupine, ki se čutijo nagovorjene s tem zakonom, tudi glasoval o
                  posameznih stališčih, predlogih stališč in sklepov, ki so jih predlagali posamezni
                  poslanci. Teh predlogov stališč in sklepov, kot sem že omenil, je tukaj enajst,
                  medtem ko v razpravi sami je bilo ponujenih veliko več.</p>
               <p>Odbor se je seznanil z mnenjem Sekretariata za zakonodajo in pravne zadeve, ki je
                  posebej opozoril na 50. člen ustave in 18. člen ustavnega zakona Republike
                  Slovenije ter s pravno-tehničnega vidika oblikoval sedem pripomb. Odbor se je tudi
                  seznanil s pisnimi pripombami zainteresiranih društev in združenj, kot sem že prej
                  omenil. Predstavniki vseh navedenih društev in združenj so svoje pripombe
                  posredovali tako ustno kot pisno tudi odboru. Odbor se je seznanil tudi z mnenjem
                  Komisije za vprašanje invalidov pri Državnem zboru in z mnenjem Komisije za
                  negospodarske dejavnosti pri Državnem svetu Republike Slovenije.</p>
               <p>Na podlagi vseh prispelih pripomb je odbor pripravil preglede le-teh. Resorno
                  ministrstvo pa se je pred odločanjem o predlogu stališč in sklepov do vseh pripomb
                  tudi opredelilo. Na osnovi prispelih pripomb ter mnenja Ministrstva za delo,
                  družino in socialne zadeve je odbor oblikoval in sprejel naslednji predlog stališč
                  in sklepov, ki jih predlaga Državnemu zboru Republike Slovenije v sprejem.</p>
               <p>Prvič, Državni zbor ocenjuje, da je predlagani zakon o vojnih invalidih primerna
                  podlaga za pripravo predloga zakona za drugo obravnavo.</p>
               <p>Drugič, Vlada naj pri pripravi zakona za drugo obravnavo upošteva mnenje
                  Sekretariata za zakonodajo in pravne zadeve.</p>
               <p>Tretjič, Vlada naj pri pripravi zakona za drugo obravnavo upošteva temeljne cilje,
                  enotna izhodišča in kriterije sistemske ureditve predloga zakona tako, da zagotovi
                  vsem invalidom enakopravne pogoje za delo in življenje.</p>
               <p>Četrtič, predlagatelj zakona naj pri pripravi besedila za drugo obravnavo
                  natančneje opredeli, kateri vojni invalidi s stalnim prebivališčem v tujini imajo
                  pravico do invalidnine, dodatka za posebno invalidnost in dodatka za pomoč in
                  postrežbo, ko se nahajajo oziroma bivajo na območju Republike Slovenije.</p>
               <p>Enako naj se uredi tudi za njihove družinske člane.</p>
               <p>Petič, predlagatelj zakona naj pri pripravi besedila za drugo obravnavo vključi v
                  opredeljevanje določene stopnje invalidnosti tudi okvaro duševnega zdravja.</p>
               <p>Šestič, predlagatelj zakona naj pri pripravi besedila za drugo obravnavo pri
                  zagotavljanju zdravstvenega varstva invalidov predvidi možnost upoštevanja
                  premoženjskega stanja posameznega upravičenca.</p>
               <p>Sedmič, predlagatelj zakona naj pri pripravi besedila za drugo obravnavo pripravi
                  take rešitve, da bo dodatek za pomoč in postrežbo in ortopedski dodatek
                  zagotovljen v enaki višini za vse invalide, ki so upravičeni do tega dodatka.</p>
               <p>Osmič, predlagatelj zakona naj pri pripravi besedila za drugo obravnavo predvidi
                  uporabo enotnih kriterijev, ocenjevanja invalidnosti za vse invalide.</p>
               <p>Devetič, predlagatelj zakona naj pri pripravi besedila za drugo obravnavo prouči
                  možnosti in načine reševanja za državne invalidnine civilnih invalidov vojne od
                  nastanka invalidnosti do 1.1.1993.</p>
               <p>Desetič, predlagatelj zakona naj pri pripravi besedila za drugo obravnavo prouči
                  in ugotovi, ali so potrebna in smiselna vsa pooblastila ministrstva za odločanje o
                  zadevah, ki vplivajo na obseg in kvaliteto pravic invalidov.</p>
               <p>Enajstič, predlagatelj zakona naj pripravi besedila za drugo obravnavo prouči
                  možnost izenačitve družinske invalidnine po padlem borcu z družinsko invalidnino
                  po drugi umrli osebi.</p>
               <p>Na koncu naj dodam še to, da je odbor po obširni razpravi in temeljiti obravnavi
                  te občutljive materije prav v tem zakonu in tudi v zakonu o vojnih veteranih in v
                  zakonu o žrtvah vojnega nasilja skupaj z združenji in skupinami, ki se čutijo v
                  teh zakonih, ki so obravnavani v teh zakonih, strpno razpravljal in to upam, da bo
                  to storil tudi Državni zbor. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo</p>
               <p>predstavnik Sekretariata za zakonodajo in pravne zadeve? <stage>(Ne.)</stage>
                  Želijo besedo predstavniki poslanskih skupin? Gospod Miran Potrč, prosim.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Hvala lepa. Predsednik Odbora za delo, zdravje in socialno politiko je prav
                  poudaril, po mojem, med ostalim tudi dve stvari. Prvič, da je nujno potrebno tri
                  zakone - zakon o vojnih invalidih, zakon o žrtvah vojnega nasilja in zakon o
                  vojnih veteranih - na nek način obravnavati kot celoto. Posebej zato, ker je zakon
                  o vojnih invalidih zakon, iz katerega se uporabljajo ali pa izhajajo ali pa
                  smiselno nanašajo tudi pravice, ki so urejene v nekaterih drugih zakonih.  </p>
               <p>Drugo, kar se mi zdi smiselno poudariti je dejstvo, da bi bilo kolikor je mogoče
                  pametno in prav, da poskušamo o rešitvah v teh zakonih - ob dejstvu, da zadevajo
                  precejšnje število zainteresiranih - obravnavati čim bolj mirno in strpno in po
                  dolgih obljubah, ki smo jih morda z različno intenziteto, pa kljub temu večini teh
                  skupin dajale vse poslanske skupine, priti do nekih sprejemljivih rešitev.</p>
               <p>Če poudarim ti dve izhodišči, pa moram hkrati reči, da v zvezi s prvim - to je s
                  povezanostjo te zakonodaje - posebej zakona o vojnih invalidih in zakona o vojnih
                  veteranih - predloga stališč odbora k zakonu o vojnih invalidih ne razumem.</p>
               <p>Matično delovno telo izhaja iz koncepta, po katerem bi morali bistveno na drug
                  način pristopiti k ugotavljanju invalidnosti kot doslej in na bistveno drug način
                  pristopiti tudi k ugotavljanju pravic invalidnih oseb, kot doslej.</p>
               <p>Predpostavlja namreč, da bi ne glede na to, ali gre za vojaškega invalida, ali gre
                  za delovnega, mirnodobskega invalida, civilnega invalida vojne, bila stopnja
                  ugotavljanja njegove invalidnosti po enakih kriterijih za vse enaka in tudi
                  pravice, ki bi jih na podlagi te invalidnosti pridobivali, ali kot invalidnino ali
                  dodatek za postrežbo, pomoč, zdravstveno varstvo in podobno, enake.</p>
               <p>Jaz bi ob tem rad povedal, da v principu lahko sprejmem takšen pristop, čeprav
                  nisem prepričan, da je edini mogoč, ampak mislim, da bi ga bilo možno tudi
                  sprejeti. Bojim pa se, da odbor pri tem ne računa z nekaterimi dejstvi. Če takšen
                  pristop sprejmemo, po mnenju strokovnjakov, pomeni prevedba ugotavljanja stopenj
                  invalidnosti in na tej podlagi tudi vseh drugih pravic, delo, ki ga ni mogoče
                  opraviti v mesecu ali dveh. Zahteva torej delo, ki bi trajalo - da sem optimist,
                  recimo pol leta ali leto dni in posledica stališč, ki so tukaj sprejeta je, da pol
                  leta ali leto dni zakon do druge obravnave ne more biti pripravljen.</p>
               <p>Jaz bi prosil, da se jasno preuči, ali je to bila želja Odbora za delo, zdravstvo
                  in socialno politiko, ker takšne so zahteve. Če preberem točko 3, da se vsem
                  invalidom zagotovi enakopravne pogoje za delo in življenje in če preberem točko 8,
                  da se predvidi uporabo enotnih kriterijev ocenjevanja invalidnosti za vse
                  invalide. Samo ti dve točki, pa mogoče bi se dalo še kaj prebrati.</p>
               <p>Drugo, kar je odbor izrecno - po mojem - zanemaril ali pa ni upošteval, ali pa se
                  je tudi zavestno tako odločil, vendar bi za to želel odgovor, je dejstvo, da bi z
                  izenačitvijo teh pravic nastali dve možni situaciji. Ali da bi zaradi izenačitve
                  teh pravic ob želji, da se sedanjim vojaškim vojnim invalidom in veteranom
                  zagotovijo enake pravice kot jih imajo po sedanji zakonodaji, bistveno poveča
                  potrebni obseg sredstev za celotno invalidsko varstvo in s tem tudi bistveno večja
                  sredstva iz državnega proračuna. Tega izrecno ni predvideno, je pa to nujna
                  posledica.</p>
               <p>Druga posledica, če tega ni, pa je, da se pravice sicer izenačijo, vendar bistveno
                  zmanjšajo pravice sedanjim vojnim invalidom in vojnim veteranom.</p>
               <p>V predlogu stališč k zakonu o vojnih veteranih odbor teh dejstev enostavno ni
                  upošteval. In ko je hkrati pri zakonu o vojnih invalidih zahteval drugačen koncept
                  ugotavljanja invalidnosti, izenačevanje  in izenačevanje na čelu tudi pravic, ni
                  rekel, da je potrebno popolnoma na novo koncipirati tudi zakon o vojnih veteranih.
                  To bi bila pa nujna posledica. Ker če želimo pravice izenačiti, potem je treba, da
                  bi spoštovali 18. člen ustavnega zakona o samostojnosti in neodvisnosti Republike
                  Slovenije, ki v obsegu in pod pogoji zagotavlja vojnim veteranom in vojnim
                  invalidom enake pravice kot dosedanja zakonodaja, povedati, da se ta zakon mora
                  koncipirati popolnoma drugače in pač vojnim veteranom <stage>(govorim na pamet, ni
                     treba, da je matematično enako)</stage> tisto razliko, ki jo izgubljajo s tem,
                  ker se vse invalidske pravice za vse kategorije izenačijo, zagotavljajo kot neko
                  osebno pravico, pa naj bo to, kakorkoli se bo že imenovala, lahko je to tudi
                  veteranski dodatek, ampak niti slučajno ne kot je dosedaj urejen, ko je vezan kot
                  socialna kategorija, ampak na nek drug način. To dvoje med seboj ni skladno. Po
                  mojem mnenju stališča odbora, tako kot so pripravljena, terjajo posebno razlago
                  koncepta, ki ga odbor predlaga Državnemu zboru v sprejem in temeljito oceno tega
                  dejstva, ker sem prepričan, da enostavno stališča o vojnih invalidih in vojnih
                  veteranih med seboj niso skladna, razen če je želja odbora, da se ali bistveno
                  povečajo sredstva, ali da se bistveno zmanjšajo pravice veteranov.</p>
               <p>V prvem obsegu bi morali to jasno vedeti, ker potem je to dodatna obremenitev
                  proračuna, najbrž ne za tako majhna sredstva, to ne znam izračunati, ampak najbrž
                  gre za kar nekaj milijard tolarjev. Če je drugo, potem potrebujemo gotovo jasno
                  stališče vseh posebej, tudi našega Sekretariata za zakonodajo in pravne zadeve ali
                  je 18. člen ustavnega zakona mogoče tako tolmačiti, da se te pravice bistveno
                  znižajo.</p>
               <p>Zaradi tega v poslanski skupini, če ne dobimo ustreznih pojasnil, razmišljamo o
                  tem, da razen pri predlogu stališč pod 1, 2, 4, 5, 9 in 10, ki so gotovo za nas
                  nesporna, pri vsakem od naslednjih stališč ob njih ponovno odpremo to razpravo in
                  predlagamo, da se takšna, kot so predlagana, ne sprejmejo, razen, če bo istočasno
                  sprejet sklep, da se popolnoma drugače koncipirajo tudi stališča pri zakonu o
                  vojnih veteranih.</p>
               <p>Na koncu naj samo mimogrede povem, da bomo predlagali še določena dodatna
                  stališča, predvsem bomo predlagali enako, kot smo predlagali pri zakonu o vojnih
                  veteranih, nujnost proučitve skladnosti predlaganega zakona z 18. členom ustavnega
                  zakona za izvedbo temeljne listine o samostojnosti in neodvisnosti Republike
                  Slovenije. Mislim, da smo to kot obveznost do spoštovanja ustave, to pa je ustavni
                  zakon, ki ima ustavno moč, dolžni storiti. Zavzeli pa se bomo tudi za proučitev še
                  nekaterih dodatnih elementov upoštevanja pravic, ki so nam jih sporočili posebej
                  civilni invalidi vojne in o tem bo nekaj več moj poslanski kolega Jože Jagodnik
                  kasneje v razpravi povedal. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanske skupine? Prosim, gospa Danica
                  Simšič.</p>
            </sp>
            <sp who="SDZ1:SimšičDanica">
               <speaker>DANICA SIMŠIČ:</speaker>
               <p>Hvala za besedo. V poslanski skupini Demokratske stranke Slovenije moram reči, da
                  smo ta sklop treh izredno pomembnih zakonov precej temeljito proučevali in bi se
                  ta trenutek poskušala omejiti pravzaprav na zakon, ki je ta trenutek v obravnavi
                  in ki je ključni tudi za naslednja dva zakona, to je zakon o vojnih invalidih.</p>
               <p>Ne bi ponavljala tisto, kar je povedal državni sekretar in delno omenil tudi že
                  predstavnik skupine Združene liste. To je zakon, od katerega so v bistvu odvisni
                  vsi naslednji prejemki tudi v zakonu o vojnih veteranih in žrtvah vojnega nasilja.
                  In to je ključni zakon, ki mora opredeliti nekatera temeljna vprašanja oziroma
                  odnos do vojnih invalidov.</p>
               <p>Moram reči, da smo, sledeč 18. členu ustavnega zakona, ugotavljali, da glede na
                  stališča, ki smo jih sprejeli na Odboru za delo, družino in socialno politiko bodo
                  potrebne ali nekatere dopolnitve teh predlaganih stališč, ki so bila že prej
                  predlagana, nekaj smo jih sami predlagali nekaj pa nekatere druge zainteresirane
                  skupine, bi zlasti želeli ponovno poudariti in vzpostaviti vprašanje tudi vojnih
                  invalidov, se pravi prisilno mobiliziranih, ki v teh stališčih nekako, po našem
                  mnenju, niso zajeti in treba se je seveda opredeliti tudi do tega ali so dejansko
                  vojni invalidi po vseh mednarodnih zakonih, konvencijah in določilih lahko
                  obravnavani na popolnoma enak način kot drugi invalidi.</p>
               <p>V naši poslanski skupini se strinjamo glede načelne opredelitve pri dodatku
                  invalidom za pomoč in postrežbo. Tukaj bi najverjetneje veljalo sprejeti
                  opredelitev, da mora biti ta dodatek, ali pa naj se ga vsaj poskusi izenačiti, da
                  bo čimbolj enak.</p>
               <p>Popolnoma drugo vprašanje je opredelitev vojnega invalida oziroma opredelitev
                  invalida. Ali je invalidnina iz naslova vojnega invalida popolnoma isto, kot
                  invalidnina delovnega invalida ali otroka, ki se je pač rodil kot invalid. Tukaj
                  vidimo nekatere spornosti, nejasnosti, še posebej, če pogledamo poročilo, ki nam
                  ga je z veteranske konference dostavilo Ministrstvo za delo, družino in socialne
                  zadeve. Rada bi pa poudarila, da je to tako občutljiva tematika, da se tudi v naši
                  poslanski skupini pridružujemo vsem tistim, ki pozivajo k strpni obravnavi
                  zavedajoč se dejstva, da niti razprava o tem zakonu niti o naslednjih ne bo minila
                  hitro. Res pa je, če bomo vsa ta vprašanja poskušali reševati tako, kot je
                  zaenkrat zapisano v stališčih Odbora za delo, družino in socialne zadeve - jasno
                  je, da so bila nekatera stališča sprejeta skorajda soglasno, pri drugih pa je šlo
                  za preglasovanje - in če bi bila vsa ta stališča, tako kot so zapisana, sprejeta,
                  moram reči, da po mojem mnenju ta parlament v tej sestavi teh zakonov še ne bo
                  sprejel. Glede na vse zahtevne naloge, ki so v teh stališčih opredeljene.</p>
               <p>Bi pa prosila v imenu poslanske skupine pred odločanjem stališče Vlade, kaj to
                  pomeni, če so sprejeta vsa ta stališča odbora, tudi s finančnega vidika. Eno so
                  sicer finančna vprašanja, drugo so pa načelna vprašanja reševanja problematike
                  invalidov na eni strani in vojnih invalidov na drugi strani, ki so seveda deležni
                  po vseh mednarodnih konvencijah, še posebnega dodatnega varstva. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo besedo v imenu poslanskih skupin? Da, prosim, izvolite
                  gospod Benjamin Henigman.</p>
            </sp>
            <sp who="SDZ1:HenigmanBenjamin">
               <speaker>BENJAMIN HENIGMAN:</speaker>
               <p>Hvala za besedo, gospod predsedujoči, spoštovane poslanke in poslanci! Poslanska
                  skupina slovenskih krščanskih demokratov je proučila navedeni predlog zakona in
                  podpira izhodišča oziroma zakon v prvi obravnavi. Podpira tudi stališča in sklepe
                  Odbora Državnega zbora za zdravstvo, delo, družino in socialno politiko, ima pa
                  glede samega zakona tudi eno dopolnilno stališče. Moram reči, da smo se pri
                  pripravi zakona  vse poslanske skupine oziroma vsi zelo angažirali, da je bila
                  razprava na Odboru za delo, družino zelo plodna in aktivna in da želimo, da se ta
                  zakon v sklopu vseh ostalih dveh zakonov o vojnih veteranih in  o žrtvah vojnega
                  nasilja sprejme čimprej in da se v sklopu zakona o vojnih invalidih poskuša
                  poskrbeti za enotne kriterije vseh invalidov v Republiki Sloveniji. Podpiramo
                  idejo o proučitvi finančnih zmožnosti, kjer ocenjujemo, da s sprejemom zakona o
                  vojnih invalidov tako, kot ga razumemo mi, to bistveno ne vpliva na finančne
                  posledice proračuna Republike Slovenije, omogoča pa strpen odnos in v bistvu neko
                  popravo statusa kategorij vojnih invalidov, ki so bili izvzeti iz dosedanje
                  zakonodaje.</p>
               <p>Strinjamo se seveda z 18. členom ustavnega zakona in 50. členom Ustave Republike
                  Slovenije, ki zagotavljata enake pravice dosedanjim kategorijam, hkrati pa želimo
                  vsem ostalim udeležencem v odporniškem gibanju na področju Republike Slovenije v
                  drugi svetovni vojni zagotoviti enake pravice.</p>
               <p>Po zagotovilih Ministrstva za delo in družino oziroma njihovih predstavnikov tukaj
                  zaobsegamo oziroma dodajamo nekaj tisoč dodatnih upravičencev in v zvezi s tem bi
                  v imenu poslanske skupine predlagal dopolnilno stališče k predlogu stališč in
                  sklepov Odbora za zdravstvo, delo, družino in  socialno politiko. Ker nas je čas
                  nekoliko prehitel, računali smo na obravnavo jutri, to stališče še ni pripravljeno
                  v pismeni obliki za predajo vodstvu Državnega zbora, tako da bi to podali jutri.
                  Dikcija sama pa bo nespremenjena in bi bila v naslednjem besedilu: Doda se nova
                  12. točka, predlagatelj zakona naj pri pripravi zakona za drugo obravnavo dopolni
                  besedilo zakona tako, da bodo med vojne invalide šteti mobilizirani Slovenci v
                  redno nemško vojsko ter mobilizirani Slovenci v katero koli redno vojaško
                  formacijo in delovno službo od oblasti, ki so izvajale svojo oblast na ozemlju
                  Republike Slovenije in vsi, ki so se prostovoljno vključili v formacijo
                  odporniškega gibanja za osvoboditev domovine. Naštetim naj gredo enake pravice,
                  kot dosedanjim uživalcem pravic iz statusa vojnih invalidov. Toliko v imenu
                  poslanske skupine. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo besedo v imenu poslanskih skupin? Da, prosim, gospod
                  Janez Podobnik, izvolite.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovani! V poslanski skupini Slovenske ljudske stranke podpiramo, da se v
                  sklopu obravnavajo ti trije zakoni, to je zakon o vojnih invalidih, zakon o vojnih
                  veteranih in zakon o žrtvah vojnega nasilja in ocenjujemo, da je prav ta zakon, ki
                  ga sedaj obravnavamo, zakon o vojnih invalidih tista sistemska podlaga, na katerih
                  temeljita druga dva zakona. Ocenjujemo, da je matični odbor pri svojem delu izbral
                  pravilno pot, ko je omogočil, da so se različna združenja na tem odboru pač
                  predstavila, dopustil demokratični dialog na tem odboru in oblikoval taka stališča
                  in sklepe, ki so dobra podlaga, da bi ta zakon uspešno nadgradili. Prav tako
                  ocenjujemo, da so predlagani sklepi odbora bili sprejeti po obširni razpravi v
                  samem odboru. Morda imamo eno samo pripombo, da so bili zaradi velike obremenitve
                  tega odbora, kljub temu, da se je predsednik trudil, morda nekateri sklepi in
                  predlogi sprejeti v časovni stiski, toda vsebinsko jih podpiramo.</p>
               <p>Prav tako pa ocenjujemo, da bi bilo potrebno v tem zakonu bolj jasno doreči tudi
                  status prisilno mobiliziranih v nemško vojsko. Še enkrat podpiramo tak zakon, pri
                  njegovi dograditvi pa smo pripravljeni konstruktivno sodelovati. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanskih skupin? Ugotavljam, da ne.
                  Zaključujem ta del razprave in dajem besedo poslankam in poslancem. Pisnih prijav
                  ni bilo. Kdo želi besedo? Ker nihče ne želi besede zaključujem razpravo.</p>
               <p>Ppredlagam glede na število v dvorani, da bi glasovanje opravili jutri, če na to
                  nihče ne ugovarja. Predlagam pa, da zaradi zgodovine ugotovimo seveda
                  sklepčnost.</p>
               <p>Prehajam k tistemu delu razprave, ki se nanaša na stališča in sklepe. Glede na
                  razpravo mislim, da bomo o vsakem sklepu glasovali posebej tako, da dajem v
                  razpravo najprej sklep pod točko 1.</p>
               <p>Državni zbor ocenjuje, da je predlagani zakon o vojnih invalidih primerna podlaga
                  za pripravo predloga zakona za drugo obravnavo. Vidim, da bomo celo glasovali. Kdo
                  želi besedo o tem? Gospod Jagodnik, prosim.</p>
            </sp>
            <sp who="SDZ1:JagodnikJože">
               <speaker>JOŽE JAGODNIK:</speaker>
               <p>Spoštovane kolegice in kolegi! Prosil sem že prej za besedo, pravzaprav sem v
                  nekem smislu napovedan, ampak imel sem neodložljiv opravek in zato bom pri 1.
                  točki poskušal povedati za kaj gre. Jaz ji bom nasprotoval.</p>
               <p>Nasprotoval ji bom iz morda enega najpomembnejših razlogov. Namreč poslušal sem
                  predsednika Odbora za zdravstvo, delu, družino in socialno politiko, ki je omenil
                  pred nami vsemi, da je bila izjemna pozornost namenjena tudi skupinam, o katerih
                  je govor v omenjenem zakonu in da je prisluhnil prizadetim ter skušal njihova
                  stališča tudi zaobjeti v poročilu in v stališču, ki jih sedaj sprejemamo o katerih
                  sedaj govorimo.</p>
               <p>Ta odbor je zasedal in zapisnik napisal 18. maja. Jaz pa sem včeraj dobil dva
                  zapisnika, dvoje mnenj Sveta invalidskih organizacij Slovenije in pa Zveze društev
                  civilnih invalidov vojne Republike Slovenije. Oboji so se sestajali 24. oziroma
                  27. maja. Pretresali so to problematiko in mislim seveda, da niso neznani tudi
                  nekaterim drugim poslancem ti njihovi zapisi. Sklicujejo se na poslanico, ki jo je
                  ob mednarodnem dnevu invalidov sprejel prav ta zbor in ugotavljajo na skupščini
                  Zveze civilnih društev invalidov vojne Slovenije, ki je bila v Piranu, da je
                  predlog zakona, citiram: <q>"o vojnih invalidih in predlog zakona o določitvi
                  invalidskih prejemkov, da nista bila pripravljena v izrecnem sodelovanju in
                  soglasju invalidov na katere se nanašata, to je vojnih invalidov kot je
                  zagotovljeno v poslanici Državnega zbora Republike Slovenije ob sprejetju ob
                  mednarodnem dnevu invalidov."</q> Določena stališča in sklepe iz točk 3., 5., 6., 7.,
                  9. in 10. omenjenega odbora kot matičnega delovnega telesa do predlogov naštetih
                  zakonov niso v skladu z 18. členom ustavnega zakona za izvedbo temeljne ustavne
                  listine. Skratka tega, kar smo v obrazložitvi poslanskih skupin že slišali.</p>
               <p>Drugo mnenje pa je mnenje Sveta invalidskih organizacij Slovenije, ki se je sestal
                  na seji 24.5., na kateri je bilo sprejeto soglasno stališče, da invalidi vseh
                  desetih invalidskih organizacij nasprotujejo še dodatnemu poseganju v varstvo
                  vojnih invalidov, saj je v samem zakonskem predlogu o vojnih invalidih predvideno
                  26% znižanje materialnih prejemkov.</p>
               <p>Svet invalidskih organizacij se prav tako zavzema, da se odprta vprašanja o
                  različnih oblikah in višinah dodatka za pomoč in postrežbo obravnavajo na
                  strokovnih osnovah ob tesnem sodelovanju prizadetih invalidov in tako naprej.
                  Skratka, dolžan sem bil opozoriti na ti dve dejstvi, na ti dve zasedanji in na to,
                  da vendarle odbor, ki ga vodi gospod Kociper, morda ni imel zaradi časovnega
                  zamika obeh zasedanj sej možnosti, da se seznani z mnenjem ljudi, ki so neposredno
                  prizadeti. Zato sem izkoristil pač to priložnost, ki se mi je naknadno ponudila
                  pri prvi točki stališč in sem vam predstavil te poglede v Zvezi društev civilnih
                  invalidov in Sveta invalidskih organizacij Slovenije. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Štefan Kociper.</p>
            </sp>
            <sp who="SDZ1:KociperŠtefan">
               <speaker>ŠTEFAN KOCIPER:</speaker>
               <p>Hvala lepa. Treba je pojasniti, glede na to, kar je gospod Jagodnik tukaj
                  predstavil, nekaj stvari.</p>
               <p>Civilni invalidi vojne in tudi Svet invalidskih organizacij, obe združenji sta
                  enakopravno sodelovali v celotnem postopku, kot sem omenil na treh sejah odbora,
                  ki je obravnaval to občutljivo področje in tudi na zadnji seji, ko je odbor
                  sprejemal stališča in sklepe. Povedal pa sem, da so člani odbora pač predlagali
                  taka in drugačna stališča. Lahko bi sicer predstavil tudi tista stališča, ki niso
                  bila sprejeta, vendar člani odbora bodo potrdili. Zagotavljam vam, da ni bilo
                  nobeno stališče, ki bi bilo v nasprotju z dosedanjimi prizadevanji in stališči
                  civilnih invalidov vojne in Sveta invalidskih organizacij ponujeno, kaj šele
                  izglasovano. Torej, jaz sem tudi danes dobil, ali pa morda že včeraj popoldne
                  opozorilo predsednika invalidskih organizacij, da v teh sklepih in stališčih ni
                  vseh tistih stališč in sklepov, ki jih je Državni zbor sprejel takrat - to je bilo
                  februarja - ko je obravnaval problematiko vojne škode. Kaj drugega mi do sedaj,
                  žal, ni znano. Mogoče ima gospod Jagodnik tudi še kakšne druge materiale, ki so
                  jih posredovali iz omenjenih dveh združenj, vendar pa naj še enkrat povem, tudi na
                  tem odločanju odbora, kjer ni bilo več po dveh razpravah možnosti razprave za
                  predstavnike teh združenj, ni bilo nobenih dodatnih predlogov s strani invalidov,
                  tako da pravzaprav te intervencije gospoda Jagodnika oziroma, če se gospod
                  Jagodnik sklicuje na ti dve združenji, pravzaprav ne razumem. V vsem postopku so
                  predstavniki obeh združenj zagotavljali, da so zadovoljni s takim zakonom, kot je
                  predložen in da pravzaprav nimajo osebnih pripomb in tako je tudi odbor ravnal v
                  vseh obravnavah do sedaj, tako da jaz mislim, da če so kakšne stvari oziroma
                  predlogi, ki bi jih bilo treba vključiti v ta zakon, jih je možno upoštevati še v
                  naslednjih fazah. Mislim pa, da je bilo izjemno veliko časa na razpolago, da bi se
                  konkretni predlogi tudi že do sedaj vložili. Tako, da jaz mislim, da ta Državni
                  zbor mora že končno sprejeti načelno stališče, da se ta zakon da v proceduro v
                  drugo obravnavo in da ga potem eventualno tudi ustrezno dopolnimo, vendar
                  zagotavljam, ni na škodo invalidov. Kot veste so tudi v teh stališčih in sklepih
                  predlogi, ki pač gredo v skladu s 14. členom ustave, da se vsem državljanom
                  zagotovijo enake pravice, tudi pravice na področju vojaških oziroma drugih
                  invalidnin. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Jagodnik.</p>
            </sp>
            <sp who="SDZ1:JagodnikJože">
               <speaker>JOŽE JAGODNIK:</speaker>
               <p>Spoštovane kolegice in kolegi! Opravičujem se gospodu Kocipru, ker ne razumem
                  njegove intervencije na mojo intervencijo. V tej državi je možno vse. Možno je
                  celo, da se dokumenti ponarejajo, samo jaz tema dvema organizacijama verjamem, ker
                  so opremljeni z vsemi uradnimi pečati in podpisi in v tem trenutku bom seveda
                  gospodu Kocipru te dokumente tudi odnesel in ga prosim, da razume, slišal pa sem
                  od teh predstavnikov, ki so me včeraj obiskali v parlamentu, da pa na zadnji seji
                  komisije preprosto niso dobili besede. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Štefan Kociper.</p>
            </sp>
            <sp who="SDZ1:KociperŠtefan">
               <speaker>ŠTEFAN KOCIPER:</speaker>
               <p>Ne vem, zakaj je potrebno zadevo tako nerodno zaostrovati, da je možno, da se
                  dokumenti ponarejajo. Nobenega govora ni bilo o tem. Gospa Danica Simšič, sem
                  pravkar preveril, ima isti dopis, ki sem ga prej citiral, pa je predsednica za
                  invalidska vprašanja v tem parlamentu. Gospod Jagodnik očitno še ima neke
                  dokumente. Dajmo paziti, da ne bomo zdaj šli v tako nerodno zadevo, da bomo nekomu
                  podtikali, da govori o tem, da se kaj ponareja. Jaz samo pravim, do sedaj kot
                  predsedniku odbora nihče ni drugega poslal kot to, kar je gospa Danica Simšič
                  dobila kot predsednica Komisije za vprašanja invalidov, kjer pravi gospod Jože
                  Zupanc, da žal v teh sklepih, ki jih zdaj odbor predlaga državnemu zboru, ni vseh
                  tistih sklepov, ki pa jih je parlament sprejel februarja, ko je obravnaval
                  problematiko o vojni škodi. Moram reči, da je točno tako, da nekatera stališča, ki
                  jih je takrat državni zbor sprejel, Vlada ni upoštevala in ni tako ravnala.
                  Recimo, takrat smo sprejeli, da se mobilizirancem v nemško vojsko dodeli status
                  vojnih invalidov. Tega v tem zakonu ni in tako naprej, je še kakšno stališče,
                  vendar o tem, o čemer je bilo govora, ko je gospod Jagodnik predstavljal, pač žal
                  do mene in do predsednice Komisije za vprašanja invalidov ni ničesar prišlo.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo besedo? Da, prosim, gospa Danica Simšič, izvolite, in
                  pa gospod Sisinger in gospod Potrč.</p>
            </sp>
            <sp who="SDZ1:SimšičDanica">
               <speaker>DANICA SIMŠIČ:</speaker>
               <p>Hvala lepa. Javljam se v bistvu kot predsednica Komisije za vprašanja invalidov.
                  Mi smo o predlogu zakona o vojnih invalidih v Komisiji za vprašanja invalidov
                  razpravljali pravzaprav dvakrat. Najprej, ko smo ga obravnavali brez posebnih
                  pripomb in  potem po prvi obravnavi že tudi zainteresiranih v Odboru za delo,
                  družino in socialne zadeve. Naša komisija je matičnemu delovnemu telesu
                  posredovala nekaj mnenj in stališč, nekaj predlogov sklepov, ki jih je odbor
                  deloma upošteval, deloma ne. To mnenje smo sicer poslali samo matičnemu delovnemu
                  odboru. Gre pa v glavnem za pripombe Zveze društev civilnih invalidov vojne
                  Republike Slovenije. To so bile pravzaprav štiri točke in naša komisija jih je v
                  celoti podprla, delno pa jih je sprejel tudi odbor takrat na 29. seji, se pravi v
                  bistvu marca.</p>
               <p>Moram reči, da sem včeraj tudi sama dobila dopis predsednika Zveze društev
                  civilnih invalidov vojne gospoda, Jožeta Zupanca, v katerem ugotavlja to, kar je
                  povedal gospod Kociper, neke vrste neskladja med tistim, kar je državni zbor
                  sprejel že prej in tistim, kar je sprejel na nadaljevanju 35. seje, dne 12. maja
                  1994.</p>
               <p>Glede na izredno občutljivost zakona, o katerem sem govorila že prej kot v imenu
                  poslanske skupine, jaz vendarle predlagam, da ne bi prihajalo do nekih odprtih
                  spopadov zaradi kakršnih koli morebitnih nesporazumov, da v tem trenutku, ali pa
                  danes, poskušamo načelno razpravljati o zakonu, vendarle pregledati, ali so bile
                  pripombe posredovane vsem pravilno ali ne, vključno Komisiji za vprašanje
                  invalidov, ker v tistem dopisu, ki ga je imel v rokah gospod Jagodnik in ki je
                  pravzaprav sicer tudi naslovljen na poslance državnega zbora, ga mi kot komisija
                  nismo dobili. Smo pa seveda zelo zainteresirani, da o tem tudi razpravljamo. Tako
                  bi v bistvu predlagala eno samo zadevo in sicer, da ali točko ta trenutek
                  prekinemo in skušamo dobiti dejansko vse papirje, ali pa da razpravljamo o vseh
                  predlogih in stališčih prej in potem šele o prvi točki, da je zakon dejansko
                  ustrezna podlaga za drugo obravnavo, ker od tega, kaj bo v predlogih stališč in
                  sklepov zapisano, je seveda odvisno, ali je zakon ustrezna podlaga, to prvo branje
                  za nadaljevanje, ali ne. Če pa ta trenutek zavrnemo, da ni ustrezna, je seveda
                  vprašanje, ali smo pravilno ravnali, ali nismo pravilno ravnali, glede na vse, kar
                  je bilo v pripravo tega zakona vloženega. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima najprej gospod Ivan Sisinger, se je prej javil. Edino, če
                  se vidva drugače zmenita.</p>
               <p>Gospod Ivan Sisinger, izvolite.</p>
            </sp>
            <sp who="SDZ1:SisingerIvan">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci! Kot član odbora bi rad rekel - da
                  ne bi razpravljal danes, ker smo tik pred 19. uro in da sploh ne načenjam
                  razprave. Vendar mislim, da smo v komisiji porabili resnično ogromno časa o teh
                  problemih in mislim, da v tem času ni mogoče pristopiti h glasovanju o predloženih
                  stališčih in sklepih, ne samo zaradi tega, ker so nastopili momenti, o katerih je
                  prej gospod Jagodnik povedal, ker mislim, da gre vendarle za zadeve, ko si moramo
                  vzeti - ne da bomo na hitro v par minutah opravili in sprejeli odločitve in
                  sklepe, ki vežejo predlagatelje za drugo obravnavo. Zato osebno menim in
                  predlagam, da tudi to zadevo, tako kot smo že ravnali nekajkrat, tudi še enkrat
                  zadeve, predloge sklepov preučimo, da se o tem začne glasovanje jutri in da
                  dejansko ugotovimo, ali so vsi ti sklepi, ker moram reči, da je predsednik prav
                  povedal, da je bilo pred nami na nekaj sejah veliko različnih stališč in sklepov.
                  O njih smo glasovali, se preglasovali in tako dalje. Moram reči, da če smo vodili
                  v komisiji s temi predstavniki strpne dialoge, strpno razpravo, poslušali smo ure
                  in ure predstavnike vseh struktur, potem je prav, da si tudi mi poslanci vzamemo
                  vsaj toliko primeren čas, da bomo lahko oblikovali takšna stališča in sklepe, tudi
                  skozi predloge posameznih poslancev na tem delu, da bodo ti sklepi in stališča
                  lahko predlagatelja res zavezovali, da bomo pripravili predlog zakona do drugega
                  branja. Zato pristopiti k tem glasovanjem - osebno menim - ni mogoče. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Miran Potrč.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Jaz s predlogom gospe Simšičeve in gospoda Sisingerja soglašam, ampak ga nisem
                  hotel sedaj dati, eventualno kasneje.</p>
               <p>Rad pa bi opozoril na dve stvari. Sam sem - upam, da dovolj vljudno - prosil
                  gospoda predsednika komisije za nekaj pojasnil, da bi lahko sam stvari ocenil, ker
                  bi jih res želel in bi rad tudi opravil to razpravo, preden se lahko opredelim. In
                  ne jaz, ampak gospa Danica Simšič je prosila predstavnika Vlade, da se opredeli,
                  kaj za izvedbo zakona v rokovnem smislu in v finančnem smislu pomenijo stališča.
                  In dokler to ne slišim in o tem ne razpravljam, enostavno mislim, da ne bi bilo
                  korektno preiti h glasovanju, ker na tej podlagi lahko pripravimo dopolnilna
                  stališča. Dokler odgovorov na to nimam, jih enostavno pripraviti ne znam,
                  napovedujem pa sedaj, da jih bomo ali pa jih bom pripravil. Zato prosim, da se
                  vsaj dogovorimo, da jutri lahko velja moja prošnja gospodu predsedniku komisije in
                  dolžnost predstavnikov Vlade, da te stvari pojasnijo, nadaljujemo razpravo in
                  vidimo, kako sprejemati sklepe in stališča.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, izvolite! Če gre za to, kar se tiče
                  razprave, bom ob 19.00 natančno zaključil, ker imamo ob 19.15 sklican kolegij.
                  Zaradi tega ni treba nadaljevati razprave. Prosim, gospod Janko Stušek, državni
                  sekretar v Ministrstvu za delo, družino in socialne zadeve.</p>
            </sp>
            <sp who="SDZ1:StušekJanko">
               <speaker>JANKO STUŠEK:</speaker>
               <p>Spoštovane poslanci in poslanke! V zvezi s trditvijo o nesoglasju med sklepi, ki
                  jih je ta spoštovani zbor sprejemal februarja meseca in to, kar je napisano v
                  sedanjem predlogu, bi samo toliko rad pojasnil. Ti sklepi so nekako padli v
                  časovno kolizijo s tistim, kar je Vlada že sklepala, da ne bi bilo nesporazuma.
                  Torej Vlada je pravzaprav skoraj istočasno, mislim, da celo do dneva, hkrati
                  oddala zakon v parlamentarno proceduro. Razumljivo, da potem nekatera stališča, ki
                  so bila zavzeta že na tem zboru ne morejo biti v tem zakonu, ker bodo pač skozi
                  proceduro in skozi amandmaje vključeni, kar bo izglasovano. Ne da bi ne hoteli,
                  ampak da ne bi spoštovali teh sprejetih sklepov.</p>
               <p>In drugo. S financami je v tem hipu nemogoče dati odgovor in bomo skušali na hitro
                  vsaj ovrednotiti do nadaljevanja te seje. Sicer pa mislim, da gre za pomembne
                  razlike in za pomembne zneske. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Če prav razumem razpravo, gre predvsem za to, da bi glasovali jutri ob
                  10.00 uri. Mislim, da smo danes opravili dovolj in se vam zahvaljujem vsem 50, ki
                  ste bili praktično ves dan prisotni. Jutri nas bo v popoldanskem času obiskal
                  avstrijski predsednik dr. Thomas Klestil, okrog 16.15, prosim da zagotovite v
                  poslanskih skupinah, da bomo takrat vsi v dvorani in upam, da bomo do takrat
                  toliko očistili dnevni red, da ne bomo imeli več vseh teh kupov okrog po mizah.
                  Hvala lepa.</p>
            </sp>
            <stage type="time">(SEJA JE BILA PREKINJENA 31. MAJA 1994 OB 18.58 URI IN</stage>
         </div>
      </body>
   </text>
</TEI>
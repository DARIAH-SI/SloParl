<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-33-1995-07-19">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F049648D9C06FF87C1257832004838E0</idno>
               <idno type="URI">F049648D9C06FF87C1257832004838E0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-33-1995-07-19.DZ" n="33">
               <name>Redna</name>
               <date when="1995-07-19"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-33-1995-07-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 19. JULIJA 1995 OB 10.15 URI.)</stage>
            <sp xml:id="SDZ1-Redna-33-1995-07-19.sp1">
               <speaker>PODPREDSEDNIK MIROSLAV MOZETIČ:</speaker>
               <p>Pričenjam nadaljevanje 33. seje Državnega zbora Republike Slovenije. Obveščen sem,
                  da so zadržani in se današnje seje ne morejo udeležiti naslednje poslanke in
                  poslanci: Leo Šešerko, Bojan Korošec, Irena Oman, Jožef Kopše, Marjan Šetinc,
                  Miran Jerič, Stane Frim, Branko Janc, Marjan Stanič, Alojz Metelko, Zmago Jelinčič
                  za dopoldanski del seje, Marjan Podobnik, Andrej Lenarčič.</p>
               <p>Ugotovimo sklepčnost! <stage>(57 prisotnih.)</stage></p>
               <p>Ugotavljam, da je zbor sklepčen in lahko dela in odloča.</p>
               <p>Na to sejo sem vabil predstavnike Vlade in jih lepo pozdravljam.</p>
               <p>Današnje nadaljevanje 33. seje bomo pričeli z včeraj prekinjeno razpravo in
                  sklepanjem o predlogu stališč in sklepov k 22. točki dnevnega reda - k predlogu
                  zakona o varnosti cestnega prometa ter nato po dnevnem redu dalje.</p>
               <p>Prehajamo na <title>22. TOČKO DNEVNEGA REDA - PREDLOG ZAKONA O VARNOSTI CESTNEGA
                     PROMETA</title>.</p>
               <p>Razpravljamo in odločamo o dopolnjevalnih predlogih stališč in sklepov, in ko bomo
                  zaključili s temi dopolnjevalnimi predlogi, bomo prešli na predloge matičnega
                  delovnega telesa. Imamo vrsto predlogov, ki jih je podal poslanec Miroslav Geržina
                  in so na posebnem listu, ki ste ga prejeli in nosi datum 18.7.1995.</p>
               <p>Prvi predlog. Predlagatelj naj pri pripravi predloga zakona za drugo obravnavo
                  upošteva tri nivoje nevarnosti in posledice v  cestnem prometu in pri tem tri
                  nivoje kazni, in sicer:</p>
               <p>a) Stoječi promet in prekrške iz prometnih predpisov, ki ne ogrožajo nikogar,
                  tehnični pregled, vozniško dovoljenje, parkiranje, preobremenitve, tovorni list,
                  232. člen, 234. člen.</p>
               <p>b) Posledice nedoslednosti in izvajanju prometnih predpisov, kot so nesreče, samo
                  materialno škodo, prekrški na odprti cesti, oviranje v vožnji.</p>
               <p>c) Smrtno ogrožanje in smrtne žrtve, velike materialne škode in žrtve zaradi
                  nedoslednosti pri pomembnih kršitvah prometnih predpisov <stage>(rdeča luč v
                     križišču, škarje s smrtnim izidom, vinjenost, prehitra vožnja v
                     naseljih)</stage>. Za tri nivoje naj uporabi različne načine kazni, kot so:</p>
               <p>a) mandatna kazen brez odvzema točk,</p>
               <p>b) mandatna kazen z manjšim odvzemom točk,</p>
               <p>c) sodišče, denarna kazen enaka kot pod a) in b) in odvzem večjega števila
                  točk.</p>
               <p>Želi kdo o tem predlogu razpravljati? Gospod Geržina.</p>
            </sp>
            <sp xml:id="SDZ1-Redna-33-1995-07-19.sp2">
               <speaker>MIROSLAV GERŽINA:</speaker>
               <p>Hvala lepa za besedo. Gospod podpredsednik, spoštovani! Že včeraj je rekel
                  predsednik matičnega odbora, da se določene zadeve ponavljajo. Ta moj prvi predlog
                  je nekje podoben, ali sovpada z osmo alineo 4. točke stališč odbora, kjer pravi
                  tako: <q>"Opraviti je potrebno očitna nesorazmerja pri predpisovanju"</q>, sedaj berem 8.
                  alineo odbora, <q>"kazenskih točk, oziroma vzpostaviti ustrezna razmerja, ter
                  uravnotežiti kombinacije denarnih kazni in kazenskih točk za kršitve, ki nimajo
                  neposrednega vpliva in tako naprej."</q> V načelu je ta zadeva dobra in je nekje tudi
                  vsebovana v osnovi v mojem predlogu, vendarle jaz sem dodal tri kategorije, tako
                  bi rekel, bolj natančno določil tri vrste situacij, pogojev, kjer se te
                  kombinacije, kjer se naj ti dogodki dogajajo oziroma ti prekrški dogajajo in kjer
                  naj se tudi na ta način kombinacije denarnih kazni uporabljajo. In mislim, da je
                  moj predlog nekoliko bolj usmerjevalni od tega, da se predlagatelj lažje znajde.
                  Pač, jaz sem dal še eno smer že od te splošne smeri odbora. Zato predlagam, da
                  podprete moj predlog.</p>
            </sp>
            <sp xml:id="SDZ1-Redna-33-1995-07-19.sp3">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Prehajamo na glasovanje.
                  Na glasovanje dajem prvi predlog, ki ga je predlagal gospod Miroslav Geržina.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(3
                     poslancev.)</stage></p>
               <p>Ugotavljam, da je predlog sprejet.</p>
               <p>Drugi predlog istega predlagatelja. Predlagatelj naj za drugo obravnavo pripravi
                  predlog zakona tako, da bo oviranje in ogrožanje z 19. člena izenačil in tako bolj
                  opredelil subjektivno presojo policistov. Želi kdo razpravljati? Umik? Torej
                  predlagatelj predlog umika.</p>
               <p>Tretji predlog istega predlagatelja: <q>"Predlagatelj naj za drugo obravnavo pripravi
                  predlog zakona tako, da bo voznikom začetnikom do dveh let staža za prekoračitev
                  določene hitrosti v naselju sankcioniran z odvzemom točk, dosledno po predpisani
                  omejitvi hitrosti, pri voznikih novincih do dveh let sankcioniral vsako vinjenost,
                  določil nižjo dovoljeno hitrost na odprti cesti in prekoračitev vedno sankcioniral
                  tudi z odvzemom točk"</q>. Želi kdo besedo? Gospod Geržina.</p>
            </sp>
            <sp xml:id="SDZ1-Redna-33-1995-07-19.sp4">
               <speaker>MIROSLAV GERŽINA:</speaker>
               <p>Hvala lepa za besedo. Mislim, da ima petnajsta alinea 4. točke odbora tudi nekega
                  voznika stažista, moja 3. točka pa je tudi napotilna, nekoliko bolj usmerjena,
                  usmerjevalna, zato menim, da je bolje sprejeti mojo 3. točko ali pa, da je nekaj
                  več notri kot v petnajsti alinei odbora. Predlagam, da podprete mojo 3. točko.</p>
            </sp>
            <sp xml:id="SDZ1-Redna-33-1995-07-19.sp5">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospa Pečan.</p>
            </sp>
            <sp xml:id="SDZ1-Redna-33-1995-07-19.sp6">
               <speaker>BREDA PEČAN:</speaker>
               <p>Hvala lepa. Moram povedati, da se v principu zelo strinjam z uvedbo voznikov -
                  statusa voznika začetnika. Tudi to mislim, da je 2 leti primerno obdobje, vendar
                  bi rada vprašala predlagatelja tega stališča, gospoda Geržina. Mislim, da nekaj ni
                  v redu z izrazom, z odvzemom točk, ker gre tukaj za dodajanje točk, ne pa za
                  odvzemanje točk. To je eno, se pravi, da gre tukaj v bistvu za napako, če sem prav
                  razumela. In drugo, kar je, mislim, da smo včeraj sprejeli eno stališče, kjer je
                  dovoljena meja za alkoholiziranost 0,0 promila. Se pravi, da je potem ta druga
                  alinea v tej 3. točki vašega predloga nepotrebna. Se pravi, predlagala bi vam, da
                  popravite to, drugače pa mislim, da je operativno bolj pač določeno tisto, kar je
                  že odbor predlagal, da sprejmemo, pa še nismo imeli prilike o tem glasovati. Zato
                  bi vprašala gospoda predsedujočega, ali ne bi bilo prav, ker v principu se najprej
                  glasuje o predlogih odbora in šele potem o predlogih, ki jih dajejo poslanci,
                  kadar gre za podobne ali smiselno enake predloge.</p>
            </sp>
            <sp xml:id="SDZ1-Redna-33-1995-07-19.sp7">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod minister.</p>
            </sp>
            <sp xml:id="SDZ1-Redna-33-1995-07-19.sp8">
               <speaker>ANDREJ ŠTER:</speaker>
               <p>Lep pozdrav, gospod predsedujoči, gospe in gospodje poslanci in poslanke! Torej
                  eno od dilem je izpostavila že poslanka gospa Pečanova. Govorimo o predlogu, ki je
                  zelo konkreten, postavlja - v tem se strinjam s predlagateljem - smer, ki je tudi
                  smer razmišljanja pri skupini, ki pripravlja zakon in ga bo pripravila tudi za
                  drugo obravnavo, vendar gre res za odločanje precej na hitro. Zato bi si kot
                  predstavnik predlagatelja želel, ali mnogo lepše predstavljal naše delo, če bi
                  bila tukaj dikcija, da prouči in upošteva, smiselno. Torej, o voznikih začetnikih
                  in o tem, da je to že sprejeto, akceptirano kot tisto, kar bistveno izboljšuje
                  zakonski predlog, sem že včeraj govoril. To je tudi že mnogo bolje razdelano, kot
                  kaže ta predlagani sklep oziroma stališče in zato sprašujem predlagatelja, če je
                  možno modificirati v manj obvezujočo obliko, pa ne zato, da bi ga kasneje
                  razvodeneli, ampak zato, da ga mogoče lažje smiselno vključimo tudi v druge
                  določbe. Je pa sprejemljiv po vseh treh alineah, ki jih predvideva.</p>
            </sp>
            <sp xml:id="SDZ1-Redna-33-1995-07-19.sp9">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospa Vika Potočnik.</p>
            </sp>
            <sp xml:id="SDZ1-Redna-33-1995-07-19.sp10">
               <speaker>VIKTORIJA POTOČNIK:</speaker>
               <p>Spoštovane poslanke in poslanci! Ne bom podprla tega predloga sklepa. Včeraj sem
                  podpirala vse tiste sklepe, ki so ljudem nad 70 let starosti dajali neke
                  enakovredne pogoje za ponovno preveritev, ali pa, ki jih niso diskriminirali glede
                  na starost. Tako tudi ne želim, da diskriminiramo mlade ljudi. Če je, je potrebno
                  dati v šolah večji poudarek pri vzgoji, ne pa pri tem, da jih kaznujemo zaradi
                  tega - dobijo legitimacijo, opravijo izpit - in zaradi tega, ker so mladi, še
                  dodatne kaznovalne kriterije. Po moji oceni je ta zakon tako ali tako preveč
                  represiven. Moja ocena je to. Zdaj pa, da bomo kaznovali še mladost, pa se mi zdi
                  nesprejemljivo. Hvala.</p>
            </sp>
            <sp xml:id="SDZ1-Redna-33-1995-07-19.sp11">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod Geržina.</p>
            </sp>
            <sp xml:id="SDZ1-Redna-33-1995-07-19.sp12">
               <speaker>MIROSLAV GERŽINA:</speaker>
               <p>Hvala za besedo. Spoštovani! Strinjam se z mnenjem gospe Vike Potočnik, da ne bi
                  delali razlike med generacijami, da neke bolj opredeljujemo, ali pa zahtevamo
                  strožjo obravnavo njihovih dejanj v prometu. Vendarle smo včeraj govorili in tudi
                  nekaj notri prebrali, da so ljudje, ki so starejši, bolj umirjeni, imajo izkušnje
                  tudi kot, bi rekel, če bi bil nekdo starejši voznik začetnik ima drugačne reakcije
                  kot pa mlajši človek, pokazali so mi včeraj graf, katera obdobja so najbolj
                  obremenjena pri udeležbi v prometu in iz tega razloga, ne da bi koga hotel
                  maltretirati, da rečem, ali ga strožje, ne vem kaj, ga diskriminirati v družbi,
                  vendar, kakšen je drugi način? Včeraj sem že govoril o tem, da bo treba začeti
                  vzgojo že v šoli, glede prometa jo pospešiti, mislim, da jo je treba vzgojiti,
                  tako kot je odbor tudi lepo rekel, da je to naš stil življenja, da je to naš stil
                  življenja, ne smrti. Ugotavljali smo včeraj, da je to stil smrti, gospa Vika. In s
                  tega razloga je prvi ukrep, ki ga lahko danes začnemo, to se strinjam pa s
                  predlagateljem, da se pač preuči in smiselno upošteva nekoliko, ne rečem, ali
                  strožje mogoče, ali dosledna uporaba teh kaznovalnih, ne vem, kako se reče,
                  kaznovalnih norm, tako mogoče. V tej smeri, če lahko. Hvala lepa.</p>
            </sp>
            <sp xml:id="SDZ1-Redna-33-1995-07-19.sp13">
               <speaker>PODPREDSEDNIK MIROSLAV MOZETIČ:</speaker>
               <p>Prosim. Pisno, pisni popravek, gospod minister ima besedo.</p>
            </sp>
            <sp xml:id="SDZ1-Redna-33-1995-07-19.sp14">
               <speaker>ANDREJ ŠTER:</speaker>
               <p>No, jaz upam, da bom nekoliko razjasnil to dilemo, ker mislim, da je rešljiva, in
                  sicer ne gre za mladega človeka, ampak za mladega voznika. Jaz, če se bom odločil,
                  da bom delal izpit bom mlad voznik in bom star 40 let, in lahko je tudi starejši
                  mlad voznik. Kategorija mladih voznikov pa je po izkušnjah, po obnašanju tista
                  kategorija, za katero večinoma države poskrbijo posebej. To ne bi bil nikakršen
                  presedan v primerjalno sistematični ureditvi, in mislim da pri nas tudi številke
                  kažejo na to, da bi bilo to zlasti namenjeno večji varnosti tistih, ki so v tej
                  kategoriji, ker je med njimi zelo veliko žrtev kot povzročitelji, ampak še zmeraj
                  so med žrtvami udeleženi v znatno večjem številu kot pa enih udeležb med
                  vozniki.</p>
            </sp>
            <sp xml:id="SDZ1-Redna-33-1995-07-19.sp15">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Potočnik.</p>
            </sp>
            <sp xml:id="SDZ1-Redna-33-1995-07-19.sp16">
               <speaker>VIKTORIJA POTOČNIK:</speaker>
               <p>Spoštovane poslanke, spoštovani poslanci! Gospod minister, strinjam se z vašo
                  intenco, da je potrebno mlademu vozniku, ne glede na starost, dati posebno
                  pozornost, ampak ne na način, kot je v tem predlogu sklepov s tem, da ga
                  kaznujemo, s tem da ga ne izenačujemo pred zakonom in s tem ga tudi ne izenačujemo
                  tudi pred ustavo. To je razlika. Vi mu boste kazni... in z intenco tega predloga
                  sklepa se nikakor ne morem strinjati. Ja, dajmo videti, kaj v šoli narediti, kako
                  podaljšati, kako kvaliteto, eventualno tudi večjo pozornost na samem cestnem
                  prometu. Ne pa s tem, da ga grem dodatno kaznovati in mu zaostriti pogoje. Proti
                  temu sem v tem predlogu sklepa. Zato predlagam, da ga ne sprejmemo.</p>
            </sp>
            <sp xml:id="SDZ1-Redna-33-1995-07-19.sp17">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Topler. Odpoveduje! Gospod Potočnik.</p>
            </sp>
            <sp xml:id="SDZ1-Redna-33-1995-07-19.sp18">
               <speaker>FRANC POTOČNIK:</speaker>
               <p>Spoštovani! Gospodu Geržini predlagam, da pojem <q>"vinjenost"</q> zamenja z ustreznejšim
                  izrazom. Namreč, na cesti so ljudje lahko pod vplivom alkohola, če pijejo pivo,
                  žgane pijače in kaj podobnega in je potem seveda ta izraz <q>"vinjenost"</q> žalitev za
                  zmerne pivce vina, tako da prosim, da ta izraz zamenjate. Namreč, pod vplivom
                  alkohola je lahko tudi, če spije preveč vina, ampak lahko je tudi, če spije preveč
                  piva, ali pa če spije preveč žganih pijač, tako da primernejši izraz.</p>
            </sp>
            <sp xml:id="SDZ1-Redna-33-1995-07-19.sp19">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Simšič, isto. Gospod Geržina ima repliko.</p>
            </sp>
            <sp xml:id="SDZ1-Redna-33-1995-07-19.sp20">
               <speaker>MIROSLAV GERŽINA:</speaker>
               <p>Hvala lepa za besedo. Ne bom zamenjal tega z nekim drugim ustreznim izrazom, ker
                  je ta izraz splošno priznan in uporabljen v naši družbi. Namreč, jaz sem včeraj
                  govoril, da sem med tistimi, ki pravijo, da je vino tudi hrana in dodatek hrani.
                  Dokler je v mejah in meja je tudi od predlagateljev predlagana 0,5%, recimo, v tem
                  predlogu zakona, je to pač to, kar sem rekel. Ko gre pa preko tega, pa ni važno,
                  ali je to od vina, ali je to od pive ali kaj, se v tej družbi uporablja pač
                  vinjenost. Sedaj, če ste vi novativni, pa rečete, da bo nekaj drugega, zaradi tega
                  pa ne vem. Včeraj smo pa govorili celo o tobaku, ki ima znake vinjenosti v
                  nekaterih indikatorjih, mislim starejših smo rekli. Hvala lepa.</p>
            </sp>
            <sp xml:id="SDZ1-Redna-33-1995-07-19.sp21">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Jaz predlagam, da naj ne odpremo debate o vinu in drugih alkoholnih
                  pijačah, ampak prijavil se je gospod Topler. Replika. Gospod Topler. Ne Topler.
                  Gospod Protner. Se opravičujem.</p>
            </sp>
            <sp xml:id="SDZ1-Redna-33-1995-07-19.sp22">
               <speaker>MAG. JOŽE PROTNER:</speaker>
               <p>Spoštovane kolegice, kolegi. Kot je rekel pred mano gospod Geržina, da ne bo
                  zamenjal <q>"vinjenost"</q> z ustreznejšim izrazom, jaz želim povedati, da jaz ne bom
                  glasoval za njegovo stališče. Pa ne samo zaradi tega izraza, ampak zaradi
                  splošnega, bi rekel, dokaj zmede v tem stališču. Kar se pa zadeva vinjenosti, pa
                  bi rekel, spoštujmo tako slovenski jezik in spoštujmo tudi druge stroke. Za to
                  imamo v slovenskem izrazoslovju trezno stanje in opito stanje in držimo se tega in
                  spoštujmo lep slovenski jezik in spoštujmo tudi stroko, ki ji to ni v čast, da
                  vsako opito stanje štejemo kot vinjeno stanje. Hvala.</p>
            </sp>
            <sp xml:id="SDZ1-Redna-33-1995-07-19.sp23">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Simšič.</p>
            </sp>
            <sp xml:id="SDZ1-Redna-33-1995-07-19.sp24">
               <speaker>DANICA SIMŠIČ:</speaker>
               <p>Hvala za besedo. Gospod podpredsednik, spoštovane poslanke in poslanci! Jaz
                  vendarle predlagam gospodu Geržini, da še enkrat premisli, kajti če je zakon
                  dejansko prebral, bo natančno vedel in se zavedal, da je v celotni dikciji zakona
                  uporabljen za vinjenost, ki jo vi uporabljate, drug izraz. In vam predlagam, da v
                  skladu s tem razmislite, kaj to pomeni, hkrati pa samo v razmislek tudi
                  predlagatelju. Glede na to, da se v prejšnjih razpravah nisem oglašala, ampak
                  verjetno bi pri pripravi zakona za drugo obravnavo veljalo preveriti tudi vse
                  tiste določbe, ki, recimo, opredeljujejo ali očitno vpliv alkohola, ali česar koli
                  drugega, tudi druge očitne vplive. Naj gre za mamila, in tako dalje, kajti očitno
                  je samo pod vplivom alkohola ena o točki opredeljena. Verjetno bi veljalo
                  opredeliti tudi druge očitne vplive, ki vplivajo na vožnjo. Dejansko pa je
                  razlika, gospod Geržina, in mislim, da bi bilo dobro, da o tem razmislite. Sama pa
                  take dikcije ne bom mogla podpreti, kot jo vi predlagate iz preprostega razloga,
                  ker tudi novi vozniki, ali vozniki novinci seveda potrebujejo včasih kakšen
                  nasvet, če vozijo denimo 5 kilometrov hitreje, kot je dovoljeno. Nisem prepričana,
                  če je obvezno tudi tem ljudem ŕ priori odvzeti točke. Včasih velja tudi kakšno
                  korektno opozorilo, in bom rekla korekten odnos policije, ne pa samo striktno
                  kaznovalna politika. Hvala.</p>
            </sp>
            <sp xml:id="SDZ1-Redna-33-1995-07-19.sp25">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Šturm.</p>
            </sp>
            <sp xml:id="SDZ1-Redna-33-1995-07-19.sp26">
               <speaker>JADRANKA ŠTURM-KOCJAN:</speaker>
               <p>Hvala za besedo. Gospod predsedujoči, spoštovane poslanke in poslanci! Pravzaprav
                  sem želela povedati tudi to, kar je sedaj pred menoj gospa Simšičeva, glede
                  vinjenosti, da to ni edina oblika zasvojenosti, prav med mladimi žal ne, moram pa
                  reči, da se me vedno bolj loteva občutek, da ta zakon postaja izredno represiven
                  in ne obžalujem, da sem tudi včeraj glasovala za nekatere stvari, in sem potem po
                  premisleku videla, da ni bilo najbolje. No, ampak ker to je šele prvo branje.</p>
               <p>Strinjam se tudi z gospo Viko Potočnikovo, da mladi ljudje ne smejo imeti tako
                  strogih sankcij, ko šele vstopajo pravzaprav v promet, da mlad oziroma začetnik
                  potrebuje predvsem po mojem mnenju pozitiven dober vzor med tistimi, ki so že dlje
                  časa vozniki in ne bom podprla tega, ker tak predlog povzroči po moje predvsem
                  strah sploh na cesto iti. Ta strah pa lahko v končni fazi deluje ravno obratno,
                  kot bi si želeli, da je nekdo za volanom. Tako, da tako strogo strogo začetnika
                  sankcionirati po mojem mnenju ni pametno, tudi psihološko bi dosegli obraten
                  učinek. Hvala.</p>
            </sp>
            <sp xml:id="SDZ1-Redna-33-1995-07-19.sp27">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Hvalica.</p>
            </sp>
            <sp xml:id="SDZ1-Redna-33-1995-07-19.sp28">
               <speaker>IVO HVALICA:</speaker>
               <p>Hvala lepa. V bran gospoda Geržine. On je napisal vinjenost zaradi tega, ker na
                  primorskem se pije v glavnem vino, ampak v kranjski deželi pa opažam, da se v
                  glavnem ljudje opijejo, in to mladi s <q>"pirom"</q>, kot vi rečete in z žganimi pijačami
                  in to je dosti hujša pijanost od tiste z vinom. Glasoval bom za njegovo stališče,
                  če spremeni besedo vinjenost, ker beseda vinjenost pravzaprav dejansko žali tudi
                  vino, stroko, proizvajalce vina in zmerne pivce vina. Hvala.</p>
            </sp>
            <sp xml:id="SDZ1-Redna-33-1995-07-19.sp29">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Skuk.</p>
            </sp>
            <sp xml:id="SDZ1-Redna-33-1995-07-19.sp30">
               <speaker>NADA SKUK:</speaker>
               <p>Hvala za besedo. Spoštovane kolegice in kolegi! Zopet se je zgodilo v parlamentu,
                  kar se običajno, da zaradi enega izraza ali besede izgubimo nitko razprave in rada
                  bi spomnila, da tukaj govorimo o zakonu, katerega namen je bil, da preprečimo in
                  omejimo morijo in nesreče na cesti in res bi povedala, ker v glavnem, kot sem
                  opazila, so govorili poslanci, ki niso člani matičnega odbora, to se pravi Odbora
                  za pravosodje. Na tem odboru smo imeli strokovnjake, ki se ukvarjajo z varnostjo v
                  cestnem prometu in ti so nas seznanili na našo zahtevo, da največ nesreč oziroma
                  20% vseh nesreč povzročijo začetniki in pravzaprav celo več, v glavnem 20% prav
                  mladi vozniki. Začetniki pa vemo, da so širši pojem, niso samo mladi in mislim, če
                  spremenimo ta sklep tako, kot je na predlog ministra storil predlagatelj, da naj
                  predlagatelj preuči in smiselno uporabi te določbe, da bo namen dosežen, da bo
                  predlagatelj poiskal način, kako opozoriti in omejiti in sankcionirati ali pa
                  opozoriti, ne sankcionirati, ampak s tem, ko nekaj predpišeš, je tudi preventivno,
                  opozoriti začetnike, da pač morajo biti bolj pozorni na cesti, ker kot vsi vemo, z
                  leti, ko voziš, dobiš le neke izkušnje, se naučiš hitrejše reagirati, začetniki pa
                  seveda teh sposobnosti nimajo. Mislim, da je ta predlog sklepa dobronameren in je
                  v duhu zakona, to se pravi preprečevati nesreče in če bo sprejet, kot je bilo
                  rečeno, preučiti in smiselno uporabiti. Mislim, da ni tako diskriminatoren oziroma
                  ne izgublja namena tega zakona in bi opozorila kolega, da ponovno premislijo, ko
                  so govorili o tem, da bodo proti taki določbi. Gre za to, da moramo zavarovati in
                  opozoriti začetnike, da vendarle na cesti niso tako izkušeni, kot ostali in jaz bi
                  vprašala predstavnika ministrstva oziroma, če je tu prisoten kdo od preventivne
                  vzgoje oziroma preventive in varstva prometa, če nam lahko razložijo oziroma
                  povedo, ker vem, da je bila tudi to razprava, če je možno, da bi sploh tudi samo
                  začasno, za določen čas dali začetnikom vozniško dovoljenje, potem pa, če ne bi
                  bil v tem času hujše kaznovan ali naredil hujših prekrškov, dobi pač dovoljenje
                  stalno, ker tudi to je način, da bi opozorili, da bi bili začetniki bolj previdni.
                  Hvala lepa.</p>
            </sp>
            <sp xml:id="SDZ1-Redna-33-1995-07-19.sp31">
               <speaker>PODPREDSEDNIK MIROSLAV MOZETIČ:</speaker>
               <p>Ja, zanimiva razprava se je razvila okoli besedice <q>"vinjenost"</q>. Besedo ima gospod
                  Lavrinc.</p>
            </sp>
            <sp xml:id="SDZ1-Redna-33-1995-07-19.sp32">
               <speaker>MAKSIMILJAN LAVRINC:</speaker>
               <p>Hvala za besedo. Kolegice in kolegi! Besedilo in stavčne zveze v stališčih so
                  pomembne, zato ker smo vsi zavezani k skrbi za slovenski jezik, vendar ljubeznivo
                  bi vas pa prosil, da nam ne odvrnejo naše pozornosti od vsebine. Sam osebno sem
                  prepričan, da bi gospod Geržina to stvar, če bi imel malo več časa, boljše
                  pripravil, po vsebini se pa z namenom v celoti strinjam. Zakaj? Avtošole ne
                  naredijo še vsega, to morate vedeti in kvaliteta avtošol je tudi zelo različna.
                  Torej, ne poznam poklica ali pa veščine, kjer bi nekdo, ki je prestal nek preizkus
                  oziroma opravil povprejšnje treninge, obvladal zadevo do potankosti. Upam si celo
                  trditi, to kar sem rekel kolegu v klopi, da sem veliko boljši voznik kot 99% teh
                  mladeničev in pa mladenk ali pa starejših gospa in gospodov, ki končajo ta izpit.
                  Zato prosim, da razmišljate predvsem o tem, gre za varnost njih samih,
                  prvenstveno, tistih, ki jih vozijo in nas ostalih udeležencev v prometu in takšna
                  določba je tudi v drugih zakonodajah. Nemci to poznajo in zato mislim da, torej če
                  podpremo, tako kot je gospod Geržina popravil, da naj predlagatelj smiselno
                  poskuša uvedbo, uveljaviti tudi te glavne njegove namene, da tako rečem, prek
                  točkah imenovane, mislim, da ne bomo naredili nič slabega.</p>
            </sp>
            <sp xml:id="SDZ1-Redna-33-1995-07-19.sp33">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Pečan.</p>
            </sp>
            <sp xml:id="SDZ1-Redna-33-1995-07-19.sp34">
               <speaker>BREDA PEČAN:</speaker>
               <p>Hvala lepa. Sedaj bom kar povedala, da žal bom morala glasovati proti temu
                  stališču, in sicer zaradi tega, ker se mi zdi, da je bistveno boljše stališče, ki
                  ga je pripravil odbor - mimogrede moram reči - da smo dejansko delali napake, ker
                  nismo amandmirali stališč odbora, kar bi bilo mnogo primernejše. Cela vrsta
                  stališč je takih, ki bi pravzaprav morali biti amandmaji na stališče oziroma
                  spreminjevalni predlogi. Mislim, da je odborovo stališče takšno, da ni preveč
                  tehnično precizirano. Določa, kaj bi bilo potrebno v predlogu za drugo obravnavo
                  vnesti kot neko novost in to novost potem naj, jaz mislim, prepustimo
                  strokovnjakom, da bodo definirali, kaj vse je tisto, kar bodo morali posebej
                  izpolnjevati vozniki začetniki. Mislim, da je bistveno, da mi status voznika
                  začetnika predlagatelju zakona sugeriramo, in da potem predlagatelj zakona v drugi
                  obravnavi pripravi tako obliko, da bo strokovno sprejemljiva. Mislim, da mi za to
                  strokovnjaki nismo. Imam vse polno idej, osebno, kaj vse bi tem ubogim začetnikom
                  naložila, ampak mislim, da naj to raje naredijo strokovnjaki. Zato bom pač žal
                  glasovala proti temu sklepu, ker se mi zdi, da je to stališče odbora le boljše.
                  Hvala.</p>
            </sp>
            <sp xml:id="SDZ1-Redna-33-1995-07-19.sp35">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Topler.</p>
            </sp>
            <sp xml:id="SDZ1-Redna-33-1995-07-19.sp36">
               <speaker>VLADIMIR TOPLER:</speaker>
               <p>Hvala za besedo. Tudi jaz tega stališča ne bom mogel podpreti. Tudi jaz ne želim,
                  da bi bil zakon tako restrektiven.</p>
               <p>Tukaj govorimo tudi o alkoholiziranosti, bom pa zagovarjal, tako kot nekateri
                  imenujete to skrajno stališče glede alkohola. Mislim, da ne gre za vinjenost od
                  vina, tudi ne gre za nažganost od žganja, ampak gre predvsem za alkohol. Gre za
                  to, kot smo govorili - za trezno in opito stanje - in seveda je količina popitega
                  alkohola od posameznika do posameznika zelo različna. Nekdo lahko tudi pri eni
                  promili popolnoma normalno in varno vozi, vendar zakona ne delamo za posameznike.
                  Zakone delamo za vse in zato zagovarjam stališče. Se pa strinjam s tem, da so  za
                  mlade voznike potrebno neke določene specifike tako, kot je tudi za starejše.
                  Tisto, kar me pa najbolj moti pri tem predlogu zakona, je pa to, da pa res delamo
                  neko diskriminacijo, ki nima nobene realne in strokovne osnove. To pa je razlika
                  med poklicnim in laičnim voznikom. Poklicnim voznikom, ki so po vsej verjetnosti
                  boljši šoferji, prepovedujemo kakršnokoli uživanje alkohola, medtem ko bi laični
                  lahko pili. Mislim pa, da je to diskriminacija in ko bo poklicni šofer zbral
                  tolikšno število točk, bo bistveno bolj kaznovan kot pa laični zaradi tega, ker bo
                  poleg dovoljenja izgubil tudi svojo službo in če kdo zagovarja stališče, da je
                  tisti, ki vozi avtobus, ali pa tisti, ki vozi majhen avto, recimo, fičko, tisti z
                  avtobusom bolj nevaren, to ni res zato, ker vsak, ki je udeleženec v prometu, je
                  enako nevaren in odloča o življenju in smrti - ne samo o svojem, ampak tudi o
                  drugem. Zato mislim, da je prav, da to, kar smo v bistvu že nekako sprejeli, da
                  ima tisti, ki je za volanom, 0,0% alkohola. To, kar se tiče posameznikov, pa
                  nisem, da gremo tudi tule z začetniki, posamezniki v tako represivne metode.</p>
            </sp>
            <sp xml:id="SDZ1-Redna-33-1995-07-19.sp37">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod Jančar.</p>
            </sp>
            <sp xml:id="SDZ1-Redna-33-1995-07-19.sp38">
               <speaker>JANEZ JANČAR:</speaker>
               <p>Hvala lepa. No, tega predloga ne morem podpreti, ker se mi zdi pisati zakon za dve
                  kategoriji ljudi, za tiste mlajše in tiste malo bolj starejše ali pa bolj izkušene
                  ali pa za tiste, ki so bolj navajeni piti alkohol, mislim skratka malo smešno. In
                  zakon naj velja za vse enako. Mislim, da je v nadaljevanju predlog, ki onemogoča,
                  da bi ti mladi ljudje, to so pa res posamezniki, ki se izživljajo nad preveliko
                  kubaturo avtomobilov in skozi to povzročijo tudi nekaj več nesreč, da bi imeli ena
                  merila. Eden, ko bo nekoliko prehitro peljal, mu bomo čez prste pogledali, zato
                  ker je pa mlad, ga bomo pa kaznovali. Mislim, da je to nespametno.</p>
               <p>Poglejte, včeraj vam je gospod Matuš dopovedoval, kako je nesmiselno iti po 18
                  točkah ponovno na izpit, ker če je nekdo pač naredil napako, naj zato gre na
                  sodišče in mu sodnik predpiše kazen prepovedi vožnje dve leti, pet let, tri leta,
                  ne pa ponovno opravljati izpit. Ker tako, kot je rekel sam zdravnik, z dokazano
                  napako ne bo ponovno opravljal tega izpita, ampak bo naprej delal pač z eno
                  sankcijo. In se mi zdi, da se Ministrstvo za notranje zadeve v tem trenutku
                  poslužuje taktike vse kaznovati. Mogoče bomo kakšnega spustili skozi, po liniji
                  najmanjšega odpora se bo 600 ali pa 800 tisoč voznikov na slovenskih cestah
                  srečavalo in se pregovarjalo tam s prometno policijo, dokazovalo svoj prav.</p>
               <p>Poglejte, mi smo celo sklep sprejeli, da morajo na ministrstvih, ne vem, kdo se
                  lahko s kubaturo do 2.000 kubikov vozi. Pa to je perverznost. Na naših cestah ne
                  rabi nihče več kubature kot 1.600 kubikov. Nihče več, 1.100 - tako je gospod
                  Geržina. Mi pa kupujemo avtomobile preko 2.000 kubikov, celo omejujemo, da ja ne
                  bodo na ministrstvih prepotratni. Dragi moji, vi vsi veste, kako leti črn mercedes
                  ali pa črn audi po avtocesti, 200. Vsi vi, ki ste tukaj notri v parlamentu, ste se
                  že kdaj peljali s temi šoferji, kako letijo. Ja, pa to vsi ogrožajo ta promet. Pa
                  nič. Dvojna merila za vse, ne gre. Dajmo red od prvega do zadnjega.</p>
               <p>Gospod Šter, tudi vaši policaji, ki se peljejo s službenimi avtomobili, samo na
                  nujni vožnji gasilec in reševalec, vsi ostali naj se držijo cestno-prometnih
                  predpisov. Tako velja za mene, tako velja za službenega šoferja tega parlamenta,
                  predsednika Vlade, države in vseh teh. Ne pa tako. Tukaj bomo pa še kaznovali
                  tistega mladega, zato ker dejansko se bo bal. Pa vi mislite, da nekdo, ki je 40
                  let voznik, dobro pelje? Ni res. Nekdo po treh letih, po treh mesecih boljše pelje
                  kot tisti, ki ima že 40 let izpit. Jasno, tukaj je razlika v psihofizičnih
                  sposobnostih in še kaj. Hvala lepa.</p>
            </sp>
            <sp xml:id="SDZ1-Redna-33-1995-07-19.sp39">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Baškovič.</p>
            </sp>
            <sp xml:id="SDZ1-Redna-33-1995-07-19.sp40">
               <speaker>MILAN BAŠKOVIČ:</speaker>
               <p>Hvala lepa. Jaz se načeloma ne oglašam pri stališčih in sklepih te vrste, ker so
                  čisto operativno-materialnega pomena, političnega, niso vse definicije, ki bi
                  imele zakonodajni karakter, ampak vendarle mislim, da moram tu opozoriti na nekaj
                  bistvenega. Gre za predloge v razmerju do ustavne pozicije ljudi in svoboščin
                  človeka in tako naprej, ki so za nas tudi izhodišče pri vsej zakonodaji. Namreč
                  zame je nemogoče, da bi nalagali pripravo zakona s čisto diskriminacijo. Tukaj gre
                  za to. Gre za to, da če nekdo napravi izpit, pridobi pravico vožnje, je
                  enakopraven in tukaj ne moremo potem, tako kot tukaj piše, posebne sankcije za
                  njih uvajati. Tukaj piše namreč tako: voznikom začetnikom se, tako in tako naprej,
                  dosledno sankcionira. Dosledni moramo biti do vseh. Ali bomo samo do teh dosledni?
                  Potem je ravno tako drugič - dosledno vsaka vinjenost, potem vedno sankcionira
                  tudi odvzem točk pri hitrosti na odprti cesti in tako naprej in določi celo nižjo.
                  Kako je to sploh mogoče izvajati? Kako si je sploh mogoče zamisliti, da bomo
                  drugod skozi prste pogledali, tako piše, bo tu neka kaznovalna politika prosta,
                  tukaj pa naj bi že zakon predpisoval dosledno kaznovanje. Enostavno zakon ne
                  prenese take dikcije. To je kaznovalna politika, ki je, ali pa ki ni taka. To je
                  kaznovalna politika potem, ki jo vodijo sodišča, sodniki za prekrške in tako
                  naprej in pa tudi policija, je dosledna ali pa ni dosledna. Morala bi biti
                  dosledna. Dosledna pa samo za to kategorijo, je pa popolnoma nemogoče z ustavnega
                  vidika enakosti pred zakonom in tako naprej. Drugo so predlogi, da se preučijo
                  možnosti, da se napravi neki pripravniški staž ali karkoli z nekimi drugimi
                  vzgojnimi in varnostnimi elementi, ne pa na elementu kaznovanja za iste prekrške
                  po enakem zakonu na drug način. To mislim, da enostavno ne gre. Hvala lepa.</p>
            </sp>
            <sp xml:id="SDZ1-Redna-33-1995-07-19.sp41">
               <speaker>PODPREDSEDNIK MIROSLAV GERŽINA:</speaker>
               <p>Hvala lepa. Gospod Geržina.</p>
            </sp>
            <sp xml:id="SDZ1-Redna-33-1995-07-19.sp42">
               <speaker>MIROSLAV GERŽINA:</speaker>
               <p>Hvala lepa za besedo. Gospod Baškovič, glede doslednosti. Nekateri, ki so imeli
                  stanovanja, so jih lahko kupili, tisti, ki jih niso imeli in jih ne bodo imeli še
                  deset let, pa jih ne bodo mogli kupiti pod enakimi oziroma pod ugodnimi pogoji.
                  Tukaj je tudi nedoslednost do, bi rekel tudi neustavnost do teh ljudi. Tu pa
                  govorimo o smrti in življenju. Zdaj bom pa še enkrat pokazal. Mi moški smo boljši
                  vozniki kot ženske. Dokazano na tem grafu je, da nismo. To so doslednosti. Da smo
                  enakopravni udeleženci v prometu, tisti ki je včeraj dobil dovoljenje, in tisti,
                  ki ga ima že deset let. Glejte, nikjer ni zapisano, da eden od nas, ki ga imamo že
                  več let, ne bomo opazovali, da bi se nam danes zgodili, da bi se nekaj zgodilo. Se
                  dogaja, rekel sem, enkrat na tisoč, od enkrat na sto do enkrat na tisoč primerov
                  se zgodi nekaj. Tudi če ne, nisi sam kriv, pač nekdo drug se zaleti. Oproščam se
                  vsem tistim, ki imajo, bi rekel bolj tenkočutno uho za slovenski jezik. Jaz bi dal
                  v redakcijo zadevo, vendar sem povedal že včeraj, da sem to še enkrat napisal iz
                  razloga, ki se mi je pač zgodil en dan prej. In sem še enkrat prečital, in ne da
                  nisem, in zdaj sem še enkrat prečital 15. sklep odbora in gledam še enkrat ta
                  sklep skozi očala, da naj te ljudi, ki so enakopravni, ker imajo vozniško
                  dovoljenje, vendarle niso enako sposobni, ker bodo imeli neko oznako ali kaj
                  takega, gledamo, da jim pustimo, da lahko delajo vse, kar upajo in znajo delati.
                  In zaradi tega sem v bistvu samo kot nadgradnjo, to sem že v začetku povedal,
                  predlagal to kar sem predlagal. Zdaj pa želim, da bi kljub temu tisti, ki so rekli
                  da ne bodo, zaradi vinjenosti, recimo, da se v narekovajih izrazim, predlagam v
                  drugi alinei, da vsako vsebnost alkohola v krvi in jaz sem mislil, s tem, ko sem
                  napisal, pač razmišljam malo tehnično, odvzem točk, to je v bistvu dodajanje
                  kazenskih točk. Jaz sam razmišljal tako, boniteto točk imam 18, zdaj mi jih
                  odvzemajo, ampak ne, pač v zakonu piše, v predlogu, da jih dodajo, nekje jih
                  dodajo. Torej poizkušam še enkrat prebrati, če mi dovolite, ta predlog in bi se
                  glasil približno takole, ne bo prav slovensko 100%, ker so tukaj že vprašanja, kaj
                  je prav bolj slovensko vinjenost ali osebnost alkohola itn., ali še kaj drugega.
                  Predlagatelj naj za drugo obravnavo in mislim, če smem, tudi glede na pripombo
                  gospoda Baškoviča, bo nekje to urejeno s tem, ko tako napišemo. Predlagatelj naj
                  za drugo obravnavo preuči in poizkuša smiselno upoštevati v predlogu zakona itd.,
                  sankcionira z dodatkom, popravljam vinjenost, vsebnost alkohola v krvi in v tretji
                  alinei namesto odvzemanja točk z dodajanjem kazenskih točk. Jaz mislim, da je ta
                  zadeva zdaj po tej debati, ki mislim, da je kljub temu koristna, in da preuči in
                  smiselno upošteva predlagatelj. Če se bo kaj bolj pametnega spomnil, da mogoče je
                  ta razprava, da bo pripeljala do tega, da bo predlagatelj nekaj ukrepal v smeri
                  varovanja mladih življenj v prometu, potem mislim, da ni bilo to zaman. Še enkrat
                  predlagam, da tak spremenjen predlog podprete. Hvala lepa.</p>
            </sp>
            <sp xml:id="SDZ1-Redna-33-1995-07-19.sp43">
               <speaker>PODPREDSEDNIK MIROSLAV MOZETIČ:</speaker>
               <p>Jaz bi vas, kljub vsemu, gospod Geržina prosil, da ne bi približno sklep
                  formulirali, ampak da ga zelo natančno formulirate. To je malo hecno, ko je zdaj
                  že trikrat popravljeno, na koncu ne bomo vedeli, kaj sprejemamo. Gospod minister
                  ima besedo. Čistopis pripravite, saj bom jaz prebral, ampak pripravite čistopis,
                  da bo jasno in nesporno, kaj ste predlagali.</p>
            </sp>
            <sp xml:id="SDZ1-Redna-33-1995-07-19.sp44">
               <speaker>ANDREJ ŠTER:</speaker>
               <p>Torej jaz še enkrat z najboljšimi nameni za uspeh razprave predlagam, da ne
                  menjamo prvega branja zakonodajnega predloga in drugega branja zakonodajnega
                  predloga. Prosim, ne misliti, da se zdaj dajejo amandmaji. Zdaj sprejemate
                  stališča in jaz sem vam dvakrat že zagotovil, da stališče predlagatelja je, da
                  zlasti na podlagi analize, ki jo je pripravil Svet za preventivo in vzgojo v
                  cestnem prometu, skušamo v zakonu vgraditi takšno rešitev, ki bo zdržala
                  zakonodajno presojo in ki bo zagotovila, da bo mlad voznik kljub začetniškemu
                  statusu varen v prometu zase in za druge. Na kakšen način bomo to naredili, zdajle
                  vam še ne znam povedati, vsekakor bomo prišli z drugim branjem pred vas. Če bomo
                  pa zdaj dobili zelo striktne formulacije, ki jih bomo morali vgraditi v zakon, ker
                  zakonodajni postopek je pač tak, bo tista rešitev manj lepa in seveda bistveno
                  manj uspešna v praktični izpeljavi. Zato res predlagam, da prva zakonodajna faza
                  je po sedanjem poslovniku namenjena stališčem, ki so generalna. Pokažite nam, kje
                  smo <q>"falili"</q>, kje smo napačnega razmišljanja in dobronamerno vam povem, da bomo
                  vse to upoštevali, skušali upoštevati. Težko je pa iz dobrih predlogov, ki so
                  parcialni, potem narediti lepo celostno rešitev. To je pa zelo težko.</p>
            </sp>
            <sp xml:id="SDZ1-Redna-33-1995-07-19.sp45">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Približno vložen predlog
                  bom jaz poizkušal zdaj natančno povedati, glasil naj bi se tako. Umik? Torej pod
                  težo argumentov je predlog umaknjen.</p>
               <p>Naslednji predlog istega predlagatelja: <q>"Predlagatelj naj za drugo obravnavo
                  pripravi predlog zakona tako, da bo vsako nesrečo le z materialno škodo prijavila
                  zavarovalnica ali krivec UNZ-ju in se v tem primeru izreče sankcija ogrožanja -
                  19. člen, 85. točka - tudi z odvzemom točk"</q>. Želi kdo besedo? Podobni problemi,
                  kot pri prejšnjem. Gospod Geržina, ste kaj popravili, obrazložili, umaknil? Gospod
                  Geržina ima besedo.</p>
            </sp>
            <sp xml:id="SDZ1-Redna-33-1995-07-19.sp46">
               <speaker>MIROSLAV GERŽINA:</speaker>
               <p>Hvala lepa. Popravljam, namesto z odvzemom, z dodatkom točk, če lahko
                  napišete.</p>
            </sp>
            <sp xml:id="SDZ1-Redna-33-1995-07-19.sp47">
               <speaker>PODPREDSEDNIK MIROSLAV MOZETIč:</speaker>
               <p>Kaj pa iz kogentnega v nasvet? Predlagatelj naj za drugo obravnavo pripravi
                  predlog tako, da bo - naj prouči itd. - ali to velja za vse vaše predloge, gospod
                  Geržina?</p>
            </sp>
            <sp xml:id="SDZ1-Redna-33-1995-07-19.sp48">
               <speaker>MIROSLAV GERŽINA:</speaker>
               <p>Če lahko zdaj rečem, velja za vse.</p>
            </sp>
            <sp xml:id="SDZ1-Redna-33-1995-07-19.sp49">
               <speaker>PODPREDSEDNIK MIROSLAV MOZETIČ:</speaker>
               <p>Popravite, prosim.</p>
            </sp>
            <sp xml:id="SDZ1-Redna-33-1995-07-19.sp50">
               <speaker>MIROSLAV GERŽINA:</speaker>
               <p>Bom popravil - naj prouči in smiselno upošteva. Kjer pa piše odvzem, sem pa že
                  razložil, kaj je to. To je v bistvu dodajanje točk - samo različen način in
                  mišljenje je - ali imaš bonus in ti jih odvzemajo, ali ti jih pa pišejo do 18. To
                  je pa dodajanje točk. V predlogu zakona je pa dodajanje točk. Ti napišejo kazenske
                  točke. To je ponavadi bolj prav, ker se dopišejo. Hvala.</p>
            </sp>
            <sp xml:id="SDZ1-Redna-33-1995-07-19.sp51">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod Matuš.</p>
            </sp>
            <sp xml:id="SDZ1-Redna-33-1995-07-19.sp52">
               <speaker>ŠTEFAN MATUŠ:</speaker>
               <p>Hvala za besedo. Spoštovani! V sami obrazložitvi je predlagatelj navedel
                  namišljene nesreče. Kakšne so pa to nesreče? Ne vem. Vsako kasko zavarovanje
                  zahteva tudi zapisnik. Ve se, kdo lahko naredi zapisnik ob nesreči. To se pravi,
                  da je zavarovalnica v vsakem primeru seznanjena. Ponavadi se te zadeve kaznujejo s
                  neprilagojeno hitrostjo. To je tista beseda, ki je nedorečena, kaj je
                  neprilagojenost, da pride do nesreče, vendar bi vseeno predlagatelja prosil, kako
                  to misli, če namišljene nesreče kaznujemo denarno in z odvzemom točk, kaj so to
                  namišljene. Razumem, da so se pojavljale namišljene nesreče z zavarovalnino. To mi
                  je bilo jasno, ampak namišljena nesreča - kakšna je to - to bi pa vseeno želel, da
                  predlagatelj pojasni; da je pa sankcija ogrožanja v vsaki prometni nesreči, ki ima
                  zapisnik, je pa jasno, samo odvisno je od škode, ki je nastala. Zavarovalnica je v
                  vsakem primeru seznanjena, tudi, če se izda kupon, zavarovalnica ve, da je bila,
                  ker je treba izpolniti tudi listek, oziroma tisto poročilo in tako dalje. Vendar
                  tu sedaj pridemo do takega vprašanja, ali mora pri vsaki nesreči sodelovati tudi
                  policija, ali pa ne. Tako, da jaz ne vem. Jaz bi prosil, da predlagatelj to
                  pojasni.</p>
            </sp>
            <sp xml:id="SDZ1-Redna-33-1995-07-19.sp53">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Geržina.</p>
            </sp>
            <sp xml:id="SDZ1-Redna-33-1995-07-19.sp54">
               <speaker>MIROSLAV GERŽINA:</speaker>
               <p>Hvala lepa za besedo. Poglejte, namišljene, ne gre za te nesreče, ki so se
                  zgodile. Namreč, zakaj kaznujemo nekatera dejanja, ki niso v skladu z zakonom o
                  varnosti v cestnem prometu. Recimo, nekdo je šel, na primer, da poskušam
                  razložiti, čez polno črto na vozišču. Zakaj je narisana polna črta? Zato, da ne bi
                  prišlo do nesreč. In to je namišljena oziroma hipotetična, bolje rečeno, nesreča.
                  Zato smo kaznovali nekoga, ker je šel čez polno črto. Zakaj je polna črta? Ker se
                  lahko zgodi nesreča. Če smo ga kaznovali, ker je šel čez polno črto, s tem da smo
                  mu dali mandatno kazen in mu dodali kazenske točke, tukaj pa, ker se je dejansko
                  že zgodilo, to je <q>"fakt"</q>. Govorimo o posledicah. In ta zakon, mislim, da premalo
                  govori na posledičnem sistemu, ampak govori na hipotetičnem sistemu. Pač je tak
                  pristop. In mogoče se težje napiše zakon na posledičnem sistemu. Vendarle, v tem
                  primeru mi sankcioniramo zadevo, tisto, kar bi se lahko zgodilo in je bilo za to
                  kaznovano. Tisto, kar se je pa že zgodilo in se je zgodilo zaradi prekrška, prav
                  gotovo, ker drugače se ne bi to zgodilo. Ker vedno, ko se zgodi nesreča, je zraven
                  prekršek. Še ni, recimo, nesreče, razen višje sile, če se pod drevesom ustavijo,
                  pa da strela udari in da se zvrne na avto. To je tudi nesreča, pa uniči avto. V
                  tem primeru ne vem, kdo bi bil kriv. Ampak drugače se pa dogajajo nesreče, trki in
                  materialna škoda zaradi prekrška. Tu je mišljen tak prekršek; prekršek je bil
                  narejen. In tisti, ki ga je povzročil, se pravi krivdo je dokazal s tem, da je
                  izpolnil evropsko listino, recimo, dal tistemu, ki ni bil kriv. In s tem se mora
                  on, oziroma kot piše tukaj, Uprava za notranje zadeve ali pa zavarovalnica, pač
                  mora biti obelodanjeno in tudi kaznovano. Hvala lepa.</p>
            </sp>
            <sp xml:id="SDZ1-Redna-33-1995-07-19.sp55">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Matuš.</p>
            </sp>
            <sp xml:id="SDZ1-Redna-33-1995-07-19.sp56">
               <speaker>ŠTEFAN MATUŠ:</speaker>
               <p>Hvala za besedo. Mislim, da vsako zadevo pa ne vem, če se ravno da graditi na
                  hipotezi. Kaj bo, če bi bilo? Poglejte. Hipotetično ne morete predvidevati
                  nesreče, če je voznik prevozil polno črto. To si lahko zamišljamo. Kaj pa če je
                  prazna cesta? Recimo, če je ravno tako, kot ste vi rekli, je bila prometna
                  nesreča. Hipotetično lahko predvidevamo, da bo prometna nesreča, pa ne vem, kaj
                  vse še.</p>
               <p>Če se vozi v polno črto, je to prekršek. In vnaprej govoriti, da bo prometna
                  nesreča, če bo vozil po polni črti, to je pa res vprašanje, ki ne vem, če ima
                  dosti zveze s hipotezo. Nesreče se ne dogajajo samo zaradi prekrškov. S tem se
                  pravzaprav z vami ne morem strinjati. Nesreče se lahko dogajajo tudi iz
                  materialnih vzrokov, recimo, poči guma, se pravi, tukaj je pa že težko govoriti,
                  da je bil to prekršek. Se pravi, da je bil nek vzrok, posledica tega vzroka pa je
                  bila potem nesreča, ali neka druga materialna okvara, tako da je težko govoriti,
                  da so nesreče samo zaradi prekrškov. Bi pa tam spomnil, recimo, na polni črti. Kaj
                  če prehiteva vozilo preko polne črte, na delu cestišča, ki je popolnoma pregledno,
                  polna črta pa je samo zaradi mostu. Ali je hipotetično tam možna nesreča? Težko.
                  Tako, da ne vem, da ravno zakon pisati v hipotezi, pa je kar malo težko. Seveda,
                  saj govorite, da če prevozi polno črto, to hipotetično že pomeni nesrečo.</p>
            </sp>
            <sp xml:id="SDZ1-Redna-33-1995-07-19.sp57">
               <speaker>PODPREDSEDNIK MIROSLAV MOZETIČ:</speaker>
               <p>Vsak zakon je zgrajen na hipotezi, ampak ne glede na to. Gospod Geržina.</p>
            </sp>
            <sp xml:id="SDZ1-Redna-33-1995-07-19.sp58">
               <speaker>MIROSLAV GERŽINA:</speaker>
               <p>Spoštovani gospod Matuš! Ta sklep temelji na dejstvih, ki so se zgodila. Se pravi,
                  bila je nesreča, bila je materialna škoda in govori o tem, recimo, vzemimo spet to
                  polno črto. Tudi na mostu je smiselno postavljena in je zato postavljena, da se ne
                  bi zgodila hipotetično nesreča, ker je na mostu ponavadi premalo prostora. Na
                  tistih mostovih, kjer je dovolj prostora, imamo celo štiri pasove, da lahko
                  prehitevamo, če ni drugače določeno in tako naprej. Tam pa, kjer je cestišče
                  preozko, tam so pa ponavadi polne črte, vendar se točno ve zakaj. Zaradi
                  hipotetičnih nesreč, ki bi se lahko zgodile. Ta sklep pa temelji na dejstvih, ki
                  so se zgodila. Se pravi, če, in to je nedoslednost tega zakona. Namreč kaznujemo
                  razno razne zadeve, ki naj bi se zgodile zaradi prekrškov, zaradi katerih naj bi
                  se nekaj slabega zgodilo. Nekaj slabega, ko se je zgodilo, ko se, recimo,
                  poravnata dva udeleženca v nesreči, tam pa ni treba nič. V trenutku pa, če eden
                  umre ali so poškodbe in je nekdo poškodovan, je pa obveza, da se naredi to, kar se
                  predlaga v predlogu za drugo obravnavo, namreč da se prijavi, da se evidentira in
                  tudi kaznuje prekršek, ker je bil narejen. Ampak še enkrat pravim, na osnovi
                  dejstva se je zgodilo, nesreča je bila, materialna škoda je bila, nekdo je storil
                  prekršek. Če pa vi pravite, gospod Matuš, da je bila nesreča brez enega prekrška,
                  hipotetično je pa to možno - recimo, če pade drevo, sem rekel, vendar v večini
                  primerov - 99 - je pa nekdo kriv in zato je ta predlog sklepa. Hvala.</p>
            </sp>
            <sp xml:id="SDZ1-Redna-33-1995-07-19.sp59">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod Matuš, najprej ste dvignili roko. Ali želi še kdo besedo?
                     <stage>(Nihče.)</stage> Se pravi, zaključujem in dajem ta predlog, ki je v tem
                  prvem stavku popravljen - glasil bi se tako: <q>"Predlagatelj naj za drugo obravnavo
                  prouči in smiselno upošteva v predlogu zakona tako, da bo"</q> in na koncu namesto
                  besede <q>"odvzemom"</q>, dodajanjem kazenskih točk. Ta predlog dajem na glasovanje.
                  Ugotovimo sklepčnost! <stage>(38 prisotnih.)</stage> Tiste, ki poslušate v svojih
                  sobah, prosim, da pridete v glavno dvorano. Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da ta predlog ni sprejet.</p>
               <p>Naslednji predlog istega predlagatelja se glasi: "Predlagatelj naj za drugo
                  obravnavo prouči in smiselno upošteva v predlogu zakona tako, da bo v naselju
                     <stage>(50 km/uro)</stage> za prekoračitev do 5 km/uro policist izrekel le
                  mandatno kazen, za prekoračitev hitrosti pri vožnji na odprti cesti za 10% naj bi
                  bila predvidena le mandatna kazen ali ustni opomin - enkrat, za vožnjo na odprti
                  cesti pri prekoračitvi dovoljene hitrosti za več kot 10% pa je predvideno tudi
                  dodajanje kazenskih točk". Želi kdo razpravljati? Gospod Matuš.</p>
            </sp>
            <sp xml:id="SDZ1-Redna-33-1995-07-19.sp60">
               <speaker>ŠTEFAN MATUŠ:</speaker>
               <p>Hvala za besedo. Pri tem je samo, ali ustni opomin enkrat. Kam se bo ta ustni
                  opomin vpisal? Enega dobim, recimo, med Kranjem in Ljubljano, ja, kaj pa
                  naslednjega, recimo, med Celjem pa Mariborom? Kam se bo pa vpisal ta ustni
                  opomin?</p>
            </sp>
            <sp xml:id="SDZ1-Redna-33-1995-07-19.sp61">
               <speaker>PODPREDSEDNIK MIROSLAV MOZETIČ:</speaker>
               <p>Na obcestni kamen. Prosim za mir v dvorani.</p>
            </sp>
            <sp xml:id="SDZ1-Redna-33-1995-07-19.sp62">
               <speaker>ŠTEFAN MATUŠ:</speaker>
               <p>V knjižico, to se pravi, da bo to postal potni list, ali se bodo udarjale
                  štampiljke v tisto knjižico. Dajte no, mislim, da tu gre pa dejansko predaleč,
                  ustni opomin. Včeraj sem govoril ravno o eni zadevi, to se pravi določanje,
                  predlagatelj predlaga določanje hitrosti po kazalcih v avtomobilih v rangu plus
                  minus 10%. Potem lahko smatram, da predlagatelj tu predvideva, da imajo ti
                  avtomobilski kazalci hitrosti oziroma tahometrski pogrešek. To je plus minus 10%.
                  Ko sem govoril včeraj o točkovnem sistemu prekoračitev do 10 km/uro, ste bili pa
                  tako zagreti, da je treba pač do 10 km/uro zadevo točkovati s tremi točkami in
                  denarno kaznijo, da pravzaprav zdaj ne razumem. To se pravi, ja, tudi v točkovnem
                  sistemu, tako da mi pravzaprav ni čisto jasno. Enkrat je pogrešek možen, drugič je
                  treba s točkami sankcionirati do kraja. Ne vem, kaj je to.</p>
            </sp>
            <sp xml:id="SDZ1-Redna-33-1995-07-19.sp63">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Geržina.</p>
            </sp>
            <sp xml:id="SDZ1-Redna-33-1995-07-19.sp64">
               <speaker>MIROSLAV GERŽINA:</speaker>
               <p>Hvala. Mislim, da se je gospod Matuš zmotil. Namreč, točno vem, kaj predlagam,
                  kakšne predloge. Včeraj tega nisem zagovarjal tako striktno iz več razlogov. Sam
                  sem govoril o tem, da kazalci oziroma števci - hitromeri v avtomobilih, če
                  uporabim tak izraz, ne kažejo natančno do 1 kilometra, ampak odvisno od enega do
                  drugega. Pri tem predlogu ni bistvena samo nenatančnost hitromerov in kazalcev,
                  ampak je bistveno to, da ne moreš, predvsem v mestu, stalno gledati na hitromer
                  zaradi tega, ker se dogaja ogromno stvari - pešci, vozila prihajajo z leve in
                  desne in ne moreš vsak trenutek kontrolirati, ali si, ali nisi. Namreč, voziš po
                  občutku in rekel sem - dovoljena hitrost v mestih v predlogu zakona je znižana za
                  10% in jo zaradi teh, čisto praktičnih zadev nekako omilim in nisem strikten in
                  govorim isto, samo z drugimi besedami, gospod Matuš, kot vi včeraj, da se pribiti
                  in zabiti natančno ne da. Če sediš še tu, sedimo na trdih sedežih, pa ne moremo -
                  danes je bil primer, ko so rekli, da je Geržina napisal nedosledno in ne vem
                  kakšno - če pa voziš, sediš sicer na sedežu, ne vem, koga imaš še zraven, ki te še
                  kaj sprašuje itd. in ti bi moral zdaj natančno voziti. Če greš prepočasi, oviraš
                  promet, če greš prehitro, te že ustavijo in ti dajo kazen in zaradi tega je to
                  majhno popuščanje in tisti, če ste slabo razumeli tisto doslednost in ste me
                  napadali v prejšnjem predlogu zaradi mladih voznikov, ima smisel potem, če berete
                  tudi ta sklep. Namreč, za normalne voznike, ki imajo že neko rutino, se to lahko
                  uporablja, za začetnike pa naj bolj pazijo na promet, ker še nimajo občutka v
                  prstih za vožnjo. To je bilo tisto. To, kar pa piše <q>"prvikrat"</q> - namreč, ko se je
                  tiskalo, sem spregledal - se oproščam - to pomeni pri prvem prekršku in ker
                  ugotavljamo, da bomo imeli kartončke, kjer nam bodo napisali - jaz sem vsaj tako
                  razumel predlagatelja, tiste kazenske točke, je prvikrat to opomin, o katerem
                  primeru sem tudi govoril, ki sem ga imel sam, se pravi, vzgojni princip delovanja
                  in mislim, da gre to v vzgojni princip delovanja in zato je tale predlog sklepa
                  zame sprejemljiv. Ni ozek, ne oži materije, ampak jo kvečjemu širi. Zato
                  predlagam, da sprejmete. Hvala.</p>
            </sp>
            <sp xml:id="SDZ1-Redna-33-1995-07-19.sp65">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod Matuš.</p>
            </sp>
            <sp xml:id="SDZ1-Redna-33-1995-07-19.sp66">
               <speaker>ŠTEFAN MATUŠ:</speaker>
               <p>Hvala za besedo. Poglejte, gospod Geržina, jaz bi se načeloma s tem strinjal.
                  Vendar vas ustavi policaj, s katerim mogoče niste v najboljših odnosih. Ne vem,
                  pa, recimo, naj bo tudi, ker ste vi pri SKD-ju, policaj pa slučajno ni simpatizer
                  SKD-ja, in vam bo v kartonček napisal enkratni opomin. In kaj bo potem? Imeli ga
                  boste. Drugič boste pa plačali. A veste, vsaka zadeva se kar malo dokaže, ker samo
                  vpisuje, enkrat v opomin. Ne vem. Treba je včasih tudi paziti tudi na tiste
                  zadeve, kdaj lahko, recimo, policaj, ali oseba, ki vodi postopek, opravlja
                  določena dejanja. Če mi to poslplošimo, lahko pride do izkoriščanja tega instituta
                  njegovih pooblastil. Tudi v negativnem smislu. Treba je to dejansko resno jemati.
                  Tako, da bi se jaz mogoče s tem strinjal, vendar ti pogoji sami, kdaj lahko to
                  opravi. To je pa pravzaprav tu napisano, in sicer 10% se predvideva mandatna kazen
                  ali ustni opomin enkrat. Če si za 10% prekoračil, ampak vi lahko prekoračite, ne
                  prekoračite za 10% in če ni zelo dobro zavedeno, kdaj se ta zadeva opravi, vpis,
                  pa boste dobili enkrat opomin, drugič boste pa še plačali. To je izkoriščanje
                  instituta, njegovih pooblastil. Mislim, da tu gremo potem lahko že tudi predaleč.
                  Lahko je opomin, vendar ne zato, da se ravno vpisuje. Tisti vpis je lahko hudo
                  sporen včasih.</p>
            </sp>
            <sp xml:id="SDZ1-Redna-33-1995-07-19.sp67">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peterle.</p>
            </sp>
            <sp xml:id="SDZ1-Redna-33-1995-07-19.sp68">
               <speaker>ŠTEFAN MATUŠ:</speaker>
               <p>Če se lahko popravim. Poglejte, pri vsaki prekoračitvi hitrosti je slika z uro
                  časa. Je, pozanimajte se. Pri vsaki prekoračitvi hitrosti na radarju je slika, ki
                  je dokaz, če vi nočete plačati mandatne kazni.</p>
            </sp>
            <sp xml:id="SDZ1-Redna-33-1995-07-19.sp69">
               <speaker>ALOJZ PETERLE:</speaker>
               <p>Spoštovani gospod podpredsednik, poslanke in poslanci! Tisto o SKD-ju se mi je
                  zdelo, oziroma simpatizerstvu, nepotrebno. In bi predlagal, ko razpravljamo o 0,0
                  za udeležence v prometu, naj to velja tudi za to hišo.</p>
            </sp>
            <sp xml:id="SDZ1-Redna-33-1995-07-19.sp70">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Matuš.</p>
            </sp>
            <sp xml:id="SDZ1-Redna-33-1995-07-19.sp71">
               <speaker>ŠTEFAN MATUŠ:</speaker>
               <p>Gospod Peterle. Nesramnost je lepa čednost, če jo človek uporabi na pravem mestu.
                  Za svoje stanje 0,0 znam odgovarjati sam, ni potrebno, da me kdo na to opozarja,
                  ali 0,0... Lahko pa vam v tem trenutku zagotovim, da je 0,0.</p>
            </sp>
            <sp xml:id="SDZ1-Redna-33-1995-07-19.sp72">
               <speaker>PODPREDSEDNIK MIROSLAV MOZETIČ:</speaker>
               <p>Želi še kdo besedo? Ne želi več nihče besede. Gospa Simšič. Prosim.</p>
            </sp>
            <sp xml:id="SDZ1-Redna-33-1995-07-19.sp73">
               <speaker>DANICA SIMŠIČ:</speaker>
               <p>Hvala za besedo. Spoštovane poslanke in poslanci, zlasti pa člani odbora.
                  Opravičujem se, če sem spregledala v stališčih in sklepih matičnega delovnega
                  telesa tako oziroma podobno stališče, namreč nisem ga našla. Rada bi pa rekla, da
                  v bistvu podpiram to, kar je gospod Geržina predlagal, tudi glede na tisto, o
                  čemer sem prej govorila, kajti prekoračitev hitrosti do 10 km je sankcionirana s
                  tremi kazenskimi točkami in 15 tisoč tolarji kazni. Ni opredeljeno, to se pravi,
                  če voziš več kot pol kilometra prehitro, ti lahko že odvzamejo tri točke oziroma
                  dobiš tri točke in plačaš 15 tisočakov kazni. Mislim, da to, kar on predlaga, da
                  naj predlagatelj prouči in smiselno vgradi, da bi bilo do 5 km zgolj mandatna
                  kazen in še nekatere stvari, ki jih tukaj predlaga, so vsekakor vredne premisleka
                  in smiselne vgraditve v ta zakon. Če pa je sporni ta ustni opomin, pa predlagam,
                  da ga ali umaknete ali še dodatno navedete, da razmisli o morebitni uporabi tudi
                  ustnega opomina. Mislim pa, da to, kar predlagate, je dejansko dobro. Hvala.</p>
            </sp>
            <sp xml:id="SDZ1-Redna-33-1995-07-19.sp74">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Madon.</p>
            </sp>
            <sp xml:id="SDZ1-Redna-33-1995-07-19.sp75">
               <speaker>ZORAN MADON:</speaker>
               <p>Spoštovani! Najprej me je izzvalo oziroma me je izzval nastop gospoda Matuša in
                  gospoda Peterleta. Menim, da je bilo res nepotrebno govorjenje in vpletanje SKD-ja
                  v govoru gospoda Matuša, vaše govorjenje o 0,0 v tej dvorani je bilo enako
                  nepotrebno. Zato bi bilo prav, da se tega izogibamo eni in drugi. Sam bi pa ta
                  Geržinov amandma podprl, ker sodim, da dejansko ta zakon je tako strahotno strog,
                  oster, represiven, da bo neživljenjski zakon in to je predlog, ki ga dela le malo
                  bolj življenjskega, malo bolj človeškega in tudi do policajev bolj sprejemljivega,
                  ker ga bodo lahko, bi lahko rekel, malce bolj čustveno izvajali v tem smislu, da
                  bodo komu tudi kakšno zadevo lažje spregledali, kot če imamo preoster zakon, ki ga
                  policaji ne bodo morali izvajati. Če se pa zakon ne izvaja, potem je zakon slab.
                  Zato bom za ta amandma glasoval. Hvala.</p>
            </sp>
            <sp xml:id="SDZ1-Redna-33-1995-07-19.sp76">
               <speaker>PODPREDSEDNIK MIROSLAV MOZETIČ:</speaker>
               <p>Se reče policist. Hvala lepa. Gospod Hvalica.</p>
            </sp>
            <sp xml:id="SDZ1-Redna-33-1995-07-19.sp77">
               <speaker>IVO HVALICA:</speaker>
               <p>Hvala lepa. Predlog gospoda Geržine je življenjski, ker tukaj imam včasih občutek,
                  nekatere kar nosi po <q>"luftu"</q>. Vprašanje je tukaj tehnologije. Danes ni
                  brzinometra, ki bi bil absolutno točen, niti tisti elektronski ne. To sem prebral
                  v neki strokovni reviji, da ne govorim o drugih klasičnih. Ne samo 5 kilometrov na
                  uro. Vprašljiva je razlika 7, 8 km/h. To lahko preberete v vsaki avtomobilistični
                  strokovni reviji. In jaz enostavno tega ne razumem. Torej, intenca gospoda Geržine
                  je jasna, tehnologijo je pa potrebno rešiti, je treba dobiti, kako to
                  sankcionirati odnosno kako to kaznovati. Hvala.</p>
            </sp>
            <sp xml:id="SDZ1-Redna-33-1995-07-19.sp78">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Geržina.</p>
            </sp>
            <sp xml:id="SDZ1-Redna-33-1995-07-19.sp79">
               <speaker>MIROSLAV GERŽINA:</speaker>
               <p>Hvala lepa za besedo. Pri prvem prekršku in opominu je bil, bi rekel nesporazum.
                  Ali smem tako predlagati, da to v oklepaju, da je ustni opomin, prečrtamo, ostane
                  ostalo, se pravi mandatna kazen in priporočamo predlagatelju, da v tem smislu, kot
                  sem včeraj govoril, ljudi, ki nadzirajo promet, vzgajajo tako, da bodo nas voznike
                  in uporabnike cest vzgajali. To se pravi, se bo kdaj lahko zgodilo, da bom mogoče
                  pa prav jaz tisti. Ne vem. Rekel sem, da sem že bil, pa se ni vedelo, ampak mogoče
                  bo pa kdo drug in mislim, da tudi tisto nekaj pomeni. Saj 2000 dodatno bi mogoče
                  več pomenilo ali pa ne. Vem, da je vzgoja pomembna, in da se je držim. In sem
                  danes še enkrat preveril ali se je držim ali ne, ali se mi vzgojno dejanje vsadilo
                  v možgane ali ne. Mislim, da to tudi nekaj pomeni, vendar če nekatere to moti,
                  predlagam, da se to črta in ostane brez tega ustnega opomina. Naj bo mandatna
                  kazen in predlagam, da na tak način to sprejmemo. Hvala lepa.</p>
            </sp>
            <sp xml:id="SDZ1-Redna-33-1995-07-19.sp80">
               <speaker>PODPREDSEDNIK MIROSLAV MOZETIČ:</speaker>
               <p>Torej svoj predlog popravljate s tem, da se kar je v oklepaju v drugi alinei ali
                  ustni opomin enkrat črta.</p>
               <p>Želi še kdo besedo? <stage>(Nihče.)</stage></p>
               <p>Razpravo zaključujem in dajem ta predlog na glasovanje. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog sprejet.</p>
               <p>Naslednji predlog istega predlagatelja se glasi. Za drugo obravnavo naj se prouči
                  in smiselno upošteva predlog zakona tako, da bo predvidena maksimalna hitrost
                  traktorja, delovnega stroja in koles z motorjem 30 km/h.</p>
               <p>Gospod Geržina ima besedo.</p>
            </sp>
            <sp xml:id="SDZ1-Redna-33-1995-07-19.sp81">
               <speaker>MIROSLAV GERŽINA:</speaker>
               <p>Mogoče izgleda kot nesporazum in s predlagatelji smo se včeraj pogovarjali, da
                  danes praktično že današnji zakon pač predvideva 30 km/uro, in da bi morali biti
                  delovni stroji ali pa gradbeni stroji, ki imajo sposobnost, da gredo hitreje,
                  vozijo hitreje kot 30 km/uro, biti registrirani. Če pogledamo danes po naši
                  državi, vidimo, da temu ni tako in opozarjam v tem predlogu, in to tudi povem, da
                  so lahko hitrosti traktorjev, ki niso natančno naravnane samo na 25 km/uro, to je
                  na tisto kolesarsko hitrost, ampak so večje. Da so stroji, ki gredo že 60 in tudi
                  80 km/uro in če na odprti cesti, na magistralki s takim strojem, ki ima priključno
                  orodje spredaj in je pri višjih hitrostih neobvladljiv, namreč pri nižjih
                  hitrostih je zadeva obvladljiva, pri višjih hitrostih pa zaradi tehničnih danosti
                  ni več obvladljiv in če še kombiniramo z alkoholom, je pa sploh velik problem.
                  Zato mislim, pa tudi ti motorji, to so kolesa z dodatnim motorjem, gredo krepko
                  več kot 30 km/uro in tudi tu se ne zahteva vozniškega dovoljenja, ampak samo nek
                  izpit znanja predpisov. Mislim, da bi bilo prav, da bi smiselno upoštevali in
                  preučili, da se tudi v tem predlogu zakona tako, kot je v starem, pa se ne izvaja,
                  to se pravi, da se to nedoslednost, ki se ne izvaja, v tem je poanta tega
                  predloga, uredi. Namreč, da se tiste nevarnosti, ki se lahko s preveliko hitrostjo
                  delovnih strojev, traktorjev in ostalih, ostalih je mišljeno še tukaj, da se uredi
                  na tak način, da ne bodo več v nevarnosti. Hvala lepa.</p>
            </sp>
            <sp xml:id="SDZ1-Redna-33-1995-07-19.sp82">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Verzolak.</p>
            </sp>
            <sp xml:id="SDZ1-Redna-33-1995-07-19.sp83">
               <speaker>IVAN VERZOLAK:</speaker>
               <p>Hvala za besedo. To je res, da ti stroji lahko dosežejo hitrost tudi več kot 30
                  km/uro, vendar 80 km/uro pa noben poljedelski stroj ali tudi traktor ne doseže.
                  Mene dosti bolj motijo ti počasnejši stroji, razni mali traktorji, da ne rečem
                  tudi kosilnice na lokalnih cestah, ki gredo, ki razvijejo hitrost tam do 10, do 15
                  km/uro in ko prideš iz ovinka v ovinek, zagledaš pred sabo oviro, ki je včasih ne
                  moreš obvoziti, tako da se mi zdi še bolj smiselno, da preprečimo strojem, ki ne
                  dosežejo maksimalne hitrosti 30 km/uro, da sploh ne smejo biti prisotni na
                  lokalnih cestah, vzel sem najnižjo kategorijo in še enkrat poudarjam, da me bolj
                  motijo ti počasni stroji oziroma vozila, kot pa prehitri. Hvala.</p>
            </sp>
            <sp xml:id="SDZ1-Redna-33-1995-07-19.sp84">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage></p>
               <p>Razpravo zaključujem in dajem predlog na glasovanje. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da predlog ni sprejet.</p>
               <p>Naslednji predlog istega predlagatelja: <q>"Za drugo obravnavo predloga zakona naj se
                  uredi nedoslednosti, kot so primeri iz 40., 41., 42. člena, kjer za enako težo
                  prekrška dobiš različne kazni"</q>. Želi kdo besedo?</p>
               <p>V stališčih odbora imamo praktično enako stališče na strani 5, druga alinea:
                  popraviti bo treba očitna nesorazmerja pri predpisovanju kazenskih točk oziroma
                  vzpostaviti ustrezna razmerja  ter uravnotežiti kombinacije denarne kazni,
                  kazenskih točk in tako naprej. Gospod Geržina, vztrajate še vedno pri svojem
                  predlogu? Predlagatelj predlog umika.</p>
               <p>Naslednji predlog istega predlagatelja. Predlagatelj naj za drugo obravnavo
                  predvidi čas, v katerem se mora odpraviti, ne le omejiti promet, poškodbe na
                  cestiščih, ki so potencialna nevarnost za udeležence v prometu. Želi kdo o tem
                  predlogu razpravljati? Gospod Geržina.</p>
            </sp>
            <sp xml:id="SDZ1-Redna-33-1995-07-19.sp85">
               <speaker>MIROSLAV GERŽINA:</speaker>
               <p>Hvala lepa za besedo? Spoštovani, mimogrede sem ujel enako, kot je bilo rečeno, to
                  naj uredi zakon o cestah oziroma kakšen drug zakon. Vendarle menim, da morajo pri
                  tem sodelovati različne odgovorne institucije komplementarno. Ker nekdo gleda na
                  zadeve skozi svoje stališče, drugi gleda skozi drugo. Že včeraj sem govoril, samo
                  spomnim, da zadeva, ki stoji mesece, leta celo, tudi če je opozorilo ali prepoved
                  ali neka omejitev, postane vsakdanja in je potencialna črna točka. Zato bi moral
                  imeti tudi ta zakon neko besedo pri tem, da je določene zadeve, pasti in tako
                  naprej nujno odpraviti, ne pa samo tisti, ki upravlja s cesto. Tisti ima res, tam
                  točno piše, kakšno mora biti cestišče, da se normalno vozi, da ni nesreč, tega in
                  onega in vse, vendar mislim, da so določeni primeri, in tu gre za določene
                  primere, kjer naj se preuči, da tudi ta zakon poseže, kolikor se da, naj se preuči
                  in smiselno upošteva, da vpliva, ne vem še, na kakšen način, o tem se lahko še
                  pogovorimo, vendarle, da upošteva tudi določbe tega zakona. Hvala lepa.</p>
            </sp>
            <sp xml:id="SDZ1-Redna-33-1995-07-19.sp86">
               <speaker>PODPREDSEDNIK MIROSLAV MOZETIČ:</speaker>
               <p>Kaj naj zdaj preuči. Predlagatelj za drugo obravnavo predvidi čas, naj preuči.
                  Prosim, res, gospod Geržina, vse vaše predloge je treba popravljati, še tam je
                  eden, dva sta. Prosim, da se vsedete in popravite te predloge.</p>
            </sp>
            <sp xml:id="SDZ1-Redna-33-1995-07-19.sp87">
               <speaker>MIROSLAV GERŽINA:</speaker>
               <p>Če je taka težava, potem pa umikam predlog.</p>
            </sp>
            <sp xml:id="SDZ1-Redna-33-1995-07-19.sp88">
               <speaker>PODPREDSEDNIK MIROSLAV MOZETIČ:</speaker>
               <p>Predlog je umaknjen. Naslednji predlog istega predlagatelja. Predlagatelj naj pri
                  pripravi predloga zakona za drugo obravnavo predvidi, da lastnik ob registraciji
                  vozila predloži potrdilo o nekaznovanju ali potrdilo o plačilu do tega datuma
                  izrečenih kaznih iz udeležbe v prometu. Želi kdo o tem razpravljati? Gospod
                  Jančar.</p>
            </sp>
            <sp xml:id="SDZ1-Redna-33-1995-07-19.sp89">
               <speaker>JANEZ JANČAR:</speaker>
               <p>Ta predlog ni za podpreti, ker se mi zdi, da že tako z vsemi pooblastili, ki jih
                  bo imela zdaj prometna policija, pa še to, da bomo iskali še potrdila, da smo vse
                  plačali, to je stvar čisto drugih služb. Lepo vas prosim, pa ne bomo zdaj še na
                  tem, ko bomo avto registrirali, prinesli vsa potrdila, da smo stanovanje plačali,
                  elektriko plačali, pa tudi kazni plačali. Pa vendar imamo neke službe, pa saj
                  minister drži roko gor, pa bo on še kaj povedal.</p>
            </sp>
            <sp xml:id="SDZ1-Redna-33-1995-07-19.sp90">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Geržina najprej, potem pa še minister.</p>
            </sp>
            <sp xml:id="SDZ1-Redna-33-1995-07-19.sp91">
               <speaker>MIROSLAV GERŽINA:</speaker>
               <p>Hvala lepa za besedo, gospod podpredsednik. Ne vem, zakaj taka nervoza z vaše
                  strani, saj so ljudje tukaj, ki imajo predlogov 20, 30 naenkrat, pa gre vse lepo
                  in prav. Poglejte, red naj bi uvedel ta zakon. Red na naših cestah, gospod Jančar,
                  ki naj bi zmanjšal smrtne žrtve. To, spet se moram sklicevati, imajo v nekaterih
                  evropskih državah narejeno. Imajo v Avstraliji narejeno, drugače ne moreš urediti
                  te zadeve. Mislim, če je to v drugih državah, ne vem in v smislu uvajanja reda, ne
                  vem, zakaj bi bilo pri nas tako slabo. Mislim, red je red in ta predlog pač
                  predlaga, da se preuči, da se uvede red, ker je zdaj nered in spet lovijo tiste,
                  ki so krivi in so naredili, spravili druge v nevarnost za življenje itn. Zdaj ni
                  treba ponavljati vsega, vendar v smeri uvajanja reda na cestah, je tudi ta predlog
                  in predlagam, da ga sprejmete. Hvala.</p>
            </sp>
            <sp xml:id="SDZ1-Redna-33-1995-07-19.sp92">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod minister.</p>
            </sp>
            <sp xml:id="SDZ1-Redna-33-1995-07-19.sp93">
               <speaker>ANDREJ ŠTER:</speaker>
               <p>Torej nekajkrat je bilo že z vaše strani povedano, da dvomite, kako bo možno ta
                  zakon izvajati. Pred začetkom današnje razprave so mi celo rekli, da bomo
                  blokirali vse magistralne ceste. Ta predlog, ki ga je zdaj dal, torej ta sklep
                  gospoda Geržine, preprosto pomeni, da država občasno, ko državljan pride k njej z
                  določeno vlogo, ugotovi, koliko ji je ta državljan dolžan. To se dela zdaj pri
                  postopkih prostorskega urejanja, takrat država pove, koliko si dolžan in pri
                  postopkih plačevanja preživnin v primeru družinskih razmerij. Tam tudi občasno,
                  kdor pač to obveznost ima, izve, da je ni poravnal in da prej država ne more
                  urejati razmerja. Ne bi bil to nikakršen presedan. Res pa je, da bi vnesel
                  bistveno novost v naše razmišljanje, da je možno in seveda najlažje državo
                  prinašati okoli in zelo katastrofalno bo, če boste vi ugotovili, da te potrebe v
                  tej državi ni.</p>
            </sp>
            <sp xml:id="SDZ1-Redna-33-1995-07-19.sp94">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Šturm.</p>
            </sp>
            <sp xml:id="SDZ1-Redna-33-1995-07-19.sp95">
               <speaker>JADRANKA ŠTURM-KOCJAN:</speaker>
               <p>Hvala za besedo. Mislim, še malo, pa bom imela željo, da vrnem vozniško
                  dovoljenje, ker me je iz člena v člen bolj strah, kako bo vsa stvar na koncu
                  izgledala, čeprav seveda sem za to, da se nekaj stori, da bi bilo nesreč čim manj,
                  predvsem nesreč čim manj, predvsem nesreč s hujšim - smrtnim izidom in tako
                  naprej. Samo neka meja, do kod bomo pa šli tako z represivnimi ukrepi, tako kot s
                  posegi v zasebnost posameznika, to kar ta 9. predlog po mojem mnenju tudi
                  predstavlja, to je z mojega zornega kota poseg v mojo zasebnost, da pridem ob
                  registraciji z nekim potrdilom. Kaj to praktično pomeni, ko se, recimo, te stvari
                  obelodanijo, ko lahko nek uradnik, ki to sprejme, pove, koliko sem še dolžna, ali
                  sem bila kaznovana, ali ne. Kaj to za neko javno osebo, na primer za poslance to
                  pomeni? In ko se to začne objavljati, čeprav je lahko podatek tajen, to je druga
                  zadeva. Mislim pa, da vsak, ki je tej državi nekaj dolžan, dobi položnico. Če jo v
                  roku ne plača sledijo take in drugačne sankcije, obresti na to in tako naprej.
                  Torej nemoč države je skrita tudi v tem predlogu in kot sem prej rekla, poseg v
                  mojo zasebnost oziroma kogar koli, ki je v prekršku, tako da tega ne bom
                  podprla.</p>
            </sp>
            <sp xml:id="SDZ1-Redna-33-1995-07-19.sp96">
               <speaker>PODPREDSEDNIK MIROSLAV MOZETIČ:</speaker>
               <p>Torej najprej Šiftar.</p>
            </sp>
            <sp xml:id="SDZ1-Redna-33-1995-07-19.sp97">
               <speaker>DRAGO ŠIFTAR:</speaker>
               <p>Ne bom glasoval za ta predlog, razen če me gospod Geržina prepriča, koliko smrtnih
                  žrtev bo s tem manj, če moram hoditi po takšnih in drugačnih uradih in to
                  prinesti. Ne bi se sedaj spuščal v tehnične detajle, kaj bi vse to pomenilo. Mene
                  pa skrbi nekaj drugega. Prav zaradi tega sem šel ven. Včeraj ste me vsi napadli,
                  ko sem govoril, kako represiven je ta zakon in kako nas je to zajelo. To me skrbi.
                  Še bolj pa me sedaj skrbi, kako je tudi tukaj zajelo posameznike. Če je gospod
                  Geržina zapadel v to histerijo kot posameznik, me močno skrbi. Razen če je to
                  dobil z ministrstva, kaj naj še predlaga, da bo zakon totalno totalitaren. Mene je
                  groza nas, ki smo tu v civilnih oblekah, ker vemo, da uniforma, da ta status še
                  dodatno potegne. Kaj se bo godilo z nami državljani na cestah, ne to, da bi
                  blokirali ceste zaradi štrajka. Če bodo to izpeljali v praksi, bodo ceste tako ali
                  tako blokirane, brez nekih napovedi, pa neke državljanske nepokorščine.</p>
            </sp>
            <sp xml:id="SDZ1-Redna-33-1995-07-19.sp98">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Skuk.</p>
            </sp>
            <sp xml:id="SDZ1-Redna-33-1995-07-19.sp99">
               <speaker>NADA SKUK:</speaker>
               <p>Hvala lepa za besedo. Ko takole poslušam razprave, me zelo čudi, da se sami
                  poslanci ne zavzemajo za to, da bi se zakoni dosledno izvajali in sami poslanci so
                  proti temu, kar je naš namen, da stvari uredimo. Dobesedno me čudi. Ker razumem,
                  da če država nekomu da dovoljenje, da bo vozil po cestah, mora tudi zagotoviti, da
                  bo, če stori prekršek, ta prekršek plačal. Sedaj pa vemo, da se dogaja, da se
                  nekateri veselo izogibajo, ker pač, imajo dobrega odvetnika, ali se sami tako
                  dobro spoznajo in vedo, da prekrški zastarajo in tako dalje in se veselo izogibajo
                  plačilu in naprej delajo prekršek. Torej, lahko navedem primere tudi v drugih
                  upravnih postopkih. Sama sem tudi delala na obrtni zbornici in vem, da so morali
                  obrtniki še kako predlagati upravnim organom razna potrdila o plačilu tega in tega
                  in drugega. In med drugim, če drugega ne, bom navedla to, so morali tudi dati
                  potrdilo, da so plačali zdravstveni prispevek, drugače niso dobili niti
                  ortopetskih pripomočkov in tako dalje. Torej dolžnosti in pravice države in
                  državljanov je treba spoštovati z obeh strani.</p>
            </sp>
            <sp xml:id="SDZ1-Redna-33-1995-07-19.sp100">
               <speaker>PODPREDSEDNIK MIROSLAV MOZETIČ:</speaker>
               <p>Gospod Jančar.</p>
            </sp>
            <sp xml:id="SDZ1-Redna-33-1995-07-19.sp101">
               <speaker>JANEZ JANČAR:</speaker>
               <p>Hvala lepa. Gospod minister, resno me čudi in se sprašujem, kakšen smisel vas
                  pelje ob tem, ko predlagate, da je vendar ta predlog, ki ga je predlagal gospod
                  Geržina, dober, da bo vendar na podlagi samo tega do reda prišlo, pa vendar si že
                  v samem zakonu skozi sam zakon jemljete prevelika pooblastila. Če je država nekomu
                  dala izpit, ki ga je opravil, mu ga bo lahko nekdo po 18 kazenskih točkah, kar
                  vzel in ga ponovno poslal na izpit. Mislim, da so to že prevelika pooblastila.
                  Mislim, da je to celo za ustavno sodišče. Tako sem prej rekel, če nekdo od
                  ekonomistov zapravi firmo, pa je spravil na kant tisoč delavcev, spravil ob delo,
                  ga nihče ne bo poslal nazaj, da naj gre ponovno v šolo. In zato se mi zdi, resno
                  dvomim v to, kakšna pooblastila vendar še hočete imeti, da boste vi tisti, ki
                  boste določali, pri komu bo spet ta ponovno opravil izpit, skratka, mislim, da so
                  te institucije znane, ne pa, da bo minister vse to določal, kaj bo, kam bomo šli
                  na te, na pismeno, kam bomo šli na ustno, kam bomo šli na praktično vožnjo. Pa
                  vendar, dajmo si v tej dvorani tudi naliti čistega vina in povedati, ali so to
                  spet nova pooblastila - ne boste minister še naslednjih dvajset let, no, vsaj po
                  mojem mnenju ne, lahko bo nekdo drug in bomo te koncesije razdeljevali enkrat
                  enemu, enkrat drugemu. Hvala lepa.</p>
            </sp>
            <sp xml:id="SDZ1-Redna-33-1995-07-19.sp102">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Geržina. Vse so same replike.</p>
            </sp>
            <sp xml:id="SDZ1-Redna-33-1995-07-19.sp103">
               <speaker>MIROSLAV GERŽINA:</speaker>
               <p>Hvala lepa za besedo. Prej sem govoril o nedoslednosti zakona, ki velja, in
                  nedoslednost tega zakona, ki velja na področju kaznovalne politike zaradi cestnega
                  prometa, je danes katastrofalno. Namreč, mislim da se pobere manj kot polovico, da
                  ne bom rekel celo samo tretjino kazni, da se na razne načine igra in izigra to
                  zadevo in jaz mislim, da je zaradi tega, če se vrnem nazaj, zaradi tega, ker se
                  lahko izigra, ne vem, tistega, ki mu moraš, državo, da ji ne plačaš tisto, kar si
                  dolžen, kar zakon predvideva, misliš da se lahko igraš in izigraš tudi smrt na
                  cesti. To je v bistvu vzgojna zadeva, vzgojna poanta, in me čudi gospa Šturmova,
                  da vi kot pedagog tega ne čutite notri v tem, ampak se obračate na to, da vas jaz
                  zdaj v bistvu s tem predlogom zaznamujem kot potencialnega ne vem, sovražnika
                  države. Ne, jaz vas imam za to, da vi to vse urejate normalno, za tiste, ki pa so
                  dejansko res sovražniki države, družbe in življenj teh državljanov, za tiste pa
                  naj se tako izvede. Hvala lepa.</p>
            </sp>
            <sp xml:id="SDZ1-Redna-33-1995-07-19.sp104">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peršak.</p>
            </sp>
            <sp xml:id="SDZ1-Redna-33-1995-07-19.sp105">
               <speaker>ANTON PERŠAK:</speaker>
               <p>Rad bi rekel, da je zelo nevarno, kadar nas popade strast, kako bi čimbolj vse
                  uredili in čimboljše planirali ljudi, da bodo ja imeli čimveč birokratskih
                  opravkov in čimveč poti v življenju za opraviti. Poglejte, gre za dve popolnoma
                  različni stvari, registracija pomeni potrditev sposobnosti, tehnične sposobnosti
                  avtomobila za vožnjo. To je registracija, da je avtomobil, kot se temu reče,
                  tehnično, nekdo je včeraj rekel <q>"izpraven"</q>, čeprav je to hrvaška beseda. Sposoben
                  za vožnjo, brezhiben. To, ali je nekdo plačal kazen ali ne, to je pa stvar odnosa
                  do tega, njegovega vozniškega dovoljenja itn. in zdaj problem, ta problem, da pač
                  država ne uspe izterjati kazni, je en problem, stanje avtomobila je pa drug
                  problem in seveda razumem, kaj je hotela gospa Skukova nekako pokazati s primerom,
                  ampak seveda primerja prispevke in pravice, ki izhajajo iz prispevkov za
                  zdravstveno zavarovanje s tem, ne drži, kajti s prispevki vi na nek način
                  preventivno vnaprej plačujete usluge, ki jih boste deležni s strani zdravstva. To
                  sta dve stvari in jaz seveda mislim, da ni dobro, da bomo zdaj ob registracijah
                  avtomobilov vsi hodili iskat na nek urad spričevalo o tem, ali smo plačali kazni
                  ali jih nismo plačali. Država mora biti sposobna to urejati. Če ni sposobna tega
                  urejati, potem naj ne dela tega na ta način, da šikanira ljudi s tem, da jih
                  obremeni še z eno dodatno potjo.</p>
            </sp>
            <sp xml:id="SDZ1-Redna-33-1995-07-19.sp106">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Šiftar.</p>
            </sp>
            <sp xml:id="SDZ1-Redna-33-1995-07-19.sp107">
               <speaker>DRAGO ŠIFTAR:</speaker>
               <p>Grem zadnjič. Absolutno zagovarjam urejeno, pravno državo. Ne nazadnje smo mi zato
                  tu, da te pogoje ustvarimo. Moram vam povedati, da ne zaradi forme, ne zaradi
                  potov, ampak iskreno me je strah načina, s katerim nekateri hočete urejati to
                  državo. Načina me je pa strah. Zato tudi mogoče, kaj jaz vem, trepetanje mojega
                  glasu, samo bojim se, da boste ta duh izpustite iz te steklenice oziroma iz te
                  dvorane.</p>
            </sp>
            <sp xml:id="SDZ1-Redna-33-1995-07-19.sp108">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Polajnar. Se odpoveduje. Gospod minister.</p>
            </sp>
            <sp xml:id="SDZ1-Redna-33-1995-07-19.sp109">
               <speaker>ANDREJ ŠTER:</speaker>
               <p>Vam ni neznano, da je izplen izterjave kazni 30%. Vem, to ni moj problem. Moj
                  problem je, da mi konec tedna 19 let star voznik zapelje v policista. To je delno
                  verjetno krivo, da je kaj proslavljal, pa mogoče pokadil cigareto in popil kavo,
                  gospod Matuš. Delno je mogoče krivo, da je pa večkrat že bil obravnavan pri
                  sodniku za prekrške in mu do zdaj še nikoli ni bilo treba povedati, da je res
                  kriv. Ne govorim o izterjavi denarne kazni, ampak o tem, da je v tej državi postal
                  vzorec obnašanja tudi to, da se na cesti bolj oziroma zato, kako bi ne spoštovali
                  pravila, kot pa, kako bi spoštovali pravila. Upam, gospod, ne vem, kdo je že
                  rekel, da ne bom v naslednjem mandatu notranji minister, ampak do takrat, dokler
                  imam to odgovornost, jo pa imam in bom vedno, kadar bo tu potrebno, povedal, na
                  kakšen način je možno stanje urediti. Če mi to ne bo dovoljeno, zaradi tega še ne
                  bom govoril, da je dobro, da ni urejeno. In na ta način je, strinjam se, v
                  nadomestnem predpisu, ki je zakon o varnosti v cestnem prometu, možno poseči v
                  smer večje izterjave izrečenih kaznih. Ne zato, da bi polnili proračun, policija
                  ne bo imela tolarja od tistega - to gre v integralni proračun - ampak zato, da
                  bomo končno nehali razmišljati, kako bomo omogočili, da bo nekdo zbral 18
                  kazenskih točk, ampak kako ne bomo zbrali nobene kazenske točke. Ker zbrati
                  kazenske točke pomeni narediti cestni prekršek in zaradi cestnih prekrškov imamo v
                  letošnjem letu 205 mrtvih in njihovi svojci bi seveda močno drugače gledali na
                  tole. Oprostite, ker tudi jaz trkam na vašo vest, ampak tudi vi trkate na mojo
                  vest, da sem fundamentalist. Da, v tem pogledu sem fundamentalist in bom to tudi
                  ostal.</p>
            </sp>
            <sp xml:id="SDZ1-Redna-33-1995-07-19.sp110">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Matuš.</p>
            </sp>
            <sp xml:id="SDZ1-Redna-33-1995-07-19.sp111">
               <speaker>ŠTEFAN MATUŠ:</speaker>
               <p>Hvala za besedo. Gospod minister, v določenih segmentih je malo neprimerno, da se
                  zadeve banalizirajo. Ne vem, ali je ta mladi voznik, ki je konec tedna zapeljal v
                  policista, bil vinjen, ni bil vinjen oziroma alkoholiziran in tako dalje. To je
                  pač pristojnost policije, da to ugotovi. Vendar poglejte, zdaj se ne bom spuščal,
                  ali sodniki za prekrške opravljajo svoje delo ali ga ne opravljajo, ali teh kupov
                  ne rešujejo, zakaj ne rešujejo. To vse so posledice neke neurejene zadeve, kar
                  trenutno moram reči, da v tej državi tudi je, pa naj si bo razno raznih
                  ministrstev, tudi Ministrstva za pravosodje, če ga zdaj ravno pomešamo. Poglejte,
                  ko ste govorili 18 kazenskih točk, kar bi tega voznika spravilo ob vozniško
                  dovoljenje, ne vem, ali bi s tem preprečili, da ne bi povozil policista brez
                  vozniškega dovoljenja. Če je bil sposoben to opraviti z vozniškim dovoljenjem,
                  vsaj jaz dvomim v to, da tega ne bi mogel opraviti brez vozniškega dovoljenja.</p>
            </sp>
            <sp xml:id="SDZ1-Redna-33-1995-07-19.sp112">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Jančar.</p>
            </sp>
            <sp xml:id="SDZ1-Redna-33-1995-07-19.sp113">
               <speaker>JANEZ JANČAR:</speaker>
               <p>Gospod minister, verjetno se oba zavzemava za isto stvar. Tudi sam sem za to, da
                  je na slovenskih cestah manj mrtvih, če bi bila dva, bi bilo preveč. Se strinjam,
                  ampak ne na ta način, da se bosta mož in žena, ko bo avto napisan na moža, žena
                  drugi dan ne bo mogla peljati s tem avtomobilom v službo zato, ker mož še ni
                  plačal mandatne kazni. Dajmo povedati, da je tudi ta možnost in zato vas prosim,
                  gospod minister, da storite še kaj več tudi na štajerski magistralki, ker vi
                  veste, da v tujini tudi nimamo treh pasovnic, pa niste nič storili, da bi se
                  postavilo nekaj več črt, da se tam ne bi prehitevalo. Ko se pelješ proti Mariboru,
                  kar naenkrat vidiš pred seboj avto. Saj imaš prostor, da se umakneš, če si
                  priseben in odreagiraš tako, kot je treba. Če pa tega nimaš, pride do nesreče in
                  pride do mrtvih. Sam bom podpiral tudi predlog nič alkohola in hvala bogu, da se
                  za to odločimo, ne pa, da bomo <q>"cincali"</q>, ali malo, ali nič. Recimo nič, če bo to
                  pomagalo. Vsakega otroka, ki se ga povozi, je treba zavarovati in se zmenimo. V
                  111. členu imamo predlog, kakšne ovire bodo na cestah, ampak naj bodo, za božjo
                  voljo, v tej državi povsod enake. Ljubljana dela nekje štirioglate, nekje pol
                  okrogle, nekje valarje - dajmo se zmeniti, da bodo te res povsod enake, ne pa, da
                  se zaradi tistega valarja lahko zgodi druga nesreča, ker nekdo ne opazi tistega,
                  spregleda. Lepo vas prosim, dajmo enotno. Nam ni vseeno, če bo nekaj mrtvih. Nekdo
                  mi je že tu očital: <q>"Janez, ti se vendar zavzemaš za to, da bodo divjaki."</q> Ni res.
                  Nekdo, če bo imel 2 promila alkohola v krvi, dajte predlog noter, da mu bomo vzeli
                  izpit na licu mesta za 3 mesece. Jaz ga bom podprl, ampak ne zato, da bomo šli
                  potem čisto v eno drugo proceduro. Zato pravim, da je nekaj preveč pooblastil v
                  vaših rokah.</p>
            </sp>
            <sp xml:id="SDZ1-Redna-33-1995-07-19.sp114">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospa Pečan.</p>
            </sp>
            <sp xml:id="SDZ1-Redna-33-1995-07-19.sp115">
               <speaker>BREDA PEČAN:</speaker>
               <p>Hvala. V principu se zavzemam za to, da bi državljani in občani imeli v zvezi s
                  spremembami zakonodaje vedno čim manj poti od urada do urada in zaradi tega menim,
                  da je stališče, ki ga je predlagal kolega Geržina, s tega vidika slabo in zaradi
                  tega bi mu predlagala, da bi poleg one spremembe, ki jo je že tako in tako
                  povedal, da jo predlaga, spremenil besedilo od besede predloži potrdilo o
                  nekaznovanju itd., da to vse črta in predlaga, da bi se glasilo celo stališče
                  takole: <q>"Predlagatelj naj prouči in predvidi v predlogu zakona za drugo obravnavo,
                  da lastnik ob registraciji vozila poravna neplačane obveznosti v zvezi s
                  prometnimi prekrški."</q> Izrecno samo prometni prekrški in računalniška mreža
                  Ministrstva za notranje zadeve je bila v Sloveniji že tako daleč razvita, da
                  kjerkoli registrirate avto, so v zvezi s tem lastnikom oziroma s tem avtomobilom
                  registrirani vsi dogodki v zvezi s policijo, tako da mislim, da ni nobenega
                  posebnega problema. Ni treba letati od Poncija do Pilata zaradi tega, da boš
                  dokazal, da nisi dolžan državi, ampak naj država tebi dokaže, da si ji dolžan in
                  plačaj, preden dobiš registracijo. Mislim pa, da to vprašanje, ki mi ga je kolega
                  rekel - zdaj pa, če moja žena naredi prekršek s tem avtom, zakaj bi pa jaz plačal
                  pri registraciji, mislim, da je to družinski problem, ne pa problem te države.
                  Hvala.</p>
            </sp>
            <sp xml:id="SDZ1-Redna-33-1995-07-19.sp116">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospa Simšič.</p>
            </sp>
            <sp xml:id="SDZ1-Redna-33-1995-07-19.sp117">
               <speaker>DANICA SIMŠIČ:</speaker>
               <p>Hvala za besedo še enkrat. Če sem prav razumela gospoda ministra, je rekel, da je
                  fundamentalist in da podpira dikcijo tako, kot je zapisana v predlogu stališč pod
                  točko 9. Fundamentalist v zvezi z reševanjem teh problemov. Poglejte, precej je
                  bilo že pojasnjenega, kaj je registracija avtomobila, kaj je pa odgovornost
                  lastnika, povezana tudi z vozniškim dovoljenjem. Ampak, če grem sedaj naprej, kam
                  nas ta fundamentalizem vodi? Mi sedaj razpravljamo o zakonu o varnosti cestnega
                  prometa. Mi ne razpravljamo o zakonu o prekrških. Če je treba kaj popraviti,
                  prosim, dajmo spremeniti, predlagajte, popravljamo zakon o prekrških, ali pa še
                  kakršenkoli drug zakon, ki ureja te stvari. Pridite s spremembami, utemeljite jih,
                  pa jih bomo podprli. Ampak ne v zakon o varnosti cestnega prometa stlačiti
                  popolnoma vse. Kajti, če se gremo ta fundamentalizem, potem seveda v naslednjem
                  trenutku pričakujem denimo predlog sklepa, da mora vsak lastnik avtomobila oziroma
                  voznik avtomobila, ki vozi denimo avto drugega lastnika, pri prehodu meje
                  predložiti potrdilo o nekaznovanju in plačilu do tistega datuma izrečenih kazni iz
                  udeležbe v prometu, sicer ne sme čez mejo. Tako gredo te stvari naprej. Opozarjam,
                  treba je reševati stvari v zakonih tiste, ki sodijo v posamezni zakon. Hvala.</p>
            </sp>
            <sp xml:id="SDZ1-Redna-33-1995-07-19.sp118">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Geržina.</p>
            </sp>
            <sp xml:id="SDZ1-Redna-33-1995-07-19.sp119">
               <speaker>MIROSLAV GERŽINA:</speaker>
               <p>Hvala lepa za besedo. No, strinjam se s tem, kar je gospa Pečanova predlagala.
                  Namreč, saj ta namen je tudi. Saj doseženo bo, čeprav se bo izigravalo, bo
                  nekoliko več izigravanja, ampak mislim, da vseeno manjše in bo neka vzgojna, bi
                  rekel, akcija tudi v tem primeru, vendar bi, še preden bi to spremenil in
                  predlagal spremenjen predlog, prosil gospoda ministra, če bo ta možnost, če je
                  danes že ta možnost, da se to lahko na tak način dela, da ob registraciji imajo že
                  vse informacije. Enostavno bodo povedali, vi, Geržina, ste tega in tega dne toliko
                  in toliko bili kaznovani, mislim, ni važno kakšen prekršek, prosim plačajte, ker
                  niste plačali, ste pozabili mogoče ali pa niste hoteli ali ste špekulirali in
                  potem registriramo vaše vozilo. Če je to možno, potem bi predlagal, to bi bil nek
                  kompromisni predlog in mislim, da bi bil tudi tisti, ki pravijo, da je to napad na
                  njihovo osebnostno integriteto, da bi bili zadovoljni in da bi ga podprli. Hvala
                  lepa.</p>
            </sp>
            <sp xml:id="SDZ1-Redna-33-1995-07-19.sp120">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Šiftar.</p>
            </sp>
            <sp xml:id="SDZ1-Redna-33-1995-07-19.sp121">
               <speaker>DRAGO ŠIFTAR:</speaker>
               <p>Sem že prej rekel, da mi takšen zakon, mislim takšen predlog ni všeč, bi vsaj zdaj
                  še Geržino malo popravil, da potem resno vse muhe reši na en mah, da še predlaga,
                  da takoj pri registraciji že dajemo toliko pa toliko za povprečne prekrške, da še
                  to damo notri, pa ne vem 50 tolarjev plačamo, ker toliko in toliko bomo prekrškov
                  napravili. Meni se zdi, da tukaj samo še to manjka, potem pa lahko avto
                  registriramo.</p>
            </sp>
            <sp xml:id="SDZ1-Redna-33-1995-07-19.sp122">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa, gospod Matuš.</p>
            </sp>
            <sp xml:id="SDZ1-Redna-33-1995-07-19.sp123">
               <speaker>ŠTEFAN MATUŠ:</speaker>
               <p>Hvala za besedo. Mislim, da gre ta zadeva pa res malo predaleč. Komu predložiti to
                  potrdilo o nekaznovanju, tu se še postavlja vprašanje, kakšno je to nekaznovanje.
                  Ali za prometne prekrške, ali za kakršnekoli krvne delikte po kazenskem zakoniku?
                  To je še druga zadeva. Ali potrdilo o vplačilu do tega datuma izrečenih kazni?
                  Komu pravzaprav to predložiti? Ne vem, mogoče tistemu, ki opravlja tehnični
                  pregled, ki spodaj s kladivčkom tolče? Verjetno, mogoče tistemu, ne vem, ali
                  tajnici za računalnikom, ki sklepa zavarovanja, ali, komu predloži? Mislim, da, ne
                  vem, saj je v redu, jaz mogoče razmišljam, da je treba res kaznovanje izvajati,
                  sankcije morajo biti izrečene, vendar človeka na vsakem koraku ponižati, ja to pa
                  že gre predaleč. Da mora ravno povsod izkazovati, da je bil kaznovan, zato ker je
                  pač prevozil polno črto. To gre pa že, ne vem, verjetno gre malo predaleč. Jasno,
                  poleg tega, da je treba iti po ta določena potrdila, da to lahko izkažeš, pa ne
                  vem, kaj ima pravzaprav registracija skupnega s kaznovanjem. Nič. Avto je avto,
                  voznik je pa voznik. Oba skupaj, gospod Geržina, sta lahko problem, ampak avto ni
                  problem v večji meri, če opravi te registracijske posle, tehnični pregled, avto ni
                  problem, problem je voznik, ki vozi ta avto in potem mu na podlagi voznika
                  preprečiti, da ne more avto registrirati. Mislim, ne vem, to gre pa res malo
                  predaleč, tako da jaz moram reči, da tega dodatnega sklepa ne morem podpreti. Se
                  pa strinjam z vami, bilo bi pa to smiselno sporočati zavarovanju, da v bistvu zato
                  voznik plača višjo zavarovalno premijo. To bi bilo možno. Ne pa ob registraciji,
                  pač nekomu daš potrdilo, ki si ga zaželi. Hvala lepa.</p>
            </sp>
            <sp xml:id="SDZ1-Redna-33-1995-07-19.sp124">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod minister.</p>
            </sp>
            <sp xml:id="SDZ1-Redna-33-1995-07-19.sp125">
               <speaker>ANDREJ ŠTER:</speaker>
               <p>Ja, torej razumem, da se tudi na ta sklep nanaša tista generalna odločitev, da je
                  gospod Geržina kot predlagatelj omilil začetno dikcijo kot preučitev takega
                  predloga. Tako sem razumel tisto razpravo takrat in če nam boste tako naložili,
                  bomo preučili, kako bi ta stvar lahko izgledala v praksi. O tem boste odločali vi.
                  Razrešujemo en problem, ki se odraža tudi v tem, da mora stranka nekajkrat
                  sprejemati priporočeno pošto, da jo vroča, da se nato oglasi, torej za stranko, ki
                  želi se ravnati tako, kot ji pravi eden od državnih organov, to v veliki večini
                  primerov ni policija, za tako stranko to zadevo poenostavi. Za tistega, ki pa želi
                  izigrati predpis, pa to predpostavlja tisto točko, v kateri se sreča z dejstvom,
                  da je pravnomočno izrečen ukrep od državnega organa, ki ga je, večinoma je to
                  uprava za javne prihodke, potrebno poravnati. To lahko stori ob tem, ko pride
                  urejati neke druge stvari na tistem mestu, zato trdim, da za dobronamernega je to
                  poenostavitev postopkov. Če boste rekli, da v to smer ne razmišljamo, potem ne
                  bomo razmišljali in te možnosti ne bomo preučili.</p>
            </sp>
            <sp xml:id="SDZ1-Redna-33-1995-07-19.sp126">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Šiftar.</p>
            </sp>
            <sp xml:id="SDZ1-Redna-33-1995-07-19.sp127">
               <speaker>DRAGO ŠIFTAR:</speaker>
               <p>Uporabil bom isto besedo, kot jo je uporabil minister, se pravi besedo izigrati.
                  Mislim, da nas minister tukaj hoče izigrati, da bi na fin način on dobil neke
                  stvari, da bi preučeval. Vemo eno, izvrševanje tega plačila ni v kontroli
                  policijskega ministra, ampak finančnega ministra in minister bi imel rad, kot vsak
                  dober policaj, nekaj več pristojnosti, kot mu pritičejo. Hvala.</p>
            </sp>
            <sp xml:id="SDZ1-Redna-33-1995-07-19.sp128">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Geržina.</p>
            </sp>
            <sp xml:id="SDZ1-Redna-33-1995-07-19.sp129">
               <speaker>MIROSLAV GERŽINA:</speaker>
               <p>Hvala lepa za besedo. Mislim, da smo, saj je dobro, da se malo hecamo, ker je
                  tukaj mukotrpno delo, ampak vendar se hecati s takimi zadevami, vzgoja pred
                  varovanjem, pred smrtjo itd. mislim, da ni primerno. Vendarle, če sem razumel
                  gospoda ministra, ni bil za ta spremenjen predlog. Pa ga še enkrat jaz vprašam, ta
                  moj predlog sedaj ki je, recimo, da ga ohranimo pri tem, ali je možnost, da bi v
                  izogib tega, kar je bilo rečeno ob tem predlogu sklepa, da bi Uprava za notranje
                  zadeve oziroma sedaj so tu izpostave pravne, kjer imajo informacije domov, ker
                  vedo kdaj poteče registracija oziroma kdaj je čas registracije, poslali domov
                  potrdilo o nekaznovanju oziroma zahtevek o plačilu kazni? Ker pravimo, da imamo te
                  informacije, sedaj, potem bi bilo boljše, da ostanemo pri prvem predlogu, kot pa
                  pri tistem, ker drug tak predlog, popravljen, omogoča izigravanje. Pač bomo konec
                  leta vse skupaj poravnali. Sedaj, jaz mislim, da tisto vzgojno poanto potem že
                  zgubljamo. Zato bi prosil gospoda ministra, če reče ali je možno to, da bi lahko
                  domov poslali nam potrdilo, da smo nekaznovani v tem primeru in mi to samo
                  predložimo ob registraciji, potem mi nimamo nobenih poti, nobenega štrapaca ali da
                  imamo zahtevek, da smo dolžni še toliko in toliko iz naslova prometnih prekrškov.
                  Hvala lepa.</p>
            </sp>
            <sp xml:id="SDZ1-Redna-33-1995-07-19.sp130">
               <speaker>PODPREDSEDNIK MIROSLAV MOZETIČ:</speaker>
               <p>To bi bila malo draga zadeva, ampak gospod minister, imate besedo.</p>
            </sp>
            <sp xml:id="SDZ1-Redna-33-1995-07-19.sp131">
               <speaker>ANDREJ ŠTER:</speaker>
               <p>Pisanje takega zakona je, predvidevam, mukotrpno delo zato, ker sem samo v eni
                  majhni fazi udeležen tega postopka in zato je odgovoriti na tako vprašanje kar
                  danes, nemogoče. Predpostavljam in sem prepričan, da potrebne osnove zato imamo.
                  Treba je pa stvar pretehtati. Če mene vprašate, več možnosti vidim za modificiran
                  predlog, kot ga je podala gospa Pečanova. Še enkrat pa rečem, odločitev je pa
                  vaša. In s tem končam.</p>
            </sp>
            <sp xml:id="SDZ1-Redna-33-1995-07-19.sp132">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem.
                  Popravljen predlog se glasi: "Predlagatelj naj prouči in predvidi v predlogu
                  zakona za drugo obravnavo, da lastnik ob registraciji vozila predloži potrdilo o
                  nekaznovanju ali potrdilo o vplačilu do tega datuma začetnih kaznih iz udeležbe v
                  prometu. Dajem ta predlog na glasovanje. Ugotovimo sklepčnost! Kaj popraviti?
                  Drugega niste popravili, gospod Geržina. Lahko bi že predlagali. Prosim.
                  Izvolite.</p>
            </sp>
            <sp xml:id="SDZ1-Redna-33-1995-07-19.sp133">
               <speaker>MIROSLAV GERŽINA:</speaker>
               <p>Predlagam kompromisni predlog, sem rekel. No malo <q>"šundra"</q> je, jaz nisem proti
                  <q>"šundru"</q> v parlamentu in sem malo slabo slišal ministra, se oproščam, zaradi mene
                  lahko klepetate, saj tudi sam klepetam, lahko, saj je to normalno delo v tem. Če
                  ni predlagatelj oziroma govornik interesanten, nekoga ne zanima in tudi čisto
                  zadeva njega samega, če pač ni zanimiv. Predlagam, da naj predlagatelj za drugo
                  obravnavo prouči možnost, da lastnik ob registraciji vozila plača kazni, ki jih ni
                  plačal za prometne prekrške, storjene do datuma registracije.</p>
            </sp>
            <sp xml:id="SDZ1-Redna-33-1995-07-19.sp134">
               <speaker>PODPREDSEDNIK MIROSLAV MOZETIČ:</speaker>
               <p>Torej predlog se glasi: predlagatelj naj za drugo obravnavo prouči možnost, da
                  lastnik ob registraciji vozila plača kazni, ki jih ni plačal za prekrške, storjene
                  do datuma registracije. Dajem ta predlog na glasovanje. Ugotovimo sklepčnost!
                  Želite besedo, gospod Matuš?</p>
            </sp>
            <sp xml:id="SDZ1-Redna-33-1995-07-19.sp135">
               <speaker>ŠTEFAN MATUŠ:</speaker>
               <p>Ne vem, ali se jaz motim, ampak verjetno, da se ne. Izterjava neplačane kazni, za
                  katero policisti izrečejo ukrep oziroma izdajo položnico, če se v določenem roku
                  ne plača, jo Ministrstvo za notranje zadeve pošlje Upravi za prihodke, upravni
                  enoti. In upravna enota izda odločbo in ti trgajo kazen od osebnega dohodka. To se
                  pravi, ne se sprenevedati, saj je kazni zelo lahko pobirati, od tistih, ki delajo
                  zelo enostavno. Od tistih, ki ne delajo, imajo dobre avtomobile, bomo pa,
                  recimo,</p>
               <p>uvedli varščino, recimo, varščino avtomobila ali kaj podobnega, ampak drugače, ne
                  vem, zakaj pri tehničnem pregledu to toliko plačati, če jih nisi plačal, ker je
                  izterjava preko uprave za prihodke.</p>
            </sp>
            <sp xml:id="SDZ1-Redna-33-1995-07-19.sp136">
               <speaker>PODPREDSEDNIK MIROSLAV MOZETIČ:</speaker>
               <p>Zdaj nismo več v razpravi, ampak samo v obrazložitvi glasu. Želi kdo obrazložiti
                  svoj glas? <stage>(Nihče.)</stage> Torej ugotavljamo... Gospod Peterle.</p>
            </sp>
            <sp xml:id="SDZ1-Redna-33-1995-07-19.sp137">
               <speaker>ALOJZ PETERLE:</speaker>
               <p>Spoštovani! Prvotno formuliranega predloga nisem imel namena podpreti, ker bi
                  prinesel veliko dela, medtem ko ta predlog pa navaja samo proučitev možnosti, da
                  bi se s pomočjo tega zakona določene stvari dosegle in bom za to glasoval.</p>
            </sp>
            <sp xml:id="SDZ1-Redna-33-1995-07-19.sp138">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? <stage>(Nihče.)</stage> Torej,
                  prehajamo na glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da predlog ni sprejet.</p>
               <p>Prehajamo k naslednjim dodatnim predlogom. Imamo dva dodatna predloga
                  predlagateljice Jadranke Šturm-Kocjan. Prvi se glasi: <q>"Predlagatelj zakona naj
                  preuči možnost, da bi lahko opravljali izpit za vozila kategorije H s starostjo 15
                  let, izpit za vozila kategorije B pa s starostjo 19 let"</q>. Želi kdo razpravljati?
                  Gospa Šturm.</p>
            </sp>
            <sp xml:id="SDZ1-Redna-33-1995-07-19.sp139">
               <speaker>JADRANKA ŠTURM-KOCJAN:</speaker>
               <p>Hvala za besedo. Če dovolite, bi čisto na kratko povzela tisto, kar sem že včeraj
                  imela v razpravi. Torej glede na to, da se vsi zelo trudimo, da bi dosegli cilje
                  skozi ta zakon, mislim, da je določena starostna meja za pridobitev vozniškega
                  dovoljenja za kategorijo H in B prenizka. To utemeljujem predvsem s psihofizičnimi
                  značilnostmi mladostnikov in mladostnic, predvsem tistimi, ki lahko včasih zelo
                  neugodno ali pa tragično vplivajo na varno vožnjo. Kot sem v obrazložitvi
                  napisala, so to najpogosteje nesorazmerja med telesnim in psihosocialnim razvojem.
                  Vemo, da mladostniki izredno hitro rastejo, da predvsem telesni razvoj včasih
                  zapelje odrasle, da so pa ti gibi neusklajeni, da ne govorim potem o posebnostih
                  po delovanju dihalnega in krvnega sistema. Pa potem te čustveno socialne
                  značilnosti mladostnikov, ko zaradi posnemanja odraslih, ki je največkrat
                  nekritično, imajo za vedenjske vzorce stvari, ki jih sprožajo nastopaštvo,
                  objestnost, kar se predvsem v prehitri vožnji in v neobvladovanju vozila pokaže
                  lahko kot usodno. Tudi čustveni razvoj v mladostništvu terja svoje, dodatno
                  energijo, ki jo sprožajo čustva, tudi mlad človek lahko pogosto sprošča ob
                  prehitri, prenevarni, divji in ogrožujoči vožnji. Tako da mislim, da je to, da
                  potegnemo starostno stopnjo navzgor, predvsem s 14 let - si predstavljate
                  14-letnika, ki naredi izpit za kolo z motorjem, kaj to dejansko realno v praksi
                  pomeni - in pa z 18 na 19 let, se mi zdi zelo smiselna, ker mislim, da je ena ob
                  pomembnejših preventivnih zadev ta, da damo vozniški izpit čimbolj zrelim osebam,
                  seveda relativno osebnostno zrelim, ker tudi vsi mladostniki to še niso, tudi
                  seveda vsi odrasli kasneje ne.</p>
               <p>Poleg tega pa tudi navajam kot argument to, da večina kandidatov želi opravljati
                  vozniški izpit takoj, ko dopolnijo po sedanji zakonodaji 18 let, kar sovpada z
                  zaključevanjem šolanja na srednji šoli in po izkušnjah, ki jih imate in imamo,
                  vemo, da je to največkrat povezano z opravljanjem zaključnega izpita oziroma
                  mature, da ovira čisto objektivno to, da bi se ta kandidat tako zrelo, celovito in
                  odgovorno pripravil bodisi na konec šolanja, kot na vozniški izpit in se mi zdi
                  zelo smiselno, če bi to leto potegnili za eno navzgor. Sicer sem razmišljala o
                  dveh letih, ampak mislim, da je 19 let glede na pogoje dovolj realno in če res
                  želimo nekaj storiti in ker smo mnoge predloge v korist tega že podprli,
                  pričakujem, da bo tudi ta predlog podprt. Hvala lepa.</p>
            </sp>
            <sp xml:id="SDZ1-Redna-33-1995-07-19.sp140">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi kdo besedo? Gospod Peterle.</p>
            </sp>
            <sp xml:id="SDZ1-Redna-33-1995-07-19.sp141">
               <speaker>ALOJZ PETERLE:</speaker>
               <p>Spoštovani gospod podpredsednik, poslanke in poslanci, tega predloga ne podpiram.
                  Menim, da če se prav spomnim, je tudi nek zdravniški pregled pred izpitom in
                  motoriko in nekoordiniranost in take stvari ugotavljajo zdravniki in ti povedo,
                  ali je nekdo s tega vidika sposoben ali ne. Pri nas lahko ljudje delajo od 15.
                  leta naprej po 8 ur, lahko tudi več ur različna dela z 18. leti, so volilci in
                  tudi vsi ti niso 4 leta v srednji šoli, gre za populacijo, ki večinoma ni v taki
                  šoli po mojem, skratka je še veliko argumentov, ki jih ne bi navajal, ki ne
                  govorijo za to, da bi za eno leto zamikali. Mislim, da so pač zdravniki tisti, ki
                  povedo, ali nekdo pri teh letih lahko gre na izpit ali ne. In ne bi bilo dobro, če
                  bi si na drug način lastili to presojo. Jaz sem proti.</p>
            </sp>
            <sp xml:id="SDZ1-Redna-33-1995-07-19.sp142">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še do besedo? Gospod Šešerko.</p>
            </sp>
            <sp xml:id="SDZ1-Redna-33-1995-07-19.sp143">
               <speaker>DR. LEO ŠEŠERKO:</speaker>
               <p>Spoštovani! Torej res je, da vozniki, ki so komaj naredili izpit, povzročijo več
                  nesreč, kot nekdo, ki je starejši, bolj izkušen ali pa bolj previden. Ampak
                  mislim, da ta predlog ni sprejemljiv ali ni dober iz dveh razlogov. Prvič zaradi
                  tega, ker z 18. leti pri nas vsak državljan dobi vse državljanske pravice. In pač
                  voziti avto je ena od pravic, ki jo je mogoče dobiti, zato se mi zdi ta reč
                  ustavno sporna, oziroma dalo bi se jo ustavno spodbijati. Drugi razlog je pa ta.
                  Če bomo šele z 19. leti dovolili, da bodo delali mladi ljudje izpit, potem bo
                  težava tisto prvo leto, recimo. Ker težava je v začetku mislim, ne samo v
                  starosti. In zaradi tega bi bilo dobro, da ne sprejmemo tega predloga. Hvala.</p>
            </sp>
            <sp xml:id="SDZ1-Redna-33-1995-07-19.sp144">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Madon.</p>
            </sp>
            <sp xml:id="SDZ1-Redna-33-1995-07-19.sp145">
               <speaker>ZORAN MADON:</speaker>
               <p>Spoštovani! Tudi sam ne morem podpreti tega predloga. Sam bi pa razmišljal, čeprav
                  se na psihologijo nič ne razumem, v obratno smer. Sam sodim, da je delanje
                  vozniškega izpita izobraževanje in v nekem smislu tudi discipliniranje samega
                  človeka za to, da lahko gre na cesto. Kdaj je optimalen čas za človeka, da se
                  izobražuje in tudi disciplinira v tem smislu? Mislim, da je že 18 let prepozno.
                  Mlajši človek kot je, lažje se izobrazi in lažje se disciplinira. In sam bi sodil
                  in predlagal, da kasneje razmislimo, da se vozniški izpit dela s 16. leti. Res, da
                  potem v nekem smislu z nekim nadzorom. Mnoge zahodne ureditve, mnoge zahodne
                  države imajo 16 let. S tem, da pod nekim nadzorom staršev. Enako smatram, da je 19
                  let že prepozno. Ljudje, ki so stari 19 let, so v tem smislu bolj neprilagodljivi.
                  Ne pustijo in ne dovolijo se več izobraževati in v nekem smislu dopovedovati, kako
                  naj se obnašajo na cestah. Zato je pomikanje te meje navzgor prav gotovo slabše,
                  kot boljše. Če jaz gledam po sebi in po drugih mladostnikih, mislim, da so najbolj
                  samosvoji ljudje ravno pri 19., 20. in 21. letih. Kasneje se že z izkušnjami
                  marsikaj naučijo. Do 18. let pa se jih še nekako da oblikovati lažje, kot prav pri
                  18., 19., 20., 21., letih. In če bi jih takrat hoteli mi poučevati in učiti, jih
                  zelo malo tega, kar je potrebno za na cesto, naučimo. Lažje bi jih pri 16. letnih,
                  kot pa pri 19. letih.</p>
            </sp>
            <sp xml:id="SDZ1-Redna-33-1995-07-19.sp146">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Šturm.</p>
            </sp>
            <sp xml:id="SDZ1-Redna-33-1995-07-19.sp147">
               <speaker>JADRANKA ŠTURM-KOCJAN:</speaker>
               <p>Hvala za besedo. Seveda, najlažje zdresiramo ljudi v predšolskem obdobju. Takrat
                  so najbolj plastični in takrat se da praktično hitro naučiti tujega jezika,
                  telesnih spretnosti; vrhunski športniki se začnejo že pri štirih letih trenirati
                  itd. Mislim, da gre tukaj za sprenavedanje oziroma da prihajamo sami s seboj v
                  nasprotje. Po eni strani želimo zaostriti maksimalno take administrativne,
                  tehnične, bom rekla, stvari v zakonu, ko gre pa resnično za posameznikovo
                  psihosocialno osebnostno zrelost, ko je pa v vidu posameznik z vsemi svojimi
                  sposobnostmi tako reagiranja koordinacije, refleksov, zaznavanja, čustvene
                  reagiranosti, tukaj smo pa čisto odpovedali. S tega zornega kota, ker kadar človek
                  vozi, je za volanom sam in od njegove osebnostne zrelosti in treznosti itd. bo
                  odvisno, kakšen voznik bo. Tudi od tega, seveda ne samo od tega, tudi od luknje na
                  cesti lahko ali pa od snežnega meteža. Zato se mi zdi ta predlog več kot smiseln
                  in sem presenečena nad temi protiargumenti, torej noben me ni prepričal in
                  vztrajam na tem. Mislim, da je celo še to prezgodaj. Se pa pri mladostniškem
                  obdobju, kar se tiče določenih znanj, kot je, recimo, pa tu ne gre samo za golo
                  materialno znanje poznavanja prometnih predpisov. Gre, kot sem rekla, za
                  celovitost mnogih ravnanj, ki jih mora voznik obvladati.</p>
               <p>Zakaj pa, recimo, otroka ne spustimo potem v promet pa mu damo, ne vem, ste
                  omenili, da so starši soodgovorni itd. Mislim, vztrajam na tem predlogu in upam,
                  da ga boste podprli. Tudi gospod minister, pričakujem, da se bo na ta predlog
                  odzval, kljub temu da je morda revolucionaren v tem predlogu zakona.</p>
            </sp>
            <sp xml:id="SDZ1-Redna-33-1995-07-19.sp148">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Madon.</p>
            </sp>
            <sp xml:id="SDZ1-Redna-33-1995-07-19.sp149">
               <speaker>ZORAN MADON:</speaker>
               <p>No, samo toliko bi dal repliko, da se ne bi razumelo, da sem želel otroke spuščati
                  v avto in v promet. Glejte, za mene naše otroke že pri par letih starosti, ki jih
                  dajemo na kolo in jih spustimo po ulicah, je za mene, da jih spustimo bolj v
                  nevaren promet, kot če bi jih dali v osebni avto. In jaz trdim, da 16-letni otrok
                  ali pa mladenič, se bolj odgovorno lahko obnaša in bolj si pusti nekaj dopovedati,
                  kot pa 20 letnik, ki mu ni bilo dovoljeno usesti v avto do 20 leta, potem pa ga
                  spustimo v avto in po domače povedano, znori. In to je moje razmišljanje, da bi
                  bilo boljše to mejo spuščati, ne pa višati. Hvala.</p>
            </sp>
            <sp xml:id="SDZ1-Redna-33-1995-07-19.sp150">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Skuk.</p>
            </sp>
            <sp xml:id="SDZ1-Redna-33-1995-07-19.sp151">
               <speaker>NADA SKUK:</speaker>
               <p>Hvala lepa. Že prej sem hotela večkrat replicirati, pa mi ni uspelo. Sedaj bi pa
                  morala dokončno, ker mene dejansko nekako prizadene, ali pa bi rekla vznemiri tak
                  način razpravljanja, ko govorimo o ugotovljenih prekrških, o ugotovljenih
                  dejstvih, gre za izvajanje zakonov, ko pa govorimo sedaj o dajanju dovoljenja,
                  govorimo pa čisto nekaj drugega in tu je stvar stroke, to je stvar ostale
                  zakonodaje, ker naša država in po naši zakonodaji je opravilna sposobnost,
                  kazenska odgovornost itd., dana človeku z 18 leti in mislim, da je to tudi vezano
                  na ta zakon, da ne moremo zaradi tega dvigati starostne meje. Strinjati se moram
                  pa popolnoma z razpravo gospoda Madona, da moramo kvečjemu omogočiti in prisiliti
                  mlade začetne voznike, ker vemo, da imamo začetnikov več vrst, kot sem že prej
                  rekla - so tudi starejši začetni vozniki - mlade, da se naučijo pravil obnašanja
                  na cesti in to je bistvo tega predloga oziroma s tem bi bistvo predloga zanikala,
                  ker kasneje, ko ga zavežemo, da se nauči pravil na cesti, toliko bolj so ogroženi
                  drugi in tudi sam. Hvala.</p>
            </sp>
            <sp xml:id="SDZ1-Redna-33-1995-07-19.sp152">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod Polajnar.</p>
            </sp>
            <sp xml:id="SDZ1-Redna-33-1995-07-19.sp153">
               <speaker>IGNAC POLAJNAR:</speaker>
               <p>Hvala, gospod predsedujoči. Spoštovane poslanke in poslanci! Jaz se bom odločil
                  nekje vmes. Podprl bom 15 let, ker mislim, da je to racionalno zaradi tega, ker
                  gre v teh letih še za otroke, ki imajo opravka že z motorjem in motor je ena čudna
                  reč. Lahko, da se tudi kolo kdaj pelje kot motor, ampak motor je le nekoliko težje
                  obvladati, zato se s to rešitvijo strinjam. Z drugo se pa ne. Pa ne toliko zaradi
                  tega, ker ne bi verjel temu, kar je tule napisano. Bolj me prepriča tisto, da je
                  vendarle 18 let tista meja, ki jo nekako postavljamo pri nas za neko zrelost in na
                  ta način bi mlade res potem postavili v nek čuden položaj - o vseh drugih stvareh
                  naj se že odločajo, naj bodo samostojni, naj bodo odgovorni, v tem primeru pa ne.
                  Moram pa tudi reči, da me ne prepriča ne gospod Madon in tudi ne moja poslanska
                  kolegica, da bi rekli, da dajmo že s 16 leti otrokom možnost se učiti, ali pa jih
                  pripravljati na vožnjo z motornimi vozili, zlasti seveda z avtomobili, pa morda s
                  težkimi motorji. Otroci imajo takrat preveč drugih opravkov sami s seboj, preveč
                  problemov, ki jih morajo reševati, pogosto še skupaj s starši in bog ne daj, da bi
                  jim dali zraven še tega - ne zaradi tega, ker ni lepo voziti avtomobila, ampak
                  zaradi tega ne, ker je vožnja z avtom po cesti, kjer si odgovoren ne samo zase,
                  ampak tudi za druge, le nekoliko preveč za te mlade ljudi, za katere pravim, da
                  imajo takrat preveč problemov s seboj, so preveč obremenjeni, ne samo s šolo,
                  ampak z vsem drugim, kar jim pade takrat na glavo in ne bi bilo dobro in še starši
                  bi morali biti zraven potem odgovorni zanje, ker do 18. leta vemo, da ne
                  odgovarjajo povsem zase. Hvala.</p>
            </sp>
            <sp xml:id="SDZ1-Redna-33-1995-07-19.sp154">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod Hvalica.</p>
            </sp>
            <sp xml:id="SDZ1-Redna-33-1995-07-19.sp155">
               <speaker>IVO HVALICA:</speaker>
               <p>Hvala. Ne strinjam se s prvim in ne z drugim stališčem gospe Jadranke
                  Šturm-Kocjan. Tudi sam bi najprej spustil, če bi bilo mogoče oziroma vsaj
                  razmislil o tem, da bi izpustil starostno mejo izpod 18 let. Danes so mladi dovolj
                  vsestransko razviti, da lahko pridejo do vozniškega dovoljenja in tudi navadno se
                  naučijo voziti že prej. Verjetno poznate mlade, ki vozijo po dvoriščih in po
                  stranskih cestah itd. Kvečjemu bi jim lahko omogočili, da ta izpit naredijo prej
                  in da jim potem damo neko vidno oznako, da jih držimo bolj pod drobnogledom.</p>
               <p>Kar se pa tiče drugega stališča, to je pa absurdno. Ali veste, kaj je vozilo 1600
                  kubikov?</p>
            </sp>
            <sp xml:id="SDZ1-Redna-33-1995-07-19.sp156">
               <speaker>PODPREDSEDNIK MIROSLAV MOZETIČ:</speaker>
               <p>O tem še ne razpravljamo, gospod Hvalica.</p>
            </sp>
            <sp xml:id="SDZ1-Redna-33-1995-07-19.sp157">
               <speaker>IVO HVALICA:</speaker>
               <p>Ali razpravljamo samo o prvem?</p>
            </sp>
            <sp xml:id="SDZ1-Redna-33-1995-07-19.sp158">
               <speaker>PODPREDSEDNIK MIROSLAV MOZETIČ:</speaker>
               <p>Samo o prvem.</p>
            </sp>
            <sp xml:id="SDZ1-Redna-33-1995-07-19.sp159">
               <speaker>IVO HVALICA:</speaker>
               <p>Če samo o prvem, potem je zaenkrat dovolj. Skratka, ne navzgor, ampak navzdol za
                  opravljanje izpita. Drugo je pa potem, kdaj mu omogočimo tudi vožnjo. Hvala.</p>
            </sp>
            <sp xml:id="SDZ1-Redna-33-1995-07-19.sp160">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospa Šturm.</p>
            </sp>
            <sp xml:id="SDZ1-Redna-33-1995-07-19.sp161">
               <speaker>JADRANKA ŠTURM-KOCJAN:</speaker>
               <p>Hvala. Razumem, da je 18 let magična meja za marsikatere pomembne življenjske
                  odločitve, ampak me pa preseneča ta dvoličnost, dvotirnost v razmišljanju.
                  Govorimo o varni vožnji, govorimo o tem, da bi dali dovoljenje nekomu, za
                  katerega, vsaj relativno, smo prepričani in menimo, da bo lahko čimbolj odgovorno,
                  zrelo in tako naprej bil soudeleženec v cestnem prometu. In trdim, da je med
                  šestnajstletnikom, osemnajstletnikom in devetnajstletnikom velika razlika v
                  stopnji osebnostne zrelosti. Me kolegica Vika Potočnik opozarja, da to lahko
                  sproži plaz ilegalnih ali črnih voženj. Tudi to je lahko, ampak to je stvar potem
                  drugih sankcij. Glede na razpravo gospoda Polajnarja bi ta svoj prvi predlog
                  razdelila v dva dela, ker morda bi pa bilo za glasovanje primernejše, če dovolite,
                  gospod predsedujoči, bi predlagala, da predlagatelj zakona pod 1. točko dvigne
                  mejo za kategorijo H na 15 let, da je to posebno glasovanje in potem za kategorijo
                  B pa spet posebno glasovanje. Hvala.</p>
            </sp>
            <sp xml:id="SDZ1-Redna-33-1995-07-19.sp162">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peterle.</p>
            </sp>
            <sp xml:id="SDZ1-Redna-33-1995-07-19.sp163">
               <speaker>ALOJZ PETERLE:</speaker>
               <p>Spoštovani! Vesel sem, da je poslanka gospa Šturmova razdelila ta predlog na
                  dvoje, in to za 15 let podpiram, me pa skrbi bolj tisto, kar je prej rekla, da po
                  njenem je še ta meja prenizka, to se pravi 19 in me zanima, kdaj se po njenem telo
                  in psiha tako uskladita, da sta skupaj za na cesto?</p>
            </sp>
            <sp xml:id="SDZ1-Redna-33-1995-07-19.sp164">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Jančar. <stage>(Ni.)</stage> Želi še kdo besedo?
                     <stage>(Nihče.)</stage> Razpravo zaključujem in ta predlog, sedaj imamo dva
                  predloga in najprej dajem na glasovanje naslednji predlog. Predlagatelj zakona naj
                  prouči možnost, da bi lahko opravljali izpit za vozila kategorije H s starostjo 15
                  let. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da predlog ni sprejet.</p>
               <p>In naslednji predlog bi se glasil: "Predlagatelj zakona naj prouči možnost, da bi
                  lahko opravljali izpit za vozila kategorije B s starostjo 19 let. Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(4 poslanci.)</stage> Je kdo proti? <stage>(34
                     poslancev.)</stage></p>
               <p>Ugotavljam, da predlog ni sprejet.</p>
               <p>Naslednji predlog iste predlagateljice se glasi: "Predlagatelj naj prouči možnost,
                  da bi vozniki začetniki eno leto po opravljenem vozniškem izpitu lahko vozili le
                  motorna vozila do 1.600 kubičnih centimetrov. Želi kdo o tem razpravljati? Gospa
                  Šturm.</p>
            </sp>
            <sp xml:id="SDZ1-Redna-33-1995-07-19.sp165">
               <speaker>JADRANKA ŠTURM-KOCJAN:</speaker>
               <p>Hvala lepa. Ne glede na pripombe nekaterih kolegov vztrajam tudi na tem predlogu.
                  Glede na vse to, kar smo o začetnikih danes rekli in jih poskušali na tak in
                  drugačen način sankcionirati, mislim, da če želimo pristopiti malo drugače, bolj
                  odgovorno in bolj modro tudi v tem Državnem zboru, da če tem začetnikom damo za
                  prvo leto vožnje oziroma jim omogočimo, da bodo manj močne avtomobile vozili, bomo
                  tudi marsikatero objestnost, nastopaštvo, ki se dogaja na naših cestah, preprečili
                  in s tem motivom sem tudi to predložila, da pravzaprav začetniku omogočimo neko
                  postopno vključevanje v cestni promet in postopno razvijanje vozniških
                  spretnosti.</p>
            </sp>
            <sp xml:id="SDZ1-Redna-33-1995-07-19.sp166">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Hvalica.</p>
            </sp>
            <sp xml:id="SDZ1-Redna-33-1995-07-19.sp167">
               <speaker>IVO HVALICA:</speaker>
               <p>Hvala lepa. Spoštovani! Jaz imam občutek, da gospa Jadranka Šturm-Kocjan ne ve,
                  kaj je 1600 kubičen avto. Jaz imam avto 1600 kubičen in včasih sem imel tudi 1800,
                  moram pa povedati, da je zdaj 1600 kubikov to, kar je bilo pred 10 leti 2000
                  kubikov. Jaz si velikokrat, mislim, bog ne daj, da en tak avto, kot ga vozim jaz,
                  daš enemu mulcu, oprostite izrazu, v roke. Ta zadeva gre skoraj 200 na uro, to je
                  za znoret. Ja, ga še nisem preizkušal, tako piše v knjižici. Ga še nisem, niti mi
                  ni do tega, da bi to hitrost preizkušal, ampak velikokrat si mislim, daš takšen
                  avto v roke enemu začetniku, pa naj bo še malo rosna, mokra cesta, to je huda
                  stvar, kar poglejte jih. Jaz sem včeraj že o tem govoril, pa nekateri, ne vem, so
                  sprejeli, ne vem, zmajevali so z glavami, ampak ali opažate, kaj počnejo z veliko
                  slabšimi avtomobili, z veliko šibkejšimi? Do konca, po Soški dolini vozijo do
                  konca, kolikor oziroma kot temu rečejo <q>"do daske"</q>. Ja, bog ne daj, da jim dovolimo
                  voziti še avtomobil do 1600 kubikov. Nasprotno, tu bi jaz omejil na 1100 kubikov.
                  Hvala.</p>
            </sp>
            <sp xml:id="SDZ1-Redna-33-1995-07-19.sp168">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Madon.</p>
            </sp>
            <sp xml:id="SDZ1-Redna-33-1995-07-19.sp169">
               <speaker>ZORAN MADON:</speaker>
               <p>Spoštovani! Tudi sam bom nasprotoval temu predlogu, pa bolj zato, ker imam
                  mišljenje, da so bolj nevarni tisti šibkejši avtomobili, pa če se z njimi vozi
                  več, kot zmorejo, so nevarnejši od močnejših, ampak ne zato. Sprašujem, kaj pa
                  potem avtomobili, kot so kombi in razni podobni tovorni avtomobili, ki imajo lahko
                  tudi nad 1600 kubikov, pa jih potrebujemo za gospodarsko dejavnost. Kaj bi to
                  pomenilo, da se potem ti ljudje ne bi mogli zaposlovati kot šoferji v raznih
                  firmah itn. Tukaj notri, če bi izvzeli te stvari, potem bi lahko to podprl.</p>
            </sp>
            <sp xml:id="SDZ1-Redna-33-1995-07-19.sp170">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kreft.</p>
            </sp>
            <sp xml:id="SDZ1-Redna-33-1995-07-19.sp171">
               <speaker>DR. LEV KREFT:</speaker>
               <p>Hvala lepa. Ta razprava, ki traja že dolgo časa, je tako zabavna, da človek ne
                  more na koncu, da ne bi tudi sam kaj o njej povedal, čeprav sem najprej pravzaprav
                  mislil predlagati, da bi magnetogram tega dela seje mogoče razglasili iz državnih
                  razlogov za zaupni dokument.</p>
               <p>Glede na predlog, ki je tukaj podan, ki me silno preseneča, ker prihaja vendarle
                  iz nekih vrst, ki se imajo za liberalne, je seveda treba povedati, da po nekem
                  problemu tolče z napačnega konca. Namreč, mi govorimo sedaj že nekaj časa o teh
                  treh dejavnikih: ceste, vozila, človek, s katerimi se je, recimo,</p>
               <p>kakšna dežela, kot so Združene države Amerike, srečala precej dolgo časa nazaj, ko
                  je bilo v Združenih državah izjemno veliko nesreč, čeprav so imeli izjemno dobre
                  ceste. Recimo v 60 letih, ko se je začelo gibanje, kakršnega bi mi želeli, ne samo
                  s tem zakonom, ampak tudi ob njem, na nek način uveljaviti, začelo se je gibanje
                  za večjo varnost v vozilih z velikim načrtom, ki ga je država podpirala in celo
                  industrijo postavila dejansko na glavo. Nov način produkcije vozil so vsilili
                  potem celotni svetovni proizvodnji s svojimi novimi normami varnosti.</p>
               <p>In začelo se je seveda gibanje, primerno, recimo, tukaj se pač govori o
                  temperamentu in podobnih stvareh, skratka načinu in dojemanju življenja ameriškega
                  človeka, ki uveljavlja tako kulturo vožnje, da ne samo Slovenija, ampak vsakdo v
                  Evropi bi si jo lahko vzel za zgled. Mislim, da je na tak način treba gledati tudi
                  na ta zakon, ugotoviti, da je na področju cest ta parlament nekaj že naredil. Mi
                  nekaj gradimo, nekaj popravljamo, govorimo o nadaljnjem načrtu tako imenovanih
                  magistralnih, medregionalnih alternativnih povezav v Sloveniji itd., vendar
                  mislim, da velja, da ko bo v Sloveniji več km avtocest, da bi bilo lahko tudi več
                  nesreč s težjimi izidi.</p>
               <p>To se pravi, da niso ceste edini dejavnik. Pri vozilih, ki se jih vi lotevate s
                  tem predlogom, je zagotovo, da so večja in močnejša vozila povsod po svetu tisto,
                  kar se ima za varnejše, kar je bolj varno. Preseliti torej te voznike, ki so na
                  najbolj rizičnem delu lestvice, ki je tudi gospod Geržina večkrat pokazal, pomeni
                  seveda postaviti te voznike v večji rizik in še večjo nevarnost.</p>
               <p>Vprašati je pa treba, zakaj je pri nas, v zadnjih letih, zelo očiten preskok v
                  kvaliteti vozil, ki jih vozimo v Sloveniji pomenil tudi ponovno dviganje števila
                  nesreč, tudi tistih z najhujšimi izidi. Se pravi, učinek varnejših vozil je
                  obraten, kot bi bilo pričakovati. Mislim, da je odgovor jasen, da gre za tretji
                  dejavnik. Se pravi za vprašanje faktorja načina kulture vožnje.</p>
               <p>In dva načina sta, kako se tega lotevati. Eden je kaznovanje, ta zakon je pač, ker
                  je zakon izrazito kaznovalno usmerjen, vendar je hkrati tudi tisti drugi, ki
                  mislim, da smo tudi s sklepi in stališči terjali, da se mu da še večje mesto v
                  zakonu, to je stvar preventive in vzgoje, kot celovitega gibanja in pritiska v
                  družbi, da preprosto ne samo alkohol za volanom, ampak vsakršna napadalna,
                  agresivna vožnja pač ne sodi k spodobnemu načinu življenja in obnašanja. In to je
                  verjetno tisti cilj, ki bi ga radi dosegli. Zdi se mi, da prepovedovanje vožnje z
                  neko višjo kubaturo določenim strukturam prebivalstva zato, ker povzročajo preveč
                  nesreč, diši skoraj da že po kolektivni krivdi. Hvala lepa.</p>
            </sp>
            <sp xml:id="SDZ1-Redna-33-1995-07-19.sp172">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pucko.</p>
            </sp>
            <sp xml:id="SDZ1-Redna-33-1995-07-19.sp173">
               <speaker>CIRIL PUCKO:</speaker>
               <p>Hvala lepa. Gospod predsedujoči, spoštovane kolegice in kolegi. V enem delu se
                  seveda strinjam s povedanim s strani gospoda Krefta. Dodal bi samo naslednje.
                  Menim, da je namreč gospod Hvalica, cenjeni gospod Hvalica, ta visoki zbor užalil.
                  Trdil je namreč, da 1.600 pred desetimi leti ni enako 1.600 na današnji dan. To
                  seveda ni res in prosim vas, da s takimi izjavami več ne prihajate, ker nas boste
                  res v dno srca žalili. Hvala lepa.</p>
            </sp>
            <sp xml:id="SDZ1-Redna-33-1995-07-19.sp174">
               <speaker>PODPREDSEDNIK MIROSLAV MOZETIČ:</speaker>
               <p>Gospod Hvalica ima repliko.</p>
            </sp>
            <sp xml:id="SDZ1-Redna-33-1995-07-19.sp175">
               <speaker>IVO HVALICA:</speaker>
               <p>Hvala lepa. Vi ste seveda, spoštovani kolegi, razumeli, kaj sem mislil. Jaz sem
                  mislil na moč. Bom pa drugače rekel. Konjska moč, danes kilovati 1.600 kubličnega
                  motorja so bistveno drugačni od tistega izpred desetih let. Pa bom kar povedal.
                  Jaz sem imel 1.800 kubični pred petnajstimi leti, ta je imel 92 konj. Sedaj imam
                  1.600 kublični avto, ima 102 konja. Hvala.</p>
            </sp>
            <sp xml:id="SDZ1-Redna-33-1995-07-19.sp176">
               <speaker>PODPREDSEDNIK MIROSLAV MOZETIČ:</speaker>
               <p>Absolutno premočno. Gospod Pregelj.</p>
            </sp>
            <sp xml:id="SDZ1-Redna-33-1995-07-19.sp177">
               <speaker>ŽARKO PREGELJ:</speaker>
               <p>Spoštovani. Predlagam gospe Jadranki Šturm, da ta predlog umakne. Dejansko je
                  nestrokoven. In dosegel bi ravno obratno, kar je predlagateljica želela. Iz
                  dnevnih poročil, ko nekako sledim tem zadevam, sorazmerno pogosto, opažam, da se
                  največ mladih ubije v tej starostni dobi, se pravi v dobi voznikov začetnikov z
                  bistveno slabšimi avtomobili, z bistveno manjšo močjo. To so znane <q>"bolhe"</q>,
                  <q>"jugoti"</q>, <q>"stoenke"</q>, <q>"katrce"</q> in podobno. In običajno tiste zelo slabe in
                  odslužene avtomobile uporabljajo kot da bi uporabljali take, ki so dovolj varni in
                  dovolj močni. Zato menim, da to ni rešitev. To, kar ste pa želeli, da bi
                  uporabljali vozila zmanjšano hitrostjo, se da urediti z določeno blokado motorjev.
                  To imajo nekatera vozila in ne presežejo hitrosti 120 km/h. Res pa je, tukaj pa bo
                  tudi stroka, prometna, vam lahko povedala, da najhujši problem mladega
                  neizkušenega voznika je, da se ne znajde pri dovolj velikih hitrostih, ker mu v
                  avtošoli tega nihče ni pokazal. In če nekoga to doleti večkrat po malem, bo nabral
                  izkušnje, bo postal dober voznik, če ga pa že takoj na začetku udari, je pa lahko
                  že jutri mrtev. Zato mislim, da je tak pristop, ki ni strokovno dovolj podkrpljen,
                  napačen in predlagam res, da se ta predlog umakne in da se do naslednje obravnave
                  mogoče razmisli o kakšnih drugih instrumentih, ki bi ta problem lahko reševali.
                  Hvala lepa.</p>
            </sp>
            <sp xml:id="SDZ1-Redna-33-1995-07-19.sp178">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Šturim. <stage>(Ne.)</stage> Torej sem presenečen. Umik
                  predloga.</p>
               <p>In imamo še en predlog - se opravičujem - iste predlagateljice, ki se glasi.
                  <q>"Predlagatelj zakona naj v 111. členu predvidi obvezne, po enotnih standardih
                  izdelane in postavljene ovire za umirjanje hitrosti pred šolami, vzgojno
                  varstvenimi zavodi in domovi učencev."</q></p>
               <p>Želi kdo razpravljati o tem predlogu. <stage>(Nihče.)</stage> Ta predlog dajem na
                  glasovanje. Ugotovimo sklepčnost! <stage>(35 prisotnih.)</stage> Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je predlog sprejet.</p>
               <p>Dodatni predlog, ki ga predlaga gospod Lojze Peterle, se glasi: "Predlagatelj naj
                  pri pripravi predloga zakona za drugo obravnavo v ustreznem členu vključi kot
                  alternativno možnost ukrep, ki bi kršitelje navajal k več obzirnosti <stage>(npr.
                     tečaji za nego bolnika, asistenco reševalni službi in podobno)</stage>."</p>
               <p>Želi kdo o tem predlogu razpravljati? Gospod Peterle.</p>
            </sp>
            <sp xml:id="SDZ1-Redna-33-1995-07-19.sp179">
               <speaker>ALOJZ PETERLE:</speaker>
               <p>Spoštovani! Že včeraj sem dejal, da ne gre pri predlaganem ukrepu s strani
                  predlagatelja, pač ne govorimo o mojem ukrepu, ampak o tem ponovnem delanju
                  izpita, da pač ne gre za vprašanje tehnike in motorike, tehničnega znanja, ampak
                  gre za vprašanje obzirnosti oziroma brezobzirnosti. Zato prav po demokratičnem
                  principu predlagam, da bi bila neka možnost izbire in da bi nekaj takega ponudili
                  kot možnost za tiste, ki bi to želeli vzeti kot alternativo in mogoče priti prej
                  zopet do izpita, in če bi bil v nekem takem poslu, mislim, da bi se mogoče kaj
                  prebudilo v njih, čeprav seveda v kakšne velike uspehe na tem področju ne
                  verjamem. Mislim pa, da bi bilo dobro možnost ponuditi. Hvala.</p>
            </sp>
            <sp xml:id="SDZ1-Redna-33-1995-07-19.sp180">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem in
                  dajem ta predlog na glasovanje. Ugotovimo sklepčnost!</p>
               <p>Gospod Matuš.</p>
            </sp>
            <sp xml:id="SDZ1-Redna-33-1995-07-19.sp181">
               <speaker>ŠTEFAN MATUŠ:</speaker>
               <p>Ne vem. Obrazložil bom svoj glas, zakaj bom glasoval proti temu. Saj načeloma bi
                  se mogoče še lahko človek celo strinjal, vendar če vzamemo, da so, recimo, vsi
                  vozniki, večina voznikov ima delovno obveznost, ima delovno razmerje, kako ta
                  tečaj opravljati v reševalni službi. Jaz ne vem, tako da se ne morem strinjati. To
                  je neka dodatna obveznost, ki potrebuje tudi svoj čas, ki moraš imeti na
                  razpolago. Ne vem, svoj čas je bilo tako, da so grešniki šli v samostan, zdaj ta
                  zadeva ne pride več v poštev, težko ga je pa zdaj naenkrat kar dati v neko
                  reševalno službo itd.</p>
            </sp>
            <sp xml:id="SDZ1-Redna-33-1995-07-19.sp182">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? <stage>(Nihče.)</stage> Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je predlog sprejet.</p>
               <p>Predlagatelja Vladimir Topler in Vitodrag Pukl predlagata naslednji predlog
                  sklepa: <q>"Predlagatelj naj preuči in smiselno upošteva stališča, ki so oblikovana
                  na okrogli mizi o varnosti v cestnem prometu 7. junija 1995 v parlamentu"</q>. Želi
                  kdo o tem predlogu razpravljati? Gospod Matuš.</p>
            </sp>
            <sp xml:id="SDZ1-Redna-33-1995-07-19.sp183">
               <speaker>ŠTEFAN MATUŠ:</speaker>
               <p>Hvala za besedo. Stališča in sklepe ima pravico predlagati Državni zbor. To je
                  poslovniška zadeva.</p>
            </sp>
            <sp xml:id="SDZ1-Redna-33-1995-07-19.sp184">
               <speaker>PODPREDSEDNIK MIROSLAV MOZETIČ:</speaker>
               <p>Saj sta dva poslanca to predlagala.</p>
            </sp>
            <sp xml:id="SDZ1-Redna-33-1995-07-19.sp185">
               <speaker>ŠTEFAN MATUŠ:</speaker>
               <p>Ja, dva poslanca sta predlagala, vendar govorita o nekih stališčih in sklepih, ki
                  so bila izrečena na okrogli mizi, tako da tega ravno zaradi tega ne morem
                  podpreti. Potem se bo nekdo spomnil neka stališča in sklepe, ki so bili izrečeni v
                  eni RTV oddaji itd. Tako da jaz mislim, da to pa ravno ne vzdrži. Imela sta ta dva
                  poslanca tudi možnost, da bi prevzela ta stališča in sklepe in jih sama predlagala
                  tu kot poslanca. Hvala lepa.</p>
            </sp>
            <sp xml:id="SDZ1-Redna-33-1995-07-19.sp186">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem in
                  dajem ta predlog na glasovanje. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da ta predlog ni sprejet.</p>
               <p>Smo pred glasovanjem o 2. točki stališč in sklepov matičnega delovnega telesa. Ta
                  stališča in sklepe imate v poročilu matičnega delovnega telesa z dne 8. junija
                  1995, to je drugi predlog na strani 3, 4, 5, 6 in deloma na strani 7. Dajem to
                  točko v celoti na glasovanje. Želi kdo o teh stališčih še besedo? Gospod
                  Matuš.</p>
            </sp>
            <sp xml:id="SDZ1-Redna-33-1995-07-19.sp187">
               <speaker>ŠTEFAN MATUŠ:</speaker>
               <p>Hvala za besedo. Spoštovani! Če sem prav razumel, bodo celotna stališča
                  izglasovana v paketu.</p>
            </sp>
            <sp xml:id="SDZ1-Redna-33-1995-07-19.sp188">
               <speaker>PODPREDSEDNIK MIROSLAV MOZETIČ:</speaker>
               <p>Ja.</p>
            </sp>
            <sp xml:id="SDZ1-Redna-33-1995-07-19.sp189">
               <speaker>ŠTEFAN MATUŠ:</speaker>
               <p>Predlagal bi, da se iz 4. točke stališč enajsta alinea izvzame in se o tem glasuje
                  posebej. In sicer: <q>"Ponovno naj preuči predlog, da med vožnjo v cestnem prometu in
                  ko začnejo voziti, ne smejo imeti alkohola v krvi, tako vozniki iz prvega
                  odstavka, kakor tudi..."</q> itd. Da se o enajsti alinei 4. točke glasuje posebej.
                  Hvala.</p>
            </sp>
            <sp xml:id="SDZ1-Redna-33-1995-07-19.sp190">
               <speaker>PODPREDSEDNIK MIROSLAV MOZETIČ:</speaker>
               <p>Ali je še kakšen predlog za ločeno glasovanje? Prosim, gospod Černelič.</p>
            </sp>
            <sp xml:id="SDZ1-Redna-33-1995-07-19.sp191">
               <speaker>FRANC ČERNELIČ:</speaker>
               <p>Hvala. Predlagam, da se o alinei na 6. strani, ki govori o vožnji traktorjev,
                  glasuje posebej. Namreč, traktor je delovni stroj, ki se uporablja tudi v
                  industriji oziroma, ki se uporablja tudi v gradbeništvu in še marsikje drugje in
                  bi s tem, če bi to opredelili, da ga vozi samo poklicni kmetovalec, bi naredili
                  napako.</p>
            </sp>
            <sp xml:id="SDZ1-Redna-33-1995-07-19.sp192">
               <speaker>PODPREDSEDNIK MIROSLAV MOZETIČ:</speaker>
               <p>To je tretja alinea na 6. strani. Ali še kdo predlaga ločeno glasovanje?
                     <stage>(Nihče.)</stage> Torej lahko gremo na glasovanje in bomo najprej
                  glasovali o teh dveh alineah, ki sta predlagani, da se ločeno o njih glasuje, to
                  je alinea na 5. strani, in sicer je to peta alinea, ki se glasi: <q>"Ponovno naj se
                  prouči predlog, da med vožnjo v cestnem prometu in ko začnejo voziti, ne smejo
                  imeti alkohola v krvi tako vozniki iz prvega odstavka kot tudi ne vozniki iz
                  drugega odstavka 125. člena predloga zakona. Za vse naj se torej določi 0,0 grama
                  na kilogram alkohola v krvi."</q> Ta predlog dajem na glasovanje. Gospod Matuš,
                  obrazložitev glasu.</p>
            </sp>
            <sp xml:id="SDZ1-Redna-33-1995-07-19.sp193">
               <speaker>ŠTEFAN MATUŠ:</speaker>
               <p>Hvala za besedo. Najprej naj povem, da nisem zagovornik alkoholiziranosti, ali kaj
                  podobnega, še manj pa tega, da mi mogoče kdo očita kakršnokoli alkoholiziranost,
                  vendar, če se še enkrat povrnemo nazaj na včerajšnji dan, kjer so bili podani
                  argumenti za in proti, pravzaprav lahko iz cele debate, ki je bila kar pestra,
                  nekako povzamem, da ni argumentov za to, da bi bilo v tem zakonu, v predlogu
                  zakona 0,0 grama na kilogram alkohola v krvi. Zakaj? Nihče me ni v to prepričal,
                  da so ti z 0,5 grama na kilogram v krvi oziroma do 0,5 povzročitelji prometnih
                  nesreč s hujšimi telesnimi posledicami. Obstojajo drugačne indikacije, da pa so
                  tisti, ki imajo 1,0, 1,5, 2,2 itd. Če pogledamo sam predlog zakona, lahko
                  ugotovimo, da je predlog zakona pravzaprav na tem področju zelo restriktivno in
                  zelo dobro napisan, kajti pri samem preverjanju oziroma pri policijski kontroli,
                  pri ključni policijski kontroli, vozniku dovoljuje 0,5 promila v krvi - če je več,
                  jasno, so sankcije. Če pa voznik povzroči oziroma napravi prometni prekršek, se
                  pri tem opravi tudi preverjanje alkoholiziranosti oziroma alkotest, pa se
                  sankcionira že do 0,5 promila v krvi. Recimo, če pogledamo 125. člen - če ima od
                  0,0 do 0,3 grama na kilogram alkohola v krvi, se z denarno kaznijo itd., kaznuje
                  za to in za to. Če ima od 0,3 do 0,5 itd. - tu so upoštevane tudi kazenske točke,
                  tako da se mi zdi nekako popolnoma brezsmiselno, da določimo ta 0,0 - ne vem, kot
                  je včeraj povedala gospa Šturmova, sami sebi lažemo. Kdorkoli je podvržen temu, bo
                  verjetno užival alkohol ne glede, če mi tu pripišemo 0,0, ali pa -0,5, tako da je
                  vprašanje, ali se naredi s tem kakšen bistveni premik na bolje ravno pri tistih s
                  težjimi telesnimi nesrečami, s težjimi telesnimi poškodbami, če je ravno zdaj
                  znano, da so pa te nesreče, ki imajo 1, 1,5, 2,2 in tako dalje. Ne me napačno
                  razumeti. Nisem zagovornik, da mora, recimo,</p>
               <p>to ostati, vendar, poglejte, vse države Evropske unije, ker se tako radi
                  spogledujemo, tudi te kazenske točke naj bi bile vpogled v te države Evropske
                  unije, imajo od 0,5, 0,7, 0,8 dovoljene meje. Mislim pa, da če mi sprejmemo 0,0 -
                  ne vem. Verjetno bistvenega napredka ne bo, bomo pa ena izmed balkanskih držav,
                  recimo, Madžarske, Češke in tako dalje, čeravno niso balkanske, ki so pa to
                  uvedle, kakšen je pa njihov uspeh na tem področju, je pa verjetno zelo zelo
                  zanemarljiv. Jaz bom glasoval proti takemu predlogu. Hvala lepa.</p>
            </sp>
            <sp xml:id="SDZ1-Redna-33-1995-07-19.sp194">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? Gospod Predan.</p>
            </sp>
            <sp xml:id="SDZ1-Redna-33-1995-07-19.sp195">
               <speaker>JANKO PREDAN:</speaker>
               <p>Hvala za besedo. Glasoval bom seveda za 0,0 predvsem zaradi tega, ker samo 0,0
                  omogoča treznost, vse ostalo lahko iz takšnega ali drugačnega vzroka v določenem
                  trenutku povzroči, da napačno reagiramo in povzroči prometno nesrečo. Popravil bi
                  tudi to, Skandinavija nima 0,5, ampak skandinavske države imajo 0,2. Vendar pa se
                  mi zdi, da je 0,0 resnično tista meja, ki bi tudi na nek način, če to predpišemo v
                  zakonu, spremenila vzorec vedenja, da bi v naši zavesti prišlo, do naše zavesti
                  prišlo, da za volanom moramo biti povsem trezni. Hvala.</p>
            </sp>
            <sp xml:id="SDZ1-Redna-33-1995-07-19.sp196">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peterle.</p>
            </sp>
            <sp xml:id="SDZ1-Redna-33-1995-07-19.sp197">
               <speaker>ALOJZ PETERLE:</speaker>
               <p>Spoštovani! Od kar poznam vsaj eno osebo, za katero vem, da po treh požirkih začne
                  z drugačnim obnašanjem, in odkar gledam, koliko oziroma vem, koliko alkohol
                  povzroči oziroma alkoholizirani vozniki povzročijo nesreč, od takrat sem za 0,0 in
                  bom kot Dolenjec nekoliko s stisnjenimi zobmi glasoval za 0,0.
                     <stage>(Smeh.)</stage></p>
            </sp>
            <sp xml:id="SDZ1-Redna-33-1995-07-19.sp198">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Bizilj.</p>
            </sp>
            <sp xml:id="SDZ1-Redna-33-1995-07-19.sp199">
               <speaker>LJERKA BIZILJ:</speaker>
               <p>Hvala lepa. Spoštovani! Sem izrazito za 0,0. Bi rekla, da imam alergijo na
                  alkohol. Ampak, po eni strani zdravniki, ki so tukaj, prepričujejo, da je 0,5 že
                  nevarno. Torej, 0,5 ne moremo sprejeti, če stroka tako pravi. Po drugi strani
                  nekateri pripovedujejo, da se poznajo pri tistem balončku tudi druge stvari, tako
                  da bi se pri tem zaradi vsega tega zdaj vzdržala in bi predlagala, da se to prouči
                  in da se naj dokaže. Namreč zakaj? Gospod Šter mi bo verjetno dal prav. Ker, če me
                  bodo policisti ustavili in mi dali pihati in bom slučajno spila preveč kave,
                  potem, v kakšnem položaju bom jaz, da bom dokazovala, morala bom iti na pregled
                  krvi in ne vem česa. Ne vem, ne spoznam se na te zadeve, samo zdi se mi
                  preodgovorno, da bi jim na primer naložili toliko dela in voznikom, ki ne pijejo,
                  povzročili težave. Potem dajmo 0,2 na primer, če zdravniki pristanejo na to. Ne
                  vem, naj se to preuči, zato predlagam, da smo, da ne gremo tu v neke skrajnosti
                  ampak da smo realisti in da naredimo vse v prid boljše prometne varnosti.
                  Hvala.</p>
            </sp>
            <sp xml:id="SDZ1-Redna-33-1995-07-19.sp200">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Redna-33-1995-07-19.sp201">
               <speaker>ŽARKO PREGELJ:</speaker>
               <p>Spoštovani! Odkar sem pred 15 leti med služenjem vojaškega roka videl celo četo
                  vojakov, ki ni spila niti grama alkohola, bila pa je ponorena zaradi neke oddaje,
                  ki jih je potem umiril samo solzivec, od takrat vem, da je 0,0 popolnoma
                  nepomembno, da je nepomembno 0,5, kajti alkohol ni vzrok. Alkohol je zgolj
                  določena deblokada blokad, ki jih običajno ima vsak človek v svoji glavi. In če
                  nekdo ima tako moralo, da mu ni nič mar, kako vozi, da lahko v določenih trenutkih
                  vozi brez glave, kot se popularno temu reče, potem bo lahko tudi z 0,0 ravno tako
                  delal neumnosti, prekrške in vse kar sodi zraven. Zato menim, da taka rešitev ne
                  pripelje nikamor. Dejstvo je, da moramo odnos do vožnje spremeniti. Odnos se pa
                  spremeni samo z zavestno odločitvijo vsakega posameznika, da določenih
                  nepravilnosti pač ne bo počenjal. In vem iz lastnih izkušenj, da se je zelo težko
                  nadzorovati, veliko težje se človek nadzoruje, če ima alkohol v krvi, to vsekakor
                  je res, toda lahko se tudi nadzoruje, če se je že prej odločil, da se bo
                  nadzoroval. Dobro poznamo tisti znani <q>"In vino veritas"</q>. Človek, pijan človek je v
                  resnici tak, kot v resnici je in to je tisto strašno, da je tako malomaren do
                  svojega sočloveka. Zato verjetno to ni rešitev in tudi mi se lahko do onemoglosti
                  prepiramo in obračamo to številko. Tista, ki je nekje v večini sveta še
                  sprejemljiva, je pač tista, ki na povprečnega človeka, na njegovo povprečno težo,
                  na pač neke splošno znane količine pač ugotovi, da je lahko še človek, ki mu
                  določena količina alkohola ne bo sprostila vseh zavor, ali pa celo mogoče
                  producirala določene negativnosti. Vsekakor pa nisem prepričan, da je tudi 0,0
                  tista idealna rešitev. Rešitev je nekje drugje. Je v vzgoji pravilne prometne
                  kulture in tako vzgojen voznik, brez skrbi, da bo za njega popolnoma nepomembno,
                  kakšen je procent, če bo ugotovil, da je takrat nevaren voznik, ne bo vozil ali pa
                  bo svoje ravnanje takrat obvladal. Zato sem proti takemu administrativnemu
                  urejanju omejitev, ker dejansko ne pripelje do tistega, kar bi želeli doseči.
                  Hvala lepa.</p>
            </sp>
            <sp xml:id="SDZ1-Redna-33-1995-07-19.sp202">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Simšič.</p>
            </sp>
            <sp xml:id="SDZ1-Redna-33-1995-07-19.sp203">
               <speaker>DANICA SIMŠIČ:</speaker>
               <p>Hvala za besedo. Glasovala bom za ta predlog iz nekaj razlogov. Prvič, glede na
                  opozorilo, ki ga je s tega mesta javno izrekel gospod minister, glede na to, da je
                  po njegovem mnenju vgrajen v naš miselni vzorec, je po moje pametno pomišljati in
                  ukrepati v tem smislu, da alkohol ne bi bil več vgrajen v naš miselni vzorec.</p>
               <p>Zakaj govorim o tem? Preprosto zato, ker je bilo tukaj že rečeno. Bistveno teže se
                  je kontrolirati med tem, ko si ti že v postopku, denimo nazdravljanja z enim ali
                  dvema kozarčkoma. Če se vnaprej odločiš in če te vnaprej nekaj omejuje, nič, potem
                  je to seveda na nek način bistveno lažje. Drugič pa bom zato glasovala, za ta
                  predlog tudi za voljo tega, kako je napisan. Napisan pa je, da naj se prouči
                  predlog o 0,0 alkohola v krvi. To sta dva razloga, zavoljo katerih se mi zdi
                  potrebno, da tej temi in tej problematiki namenimo še več poglobljene pozornosti v
                  prihodnje.</p>
            </sp>
            <sp xml:id="SDZ1-Redna-33-1995-07-19.sp204">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Šiftar.</p>
            </sp>
            <sp xml:id="SDZ1-Redna-33-1995-07-19.sp205">
               <speaker>DRAGO ŠIFTAR:</speaker>
               <p>Spoštovani! Glasoval bom proti temu predlogu, čeravno tvegam, da me proglasijo za
                  kroničarja ali kakorkoli. Zaenkrat te nevarnosti ni, ker nekaj je tudi pogojeno,
                  pa še v družini nikogar ni bilo. Rad bi pa povedal eno. Tukaj nekateri kolegi ali
                  kolegice, ko govorijo, se sklicujejo pač na stroko, na nekaj posameznikov, ki
                  izhajajo iz medicinske stroke. Resnično pravim, sigurno so strokovnjaki na svojem
                  področju, sigurno svoje področje dobro obvladajo. Kolikor pa vem, so si pa tako
                  različni od psihiatrije do ginekologije, pa da ne naštevam vseh, in mislim, da pa
                  medicinska stroka vseeno ni tako univerzalna, da bi lahko odločali, da bi pet
                  ljudi odločalo meritorno, strokovno lahko odločilo, kje je tista meja, še posebej,
                  ker vem, da so se s tem že v prejšnjih časih ukvarjali, sem gledal v neki
                  televizijski oddaji, kjer so se strokovnjaki dajali, samo specialisti, ki se
                  ukvarjajo s tem področjem. Pa še ena stvar je, ves čas tu, ko govorimo, se
                  primerjamo z nekimi zapadnimi državami. Nemčija nam je vedno na jeziku. V Nemčiji
                  imajo čisto drugačno višino, se pravi 0,8, v Avstriji 0,7. Nemčija je naš največji
                  gospodarski partner. Bog ne daj, da slučajno kateri od naših direktorjev nazdravi
                  z nemškim direktorjem, pa dobi 0,6, že tako ali tako je obsojen. V Nemčiji trezen,
                  vesel, da je podpisal sporazum, v Sloveniji pa kaznovan. Dajmo, bodimo realni.
                  Tisti pa, ki pije čez mero, ga bo pil čez mero, pa mu lahko negativno številko
                  pripišete, ne samo 0,0, In ne nazadnje, mi tu smo samo predstavniki ljudstva in
                  med ljudmi je nekje 0,5 tudi neka sprejeta meja, ki je že v naših možganih. Ni v
                  naših možganih, ko se vsi bojite, ne vem, 1,5 ali pa 2,0, ker tista količina
                  alkohola vsakega vrže. 0,5 se pa je pokazala kot bolj ali manj nenevarna. Dejstvo
                  je pa, da si takrat resno v mamljivi situaciji, da ta rubikon prestopiš. To je pa
                  kolega Pregelj že lepo razložil, kako je s tem. Zato bom glasoval proti temu
                  predlogu. Zdaj preučujte, mogoče še v drugem branju preučite, v tretjem branju pa
                  ugodna struktura pri glasovanju in je to notri za nekaj časa.</p>
            </sp>
            <sp xml:id="SDZ1-Redna-33-1995-07-19.sp206">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? Gospod Šešerko.</p>
            </sp>
            <sp xml:id="SDZ1-Redna-33-1995-07-19.sp207">
               <speaker>DR. LEO ŠEŠERKO:</speaker>
               <p>Se vam opravičujem, kolegice in kolegi, saj sploh nisem imel namena gor priti,
                  ampak ker slišim zdaj tu razlage, tudi precej učeno zvenijo, da vendar naj
                  dovolimo te izjeme, tudi 0,5, se mi zdi nujno, ker v čast temu zboru, da ne bomo
                  sprejemali stvari, zaradi katerih bi nam bilo lahko pozneje nerodno, želim na
                  kratko reči. Zakon naj bo jasen. Tisti, ki imajo razloge, da proslavijo neko
                  pogodbo, ki so jo sprejeli, naj potem še konsekvenco sprejmejo, pa ostanejo še en
                  dan tam, kjer to proslavljajo. Dobra pogodba je zadostni razlog za nekaj takega.
                  Zdravniki opozarjajo, da od kave ne morete in od nikotina ne morete imeti v krvi
                  sledi, ki bi navajale na to, da ste pili alkohol, kar pomeni, hočem reči, da je ta
                  predlog, ki ga ravnokar sprejemamo, razumen in da ni razlogov, da naredimo nek
                  balkanski sistem tukaj, ki bo tendiral k temu, da bo vsak rekel, ja, saj samo še
                  en kozarec mi tako ali tako pripade, pa potem še naslednji itn. Težava seveda, ki
                  nas vse zadeva, treba si je za to, da bo zakon jasen, držati po tistem, kar je
                  naročil don Kihot Sanco Pansi, ko je šel tam na nek otok vladati, kot veste,
                  sprejemati jasne in kratke zakone, ne pa drugačnih. Hvala.</p>
            </sp>
            <sp xml:id="SDZ1-Redna-33-1995-07-19.sp208">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? <stage>(Nihče.)</stage> Prehajamo
                  na glasovanje. Ugotovimo sklepčnost! <stage>(43 prisotnih.)</stage> Ne bom niti v
                  drugo poizkušal, ampak bomo poizkušali popoldne, zato dopoldanski del prekinjamo
                  in nadaljujemo ob 14. uri in nekaj minut, da damo to notri.</p>
            </sp>
            <stage type="time">(Seja je bila prekinjena ob 13.18 uri in se je nadaljevala ob 14.22
               uri.)</stage>
            <sp xml:id="SDZ1-Redna-33-1995-07-19.sp209">
               <speaker>PODPREDSEDNIK MIROSLAV MOZETIČ:</speaker>
               <p>Ugotavljamo prisotnost! <stage>(49 poslancev)</stage>. Ugotavljam, da smo sklepčni
                  in da lahko, če bo nekoliko manj govorjenja, nadaljujemo z delom. Dopoldanski del
                  smo prekinili pred glasovanjem o peti alinei na strani pet, to je drugi predlog
                  pod številko 2 predloga matičnega delovnega telesa in dajem to alineo, ki se
                  glasi: <q>"Ponovno naj se prouči predlog, da med vožnjo v cestnem prometu in ko
                  začnejo voziti, ne smejo imeti alkohola v krvi tako vozniki iz prvega odstavka,
                  kakor tudi ne vozniki iz drugega odstavka 125. člena predloga zakona. Za vse naj
                  se torej določi 0,0 grama na kilogram alkohola v krvi."</q> Dajem to alineo na
                  glasovanje. Ugotovimo sklepčnost! Glasujem, obrazložitve je že konec. Ugotavljamo
                  sklepčnost! Smo zaključili in smo ga zaključili pred glasovanjem. Ugotovimo
                  sklepčnost! Smo zaključili obrazlago glasu in smo prekinili sejo, ker nismo bili
                  sklepčni pri glasovanju. Če pa predlagate, da ponovno to začnemo, bom pa dal tak
                  sklep, če ga boste dali, na glasovanje. Ugotovimo sklepčnost! Kaj imate gospod
                  Matuš. Proceduralno, izvolite.</p>
            </sp>
            <sp xml:id="SDZ1-Redna-33-1995-07-19.sp210">
               <speaker>ŠTEFAN MATUŠ:</speaker>
               <p>Hvala za besedo. Gospod podpredsednik, spoštovani. Ker smo ponovno v proceduri
                  pred obrazložitvijo glasu, menim in tako je tudi v poslovniku, da je obrazložitev
                  glasu še vedno možna. Zato predlagam, gospod Protner je dvignil roko, da mu daste
                  možnost obrazložitve glasu. Mislim, da je nesmiselno, da poslanca omejujete v
                  njegovih osnovnih temeljnih pravicah. Hvala.</p>
            </sp>
            <sp xml:id="SDZ1-Redna-33-1995-07-19.sp211">
               <speaker>PODPREDSEDNIK MIROSLAV MOZETIČ:</speaker>
               <p>Torej jaz ne vem, kje ste to v poslovniku prebrali, pa bi želel, če bi mi
                  povedali. Sicer pa smo sejo prekinili pri ugotavljanju sklepčnosti za glasovanje o
                  sklepu, ne pa v delu, ko je bilo obrazlaganje glasu. Ugotovimo sklepčnost!
                  Proceduralni predlog, če ga imate.</p>
            </sp>
            <sp xml:id="SDZ1-Redna-33-1995-07-19.sp212">
               <speaker>ŠTEFAN MATUŠ:</speaker>
               <p>Ker eksplicitno vztrajate v svoji nameri, predlagam, da zbor o tem glasuje.</p>
            </sp>
            <sp xml:id="SDZ1-Redna-33-1995-07-19.sp213">
               <speaker>PODPREDSEDNIK MIROSLAV MOZETIČ:</speaker>
               <p>O čem?</p>
            </sp>
            <sp xml:id="SDZ1-Redna-33-1995-07-19.sp214">
               <speaker>ŠTEFAN MATUŠ:</speaker>
               <p>O tem, da je obrazložitev glasu še vedno možna in da gospod Protner dobi možnost
                  obrazložiti svoj glas.</p>
            </sp>
            <sp xml:id="SDZ1-Redna-33-1995-07-19.sp215">
               <speaker>PODPREDSEDNIK MIROSLAV MOZETIČ:</speaker>
               <p>Moje stališče je, da ni več možno obrazlagati glasu. Ugotovimo sklepčnost!
                     <stage>(54 prisotnih.)</stage></p>
               <p>Kdo je za? V mlinu se večkrat pove, tukaj je treba še večkrat, glasujemo o alinei
                  št. 5 oziroma, ki je na petem mestu na strani 5. Ni o proceduralnem glasu. Ni bilo
                  predloga. <stage>(Govor iz klopi, nerazumljivo.)</stage> Torej, to glasovanje bomo
                  ponovili, ker smo sedaj bili pri glasovanju in je gospod Matuš to zadevo zmotil,
                  tako da človek enostavno res ne ve, o čem glasujemo. Ugotovimo sklepčnost!
                     <stage>(53 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da ta alinea ni sprejeta.</p>
               <p>Predlog za ločeno glasovanje je bil tudi za alineo, ki je kot alinea 3 na 6.
                  strani in se glasi: <q>"Zaradi pogostih nesreč traktoristov naj se predpiše, da lahko
                  traktor uporablja le poklicni kmetovalec, ki je v okviru obveznega izobraževanja
                  varstva pri delu na kmetiji opravil tudi predpisano šolanje in izpit."</q> Želi kdo o
                  tej alinei razpravljati? Gospod Matuš.</p>
            </sp>
            <sp xml:id="SDZ1-Redna-33-1995-07-19.sp216">
               <speaker>ŠTEFAN MATUŠ:</speaker>
               <p>Hvala za besedo. Gospod podpredsednik, ne glede na izid glasovanja vam lahko
                  glasno povem, da ste si uzurpirali poslovnik. 70. člen poslovnika ste si razložili
                  popolnoma po svoje. Tudi v kolikor se nisem strinjal s to vašo obrazložitvijo, ste
                  dolžni dati svojo obrazložitev na glasovanje. Zahteval sem, sem dal proceduralni
                  predlog, da ga daste na glasovanje.</p>
            </sp>
            <sp xml:id="SDZ1-Redna-33-1995-07-19.sp217">
               <speaker>PODPREDSEDNIK MIROSLAV MOZETIČ:</speaker>
               <p>Torej, če si boste prebrali stenogram, boste ugotovili, da tega niste predlagali,
                  ampak predlagali ste, da naj dam besedo gospodu Protnerju, ne pa, naj dam na
                  glasovanje to, ali je moje stališče o razlagi poslovnika pravilno.</p>
            </sp>
            <sp xml:id="SDZ1-Redna-33-1995-07-19.sp218">
               <speaker>ŠTEFAN MATUŠ:</speaker>
               <p>Gospod podpredsednik, ta zadeva ne drži. Sem šel dol, sem prišel nazaj in sem
                  popravil, da dajem proceduralni predlog, da zbor glasuje o tem, da se gospodu
                  Protnerju... itd. Mislim, da...</p>
               <p>Gospod podpredsednik, saj je v redu. Vsak si lahko zadevo razlaga, jaz verjamem v
                  svoje, vendar tako očitno pa tudi ne.</p>
            </sp>
            <sp xml:id="SDZ1-Redna-33-1995-07-19.sp219">
               <speaker>PODPREDSEDNIK MIROSLAV MOZETIČ:</speaker>
               <p>Poglejte gospod Matuš. V poslovniku piše, kdo razlaga poslovnik med sejo. Jaz sem
                  dal razlago, da smatram, da je to tako in tako. Vi niste predlagali, naj se o tej
                  razlagi glasuje. Tega niste navedli, lahko tudi greste preverjati v magnetogram in
                  v stenogram.</p>
               <p>Torej, želi kdo razpravljati o alinei, ki je kot tretja alinea na 6. strani.
                  Gospod Potočnik.</p>
            </sp>
            <sp xml:id="SDZ1-Redna-33-1995-07-19.sp220">
               <speaker>FRANC POTOČNIK:</speaker>
               <p>Rad bi pojasnilo. Namreč, tukaj piše, da lahko traktor uporablja le poklicni
                  kmetovalec, ki v okviru obveznega izobraževanja varstva pri delu na kmetiji opravi
                  tudi predpisano šolanje in izpit.</p>
               <p>Za to obvezno izobraževanje iz varstva pri delu na kmetiji tega ne poznam. Ne vem,
                  v katerem zakonu je to predpisano. Če je kjerkoli to predpisano, vem, da se nikjer
                  to ne izvaja in se mi tak sklep ne zdi uresničljiv. Vem to, da je za traktor treba
                  delati vozniški izpit tako kot za drugo in da seveda brez vozniškega izpita ne
                  moreš traktorja voziti po javnih poteh. Na njivi pač odgovarjaš sam za sebe. Tako,
                  da mislim, da ta sklep, ki govori o nečem, česar vsaj po mojem vedenju ni v praksi
                  in tudi teorije ne, ne more biti izglasovan, ker ni obveznega tega izobraževanja
                  iz varstva pri delu oziroma za prevzem neke kmetije. To nikjer ne piše.</p>
            </sp>
            <sp xml:id="SDZ1-Redna-33-1995-07-19.sp221">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Černelič.</p>
            </sp>
            <sp xml:id="SDZ1-Redna-33-1995-07-19.sp222">
               <speaker>FRANC ČERNELIČ:</speaker>
               <p>Hvala lepa, gospod predsedujoči, poslanke in poslanci! Lepo prosim, da dobro
                  razmislite in mislim, da ne smemo podpreti tega, čeprav je namera v bistvu dobra.
                  Namreč, še enkrat povem. Traktor je delovni stroj, ki se ne uporablja samo v
                  kmetijstvu, ampak marsikje v industriji in seveda, zaradi tega so tudi vozniki, ki
                  delajo s tem, pač usposobljeni, imajo svoj izpit, se usposobijo tudi za delovne
                  priključke, ki so lahko zelo različni, od čiščenja cest, do ne vem, vleke nekih
                  premikov znotraj tovarn, kot seveda tudi v kmetijstvu. Zato bi bila taka ozka
                  zadeva zgrešena. Če pa je kaj, naj se pa seveda obdela ob pripravi na drugačen
                  način. Tak sklep pa ni mogoče sprejeti, vsaj po mojem mnenju. Zato predlagam, da
                  ga z menoj vred ne podprete. Hvala.</p>
            </sp>
            <sp xml:id="SDZ1-Redna-33-1995-07-19.sp223">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo o tej alinei
                  zaključujem in jo dajem na glasovanje. Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(3 poslanci.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta alinea ni sprejeta.</p>
               <p>Preden dam na glasovanje drugi sklep matičnega telesa z vsemi ostalimi stališči,
                  sprašujem, če želi še kdo o tem predlogu sklepa razpravljati?
                     <stage>(Nihče.)</stage></p>
               <p>Tako dajem sklep pod številko 2 z vsemi stališči matičnega delovnega telesa na
                  glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je ta sklep sprejet.</p>
               <p>In imamo še dodatni sklep, ki ga predlaga matično delovno telo in se glasi. <q>"Vlada
                  Republike Slovenije naj čimprej pripravi predlog programa nacionalne varnosti v
                  cestnem prometu, ob tem pa naj se prouči upravičenost oblikovanja neodvisnega
                  interdisciplinarnega organa oziroma nacionalnega inštituta za spremljanje prometa
                  in prometne varnosti, katerega temeljna vloga bi bila strokovno spremljanje stanja
                  ter predlaganje ukrepov za zagotovitev ustrezne prometne varnosti v državi."</q></p>
               <p>Želi kdo o tem dodatnem sklepu razpravljati? <stage>(Nihče.)</stage> Prihajam na
                  glasovanje. Ta dodatni sklep dajem na glasovanje. Ugotovimo sklepčnost! <stage>(43
                     prisotnih.)</stage> Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je dodatni sklep sprejet.</p>
               <p>Dodatni sklep, ki ga je predlagala poslanka Irena Oman in ki se glasi: <q>"Zakon o
                  varnosti cestnega prometa naj se v drugi obravnavi sprejme sočasno oziroma na isti
                  seji, kot se bo sprejemal zakon o prekrških"</q>, v drugi obravnavi je brezpredmeten,
                  ker smo tako stališče sprejeli na predlog matičnega delovnega telesa. S tem smo to
                  točko dnevnega reda zaključili.</p>
               <p>Prehajamo na <title>23. TOČKO DNEVNEGA REDA - DRUGO OBRAVNAVO PREDLOGA ZAKONA O
                     URADNEM LISTU REPUBLIKE SLOVENIJE</title>.</p>
               <p>Predlog zakona je v obravnavo zboru predložila Vlada Republike Slovenije.</p>
               <p>Želi predstavnik vlade besedo? Gospod minister Janko ima besedo.</p>
            </sp>
            <sp xml:id="SDZ1-Redna-33-1995-07-19.sp224">
               <speaker>LOJZE JANKO:</speaker>
               <p>Spoštovano vodstvo, spoštovane gospe poslanke in gospodje poslanci! Za drugo
                  obravnavo tega zakona je Vlada oblikovala zakonski predlog v skladu s stališči in
                  sklepi, ki so bili sprejeti v prvi obravnavi predloga zakona, kot jih je pač
                  razumela. Vlada je sledila tudi pripombam in opozorilom Sekretariata za zakonodajo
                  in pravne zadeve, Odbora za notranjo politiko in pravosodje ter komisije za
                  spremljanje in nadzor lastninskega preoblikovanja družbene lastnine. Da je to res,
                  izhaja tudi iz mnenja Sekretariata za zakonodajo in pravne zadeve, ki k predlogu
                  zakona za drugo obravnavo, ki ga je podal 6. junija letos, ni imel bistvenih
                  pripomb. To potrjuje tudi prvo poročilo Odbora za notranjo politiko in pravosodje.
                  Odbor je namreč ugotovil, da je zakonski projekt pripravljen v skladu s sklepi in
                  stališči ob prvi obravnavi in je predlagal Državnemu zboru, naj predlog zakona ob
                  drugi obravnavi sprejme.</p>
               <p>Po mnenju Komisije za spremljanje in nadzor lastninskega preoblikovanja družbene
                  lastnine pa naj Vlada ne bi v zadostni meri oziroma ni pravilno upoštevala enega
                  od sklepov Državnega zbora. Gre namreč za 5. točko stališč oziroma sklepov, da naj
                  pri pripravi predloga zakona precizno opredeli potek lastninskega preoblikovanja.
                  Kljub pojasnilom in utemeljitvam ter dodatnim razlagam predstavnice Vlade, ki je
                  sodelovala na odboru, po mnenju komisije izhaja iz nekaterih napačnih in netočnih
                  predpostavk. Zato bi bilo potrebno te stvari vendarle osvetliti in jaz bi rad to
                  storil.</p>
               <p>Zakaj gre? Predlog zakona ureja samo posebnosti lastninskega preoblikovanja, ki
                  morajo biti glede na posebnosti Časopisnega zavoda drugače urejene, kot je sicer v
                  zakonu o lastninskem preoblikovanju podjetij predpisano. Posebnosti so: izločitev
                  družbenega kapitala, ki preide v last Republike Slovenije, ustanovitev javnega
                  podjetja po končanem postopku lastninskega preoblikovanja, krajši roki za
                  lastninsko preoblikovanje, možnost uporabe neizkoriščenih certifikatov, način
                  ugotovitve vrednosti družbenega kapitala. V ostalem pa se opira zakonska rešitev
                  na rešitve sprejete v zakonu o lastninskem preoblikovanju podjetji in na smiselno
                  uporabo določb 69. člena zakona o gospodarskih javnih službah. Predloženi zakon v
                  drugem in tretjem odstavku 17. člena jasno določa obseg družbenega kapitala, ki
                  preide v last Republike Slovenije in obseg družbenega kapitala, ki se lastninsko
                  preoblikuje po predpisih o lastninskem preoblikovanju podjetji in s predloženim
                  zakonom, tako da naj bi 40% celotnih sredstev v časopisni organizaciji prišlo v
                  last Republike Slovenije. No in tu je seveda stvar dogovora. Ni mogoče drugače,
                  kot po izkustvenem načelu ugotoviti, kaj in kako je pridobival prihodek časopisni
                  zavod v zadnjih desetih oziroma dvajsetih letih, koliko z založniško dejavnostjo,
                  koliko z izdajanjem Uradnega lista. Čeprav je ustanovitelj časopisne organizacija
                  Republika Slovenija in kljub dejstvu, da je dejavnost časopisne organizacije
                  posebnega družbenega pomena, je časopisna organizacija finančno samostojna. Nikoli
                  ni bila neposredno financirana iz proračuna, niti ne prejema in ni prejemala
                  dotacij oziroma subvencij. Po izredni zakonski določbi ustvarja celotni prihodek z
                  naročnino in z obračunavanjem stroškov za objave predpisov in drugih aktov za
                  objave v razglasnem delu Uradnega lista in s prodajo publikacij in storitev, ki
                  jih opravlja poleg izdajanja Uradnega lista. Čeprav je poimenovana kot zavod, in
                  to je ključno, vseskozi posluje po načelih, ki veljajo za gospodarske
                  organizacije. Pri Agenciji za plačilni promet, nadziranje in informiranje in prej
                  Službi družbenega knjigovodstva in v statističnih prikazih je stalno uvrščena med
                  podjetja, ne med zavode. Sicer pa tudi sam veljavni zakon, ki sedaj ureja to
                  zadevo, napotuje na subsidiarno uporabo določb o časopisnih organizacijah v zakonu
                  o javnem obveščanju, v kolikor veljavni zakon popolno ne ureja delovanja
                  časopisnega zavoda.</p>
               <p>Zalaganje Uradnega lista prav gotovo ni nepridobitna oziroma ni družbena
                  dejavnost. Dejstvo je, da gre za specifično monopolno dejavnost, ki ni proračunsko
                  financirana, pač pa iz cene objav in cene prodaje Uradnega lista ter iz drugih
                  tržnih dejavnosti založnika, kaže ravno obratno. Cena objav in cena prodaje
                  Uradnega lista naj bi bila sicer najširše cenovno dostopna, vendar ti ceni sta že
                  sedaj oblikovani predvsem iz elementov, ki jih oblikuje trg. Na primer. Cena
                  tiskanja, cene distribucije, cene objav in prodaje morajo pokriti cene, ki se
                  oblikujejo na trgu, sicer bi založnik posloval z večno izgubo in bi seveda
                  potreboval sredstva iz proračuna. Pri dejavnosti, kot je zalaganje Uradnega lista,
                  se namreč cena ne more oblikovati v celoti na trgu, ker drugih udeležencev, ki
                  tvorijo trg, oziroma drugih udeležencev ni. Zgrešena pa je po prepričanju Vlade
                  trditev, da monopolna cena ne bi smela prinašati takšnega dobička, ki bi
                  zagotavljal normalno opravljanje dejavnosti in njen razvoj, kajti iluzorno si je
                  predstavljati sodobno računalniško opremljeno podjetje z izdajanjem računalniških
                  izpisov brez potrebnih sredstev za takšno vzpostavitev. Ker pa se založnik
                  financira samo iz lastne dejavnosti, ne more poslovati v celoti nepridobitno, brez
                  državne regulative. Časopisni zavod že sedaj posluje po pridobitnih načelih. Organ
                  opravljanja sestavljajo predstavniki ustanovitelja in zaposleni. Skratka, ceno
                  določa svet zavoda, ki ga sestavljajo člani iz Državnega zbora, Vlade, Ministrstva
                  za pravosodje, Službe za zakonodajo in drugih.</p>
               <p>Gre torej za dejavnost, ki je glede izdajanja Uradnega lista Republike Slovenije
                  res monopolna, vendar jo je potrebno in mogoče izvajati kot profitno, in sicer po
                  tako imenovani razumni ceni, torej ceni, ki mora imeti zraven še razvojno
                  komponento. Po mnenju oziroma po prepričanju Vlade ni primerno niti logično niti
                  smotrno ločevati dveh subjektov, da bi en subjekt zalagal Uradni list in pač bil
                  izdajatelj uradnega lista in da bi drugi subjekt bil tisti, ki bi zalagal trg s
                  pravno literaturo. Namreč, ravno bistvo te neločljive povezanosti je tisto, da
                  omogoča kar najširšemu krogu ljudi, da lahko posežejo po pravni literaturi, ki je
                  na razpolago takoj, ko je izdan Uradni list. Po prepričanju Vlade je seveda
                  potrebno glede na določeno stopnjo nekaterih napačnih oziroma netočnih
                  predpostavk, da se ponovno odpre splošna razprava. Torej, ne da se, da se celotna
                  zadeva reče, zdaj je pa to prva obravnava, temveč, da se odpre splošna razprava in
                  da se v tej splošni razpravi nekatera v prvi mogoče razpravi ne dovolj natančna in
                  določna stališča in sklepi zdaj oblikujejo in da na ta način Vlada ima večje
                  sugestije, večje zahteve, večje predloge, kakšen naj bo koncept zakona. Menim, da
                  je tudi potrebno amandmaje, ki so bili že doslej vloženi sprejeti predvsem kot
                  stališča, ki jih mora predlagatelj proučiti in smiselno upoštevati pri oblikovanju
                  drugega branja. Mislim, da so stališča in sklepi, ki jih je pripravila poslanska
                  skupina Krščanskih demokratov, ustrezna in dobra podlaga za sprejem sklepov,
                  vendar Vlada predlaga nekatere popravke, ki bi jih potem lahko v nadaljevanju, ko
                  bi se sprejemali, povedal. Sicer pa predlagam, da  Državni zbor po razpravi, torej
                  z jasnejšimi usmeritvami pozove Vlado, da oblikuje potem predlog zakona za drugo
                  obravnavo. Hvala.</p>
            </sp>
            <sp xml:id="SDZ1-Redna-33-1995-07-19.sp225">
               <speaker>PODPREDSEDNIK MIROSLAV MOZETIČ:</speaker>
               <p>Hvala  lepa. Predlog zakona je obravnaval Odbor za notranjo politiko in pravosodje
                  in gospod Pukl, predsednik odbora ima besedo.</p>
            </sp>
            <sp xml:id="SDZ1-Redna-33-1995-07-19.sp226">
               <speaker>VITODRAG PUKL:</speaker>
               <p>Hvala za besedo. Gospod podpredsednik, spoštovani! Kot je že povedal predstavnik
                  predlagatelja, je prišlo pri pripravi tega zakona za drugo branje do nesporazuma,
                  in sicer do nesporazuma med predlagateljem in pa med 5. točko stališč in sklepov
                  Državnega zbora, katere smo sprejeli na 27. seji, dne 20.12.1994. V teh stališčih
                  in sklepih je Državni zbor sprejel stališče v obliki sklepa, da naj predlagatelj
                  pripravi predlog za drugo obravnavo, in sicer precizno opredeli potek lastninskega
                  preoblikovanja Uradnega lista, glede na specifično naravo dejavnosti precizno
                  opredeli način, postopek in roke lastninskega preoblikovanja, subjekte
                  lastninskega preoblikovanja, velikost družbenega kapitala, ugotovljenega na
                  podlagi revizije, ter da se opredeli do eventualnih drugih vlaganj. No, mi smo
                  obravnavali na našem odboru to dvakrat in drugič na iniciativo Komisije za
                  spremljanje in nadzor lastninskega preoblikovanja družbene lastnine, ter večinsko
                  odločili, ko smo ugotovili, da je temu glede nesledenja predlagatelja 5. točki
                  stališč in sklepov Državnega zbora res tako, smo sprejeli večinski sklep, da naj
                  se opravi ponovno prva obravnava. Zato predlagamo Državnemu zboru, da sklene, da
                  bi se za obravnavanje tega zakona ponovno opravi prva obravnava oziroma, lahko
                  tudi rečem splošna obravnava, in da se na podlagi te obravnave sprejmejo stališča
                  in sklepi, na podlagi katerih bo predlagatelj lahko sledil pripravi zakona za
                  drugo branje. Hvala lepa.</p>
            </sp>
            <sp xml:id="SDZ1-Redna-33-1995-07-19.sp227">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage> Torej glede na to, da imamo predlog matičnega
                  delovnega telesa in skupine poslancev, da se ponovno opravi prva obravnava, dajem
                  ta predlog, da se ponovno o predlogu zakona opravi prva obravnava, v razpravo.</p>
               <p>Želi kdo o predlogu tega sklepa razpravljati? Gospod Rejc.</p>
            </sp>
            <sp xml:id="SDZ1-Redna-33-1995-07-19.sp228">
               <speaker>IZIDOR REJC:</speaker>
               <p>Gospod predsednik, gospe in gospodje! Komisija za spremljanje in nadzor
                  lastninskega preoblikovanja je tudi obravnavala predlog zakona o Uradnem listu
                  Slovenije, in sicer na 64. seji 8. junija. Obravnavala je pač predloženi tekst in
                  člene zakona in ugotovila, da so bili na 24. seji Državnega zbora 20.12.1994
                  sprejeti ustrezni sklepi in predvsem sklep številka 5 je tisti, najbolj temeljni,
                  ki govori o ugotavljanju velikosti družbenega kapitala, potem ob vprašanju
                  revizije in pa seveda, ena od bistvenih vprašanj je tudi gotovo to, ali lahko
                  sploh tuji kapital pride v ta zavod oziroma v to pravno osebo. Ker je bilo tudi v
                  zakonu določeno, predlog, v členih od 16 do 21 je bilo tudi določeno, da revizijo
                  opravlja, pač revizijska hiša, smo tudi na komisiji o tem razpravljali, ker je za
                  področje lastninskega preoblikovanja vedno veljalo določilo, da revizijo opravlja
                  skladno z zakonom o lastninskem preoblikovanju Agencija za plačilni promet, seveda
                  prej pa SDK. Bistvena zadeva, ki nekako ni bila upoštevana v tem, je bila seveda
                  ta, bolj okrogla razdelitev sredstev, ki naj se lastninijo in pa tisti del, ki naj
                  bo del države. To se pravi, nam je šlo predvsem za to, da bi dosegli tisto, da se
                  vidi, koliko kapitala je prišlo pri tej reviziji z izdajanjem Uradnega lista, ki
                  vemo, da je monopolna dejavnost oziroma pri drugih uradnih glasilih, ki spadajo
                  pod to področje. Vemo pa tudi, da Uradni list poleg tega opravlja tudi druge, bi
                  rekel, založniške dejavnosti, razne razlage in podobno, izdaja knjig in podobno,
                  kar vemo, da ima značaj tržnega nastopanja. In ravno ta zadeva, ki je bila tukaj,
                  v tem predlogu zakona, kot je že gospod minister omenil in seveda tudi uvodoma
                  pojasnil, smo ugotovili, da pač te stvari niso bile upoštevane v taki meri, da bi
                  lahko seveda opravili drugo obravnavo in smo predlagali matičnemu delovnemu
                  telesu, Odboru za notranjo politiko in pravosodje, da predlaga, da se vrne zakon v
                  prvo obravnavo in seveda, da potem predlagatelj upošteva te pripombe, ki so nekako
                  tudi strnjene v tem predlogu, ki ga je dala naša poslanska skupina. Zato
                  predlagam, da se skladno s tem tudi ta zakon vrne v prvo obravnavo in na osnovi
                  tega seveda poskuša čimprej sprejeti oziroma to obravnavo opraviti in seveda, da
                  potem najdemo v čimkrajšem času predlog za drugo obravnavo. Hvala lepa.</p>
            </sp>
            <sp xml:id="SDZ1-Redna-33-1995-07-19.sp229">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo o tem predlogu tega sklepa razpravljati?
                     <stage>(Nihče.)</stage> Razpravo zaključujem in dajem na glasovanje predlog
                  matičnega delovnega telesa in skupine poslancev, da se o predlogu zakona ponovno
                  opravi prva obravnava. Ugotovimo sklepčnost! <stage>(37 prisotnih.)</stage> Prosim
                  vodje, sekretarje! Ko čakamo na sklepčnost za popoldanski del seje, se je poleg
                  dopoldanskih opravičila tudi Metka Karner-Lukač.</p>
               <p>Glasujemo o predlogu, da se o zakonu ponovno opravi prva obravnava. Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je predlog sklepa sprejet.</p>
               <p>Tako začenjamo prvo obravnavo oziroma splošno razpravo in besedo dajem poslanskim
                  skupinam. Želi katera poslanska skupina razpravljati? Gospod Rejc za SKD.</p>
            </sp>
            <sp xml:id="SDZ1-Redna-33-1995-07-19.sp230">
               <speaker>IZIDOR REJC:</speaker>
               <p>Spoštovani podpredsednik, gospe in gospodje! Mi smo dali in tudi dobili ste na
                  klop ustrezna stališča, ki bi bila kot predlog sklepov za konec prve obravnave.
                  Seveda, prvi problem je revizija, ki jo opravi Agencija za plačilni promet. Dalje,
                  potem tudi temeljna opredelitev, kot sem že tudi prej omenil. Potem predvsem
                  vprašanje tujega kapitala in ta pasož, ki se seveda nanaša na to, da seveda v
                  podjetje oziroma v lastninjenju podjetja, ki se ukvarja tudi s tajnimi dokumenti,
                  ne more ta tuji kapital priti, ker sicer potem to niso več tajni dokumenti
                  državnega značaja.</p>
               <p>Potem vprašanje kontrolnega deleža bolj točno opredeliti seveda na osnovi revizije
                  in določanje organov. To mislim, da bi bilo tisto najbolj bistveno, kar je
                  potrebno, da se sedaj upošteva in seveda tudi, da potem predlagatelj to opravi.
                  Dobili pa ste tudi že odgovor, Vlada na to odgovarja, večji del podpira. Edino v
                  tistem delu, ki se nanaša na revizijo, seveda ni tako odgovorila, ampak je samo
                  ugotovljeno na podlagi revizije. Ker je pa v zakonu določeno v 16. členu oziroma,
                  da to opravi posebna pooblaščena revizijska hiša, pa menim, da je potrebno
                  upoštevati predlog, naš predlog, v katerem smo povedali, kdo to revizijo opravi.
                  Hvala.</p>
            </sp>
            <sp xml:id="SDZ1-Redna-33-1995-07-19.sp231">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Poslanske skupine, če katera želi besedo. <stage>(Ne.)</stage> Besedo
                  dajem poslankam in poslancem. Želi kdo razpravljati? Gospod Potrč.</p>
            </sp>
            <sp xml:id="SDZ1-Redna-33-1995-07-19.sp232">
               <speaker>MIRAN POTRČ:</speaker>
               <p>Hvala lepa. Rad bi najprej povedal, da sem glasoval proti sklepu, da se vrne v
                  prvo obravnavo. Ne iz razloga, ker bi bil hudo zadovoljen nad vsebino tega zakona,
                  ker mislim, da bi lahko bil tudi boljše pripravljen, ampak iz dveh drugih
                  razlogov. Prvič, ker mislim, da ta zakon ni veliko slabši od večine drugih, ki jih
                  sprejemamo, in drugič, ker je do take odločitve prišlo iz razloga, ker na dveh
                  delovnih telesih pač ni bilo, na enem sem sodeloval in lahko trdim, volje in
                  želje, ni bilo pa matično, pripraviti eventualne amandmaje, ampak je bilo
                  enostavneje reči, naj se zakon vrne v prvo obravnavo. Ker pa je v prvi obravnavi,
                  bi rad na dvoje, troje vprašanj, ki se zdijo meni koristna, da bi se na ustrezen
                  način pojasnila in precizirala, povedati.</p>
               <p>Prvo takšno vprašanje, zadeva mene 6. člen, kjer je meni razumljivo, da je
                  odgovorni urednik in direktor ena oseba zaradi same dejavnosti in relativno
                  majhnega obsega zaposlenih. Mislim pa, da se v zvezi s 6. členom postavlja
                  vprašanje, če gre za eno osebo, kakšne so pristojnosti za razrešitev odgovornega
                  urednika. V primeru, če je odgovorni urednik razrešen, namreč tudi direktorja ni
                  več. Mislim, da bi bilo koristno te stvari precizirati in ustrezneje urediti,
                  posebej iz razloga, ker ima predstojnik Službe za zakonodajo pri Vladi pač tukaj
                  pooblastila, da o tem brez vsakih kriterijev, ne bom rekel odloča, ampak stvari
                  predlaga.</p>
               <p>Druga stvar, mislim, da bi v poglavju o načinu objavljanja aktov kazalo
                  precizirati dve stvari, da kar zadeva akte, ki jih izdaja Državni zbor, je najbrž
                  odredbodajalec v Državnem zboru - da poenostavim - to je predsednik, ki podpiše za
                  vso službo, ki jo ima in ki mu zagotovi oblikovanje, takšno kot je bilo dejansko
                  sprejeto in potem, ko še predsednik države da to v objavo, se objaviti mora in
                  mislim, da tukaj ne bi smeli dajati pooblastila, da se nekaj objavi ali ne objavi.
                  In v tem delu je besedilo 10. člena nejasno in lahko ustvarja tudi vtis, da bi
                  predstojnik službe za zakonodajo lahko presojal, kdaj je akt Državnega zbora
                  ustrezen ali ne.</p>
               <p>V zvezi z 11. členom, po mojem gre za besedilo, ki bi v skladu z zakonom o Vladi
                  moralo biti nekoliko drugače oblikovano. Namreč, vem in zdi se mi normalno, da ima
                  na podlagi internih dogovorov v Vladi predstojnik pooblastilo, da opozori
                  predsednika, da naj nekaj zadrži, mislim pa, da ne more v zakonu tako pooblastilo
                  predstojnik dobiti, ki ga ima sicer predsednik Vlade, namreč da ugotavlja, ali so
                  neki predpisi v skladu z ustavo, zakonom in drugim predpisom, ki ga je Vlada
                  izdala.</p>
               <p>Kot tretje, mnenja sem, da bi kazalo razmisliti kar zadeva IV. poglavje - javno
                  podjetje, ali bi morda nekaj vprašanj kazalo urediti, ki so lahko specifična
                  vis-ŕ-vis zakona o javnih podjetjih, namreč imenovanje direktorja in odgovornega
                  urednika, eventualno sestav organa upravljanja, evenetualno kakšna posebna vloga
                  ustanovitelja, ki jo ima, ker gre za javno podjetje, dajem to primeroma, ampak zdi
                  se mi, da je v želji, da bi bil zakon racionalen, kar je, morda kakšna stvar brez
                  potrebe izpuščena, se pa jo da v relativno kratkem tekstu oblikovati.</p>
               <p>Zadnje oziroma predzadnje. V poglavju o lastninskem preoblikovanju bi najprej
                  predlagal en razmislek, če je možen, ali bi lastninsko preoblikovanje bilo mogoče
                  opraviti z zakonom. Mislim, da je ta procedura relativno komplicirana in tudi na
                  nek način nejasna, ker se pravzaprav ne ve, kaj se bo lastninilo, kaj se ne bo.
                  Piše se: 40% se da državi, lastnini se ostalo. Ampak kljub temu, pa nov zavod je
                  spet deloma državni oziroma novo podjetje deloma državni, deloma se olastnini.
                  Meni bi bilo najenostavnješe, če bi poskušali opraviti revizijo, zagotoviti
                  vrednot družbenega kapitala, ki je nastal na podlagi založniške dejavnosti in
                  dejavnosti izdajanja Uradnega lista, ustrezno razmerje in reče, takšno in takšno
                  to razmerje je in dati nek rok in možnost, da se evenetualno tudi zaposleni v
                  Uradnem listu kot zainteresirani prijavijo za interno razdelitev in notranji
                  odkup. V kolikor se ne, in v delu kjer se ne, pač ostaja naprej lastnina države,
                  ne pa da gremo po proceduri, ki se mi zdi, da je hudo komplicirana in ne bo najbrž
                  nič boljša, prej bo kakšno stvar zapletla.</p>
               <p>In povsem zadnje, ker smo nekaj primerov imeli, kjer je bilo postavljeno vprašanje
                  mandata dosedanjih direktorjev in nekatere primere imeli, ker je iz teh določb in
                  zaradi teh določb zakon celo na Ustavnem sodišču padel. Da ne bi bilo spora,
                  predlagam, da v prehodne določbe to rešitev damo in povemo, da do poteka mandata
                  pač sedanjemu direktorju časopisnega podjetja Uradni list teče mandat, po preteku
                  tega mandata se pa v skladu z novimi pogoji, kakor bodo v zakonu izvoljeni, tudi
                  imenuje. Hvala.</p>
            </sp>
            <sp xml:id="SDZ1-Redna-33-1995-07-19.sp233">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Lavrinc.</p>
            </sp>
            <sp xml:id="SDZ1-Redna-33-1995-07-19.sp234">
               <speaker>MAKSIMILJAN LAVRINC:</speaker>
               <p>Hvala za besedo. Računajoč, da bo danes opravljena druga obravnava, sem nekatere
                  svoje predloge pripravil v obliki amandmajev, ker pa sedaj teče prva obravnava, bi
                  te amandmaje preoblikoval v stališča. Gre pa za 4. člen, kjer je zapisano, kdaj se
                  šteje, da je posamezna številka Uradnega lista izšla. Imam pripombo oziroma
                  predlagam, da se šteje, da je to dan, ko številka izide in ta dan je potem označen
                  tudi na Uradnem listu. Drugo, pripombo, ki jo je obravnaval oziroma predlagal ali
                  pa obrazložil gospod Potrč, gre pa za to, da torej ne more biti ta širina pri tem,
                  kdaj se zadrži objava in kdaj se ne, tako široko zastavljena, zato predlagam, da
                  se črta prvi odstavek 11. člena tega zakona. No, in pa zadnje dopolnilo je, da naj
                  se v 12. členu, torej besedilo dopolni tako, da odredbe za objavo popravkov
                  zakonov in drugih aktov Državnega zbora daje sekretar Državnega zbora, ker bi bilo
                  po mojem neprimerno, da bi navedeno pooblastilo dobil odgovorni urednik.</p>
            </sp>
            <sp xml:id="SDZ1-Redna-33-1995-07-19.sp235">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod minister.</p>
            </sp>
            <sp xml:id="SDZ1-Redna-33-1995-07-19.sp236">
               <speaker>LOJZE JANKO:</speaker>
               <p>Gospod Rejc je prej korektno naštel te tri oziroma štiri osnovna izhodiščna
                  vprašanja in dovolite, da jih skušam tudi jaz pojasniti. Revizija. Po zakonu o
                  lastninskem preoblikovanju se seveda pred začetkom preoblikovanja v podjetjih, ki
                  so od 1.1.1990, pa do uveljavitve zakona, ali tudi sedaj, kakor koli statusne
                  spremembe naredila, so se reorganizirala, so brezplačno prenašala družbeni
                  kapital, so ustanavljala ali vlagala v nova podjetja ali prenašala posamezne
                  poslovne funkcije na druga podjetja, se torej opravi finančni računovodski pregled
                  in ta postopek revizije, če obstaja utemeljen sum, da je pri tem prišlo do
                  oškodovanja družbene lastnine. In mi samo to ponavljamo. Zakon o lastninskem
                  preoblikovanju kot sistemski zakon naj bi veljal tudi za te primere. Zato morda
                  nismo bili dovolj jasni pri razlaganju, da je treba skupaj zakon o Uradnem listu
                  in zakon o lastninskem preoblikovanju, pa celo določene določbe iz zakona o
                  gospodarskih javnih službah kot celoto razumevati, da se vidi, kakšen princip pri
                  lastninskem preoblikovanju je Vlada zasledovala. Skratka ponavljam. Menimo, da je
                  seveda revizija možna, kadar koli se seveda nekomu zazdi, da obstaja utemeljen
                  sum, da je pri tem prišlo do oškodovanja družbene lastnine. Sicer pa je ta
                  revizija, o kateri gospod Rejc govori, po zakonu samo še za prirejanje iger na
                  srečo v podjetjih, ki so v stečajnih postopkih. Mi pa menimo, da tukaj lahko
                  sistemski zakon jemljemo, da se vrednost podjetja ocenjuje posameznik ali pa
                  organizacija, ki jim agencija izda licenco. Skratka, gre za pooblaščenega
                  ocenjevalca, ne pa že nekega revizorja, ki nastopi tedaj, ko pride do utemeljenega
                  suma, da je prišlo do oškodovanja družbene lastnine. V tem se razhajamo.</p>
               <p>Glede tujega kapitala. Mislim, da je dragocena izkušnja, ali pa napotilo v obliki
                  stališča, če ga bo Državni zbor sprejel, da torej predstavnik tuje pravne osebe,
                  ali pa tuji posameznik ne more biti soudeležen kot z vložki, recimo, zasebnega
                  kapitala, kar v tem primeru gre. Tukaj gre v bistvu za javno podjetje, katerega
                  pretežni del lastnine je v državni lastnini, vložki zasebnega kapitala so pa kot
                  vložki teh posameznikov, ki v interni delitvi delnic lahko dobijo te stvari. Zato
                  je tudi novo stališče, ki ga v prvi obravnavi nismo imeli, torej da naj država ima
                  pretežno to lastnino. To se pravi, kontrolni delež. Ta seveda je ugotovljiv na
                  podlagi sporazuma s podjetjem, kajti v 20 letih je izredno nihalo razmerje med
                  prihodkom iz založniške dejavnosti in prihodkom iz izdajanja Uradnega lista in
                  menimo, da se v zakonu lahko mirno napiše, da je državnega kapitala 51% ali pa
                  55%. Skratka, da je tukaj prevladujoč državni kapital.</p>
               <p>Glede določitve organov, razmerja, odgovorni urednik, direktor, se popolnoma
                  strinjam in menimo, da bomo dobili jasnejše usmeritve za drugo obravnavo, če bo to
                  znotraj sklepov in stališč, ki bi jih Državni zbor sprejel.</p>
               <p>Sedaj pa, če dovolite še glede predloga gospoda Potrča. 6. člen, odgovorni urednik
                  in direktor, o tem sem že govoril. Precizirati način objavljanja. Seveda. In že je
                  bil tudi predlog, da se v 11. členu prvi odstavek črta, da ne bi kdo mislil, da je
                  res neka pristojnost vodje službe za zakonodajo, da lahko zadrži objavo, ki nima
                  kaj zadržati, če gre za predpis Državnega zbora. V kolikor pa gre za predpise
                  Vlade in prepise ministru, mora biti pa to v predpisih o Vladi in tam urejeno in
                  celo potem v uredbi oziroma podzakonskem aktu Vlade, ki precizneje ureja to
                  področje.</p>
               <p>Glede javnega podjetja, specifike. Ravno za to gre. Mislim, da zakon ima možnost,
                  da tako glede imenovanja direktorja, odgovornega urednika, sestava organov,
                  ustanovitelji teh drugih pravic, da originalno to zadevo ureja, ker ni mogoče
                  avtomatično in mehanično prenašati rešitev, ki so predvidene, sicer zelo skopo,
                  ampak vendar, v zakonu o gospodarskih javnih službah.</p>
               <p>Glede lastninskega oblikovanja sem povedal. Mislim, da je ključno, da država
                  prevzame večino kapitala, in da gre za javno podjetje z vložki zasebnega kapitala.
                  Proučili bomo in ustrezno uredili tudi vprašanje mandata dosedanjega direktorja,
                  da ne bo nobenega dvoma, da pač nadaljuje do izteka, ali pa, da se uredi, kot pač
                  bi bilo po naravi stvari primerno. Mislim, da tudi te stvari, o katerih je gospod
                  poslanec Lavrinc govoril, sploh niso sporne, 4., 8. in 12. člen in če se sprejmejo
                  kot stališča, ki jih naj Vlada prouči in ustrezno oblikuje, mislim, da ne bo
                  nobenega problema. Glede nekega drugega amandmaja, ki pa zahteva, da služba vsako
                  leto pripravi register, je pa potrebno tudi po prepričanju Vlade vendarle stvar
                  relativizirati in reči, naj Vlada to preuči, ker zdaj moramo vedeti, da od vseh
                  teh možnih založb je najmočnejša oziroma najbolj prepričljiva Gospodarski vestnik,
                  ki ima celo ekipo in je v bistvu že osvojil določeno metodologijo dela in ima
                  določene strokovnjake, ki bi jih služba težko dobila. Mislim pa, da bi bilo dobro,
                  da ob oblikovanju tega problema uredimo tako, da je treba videti, kateri register
                  pa je uradni. Skratka, če bi videli zdaj, ali je to možno z neko naknadno revizijo
                  ali neko potrditvijo ali dajanjem licenc in stalnim pregledom, ne pa da bi morala
                  služba za zakonodajo ali pa Uradni list zdaj začeti delati tisto, kar zdaj v
                  bistvu tudi že tri leta z vso podporo in vso logistiko dela Gospodarski vestnik.
                  Hvala.</p>
            </sp>
            <sp xml:id="SDZ1-Redna-33-1995-07-19.sp237">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Baškovič.</p>
            </sp>
            <sp xml:id="SDZ1-Redna-33-1995-07-19.sp238">
               <speaker>MILAN BAŠKOVIČ:</speaker>
               <p>Hvala lepa. Rad bi samo na nekaj opozoril glede stališča, ki je zdaj med Vlado in
                  med poslansko skupino Slovenskih krščanskih demokratov nekako malo v konfliktu.
                  Gre namreč za sistemskopravna vprašanja, pa bi se zato rad oglasil. Gre za
                  revizijo v poteku lastninjenja. Tukaj je predlog poslanske skupine, da čisto
                  dobesedno revizijo opravi Agencija za plačilni promet in tako naprej. Se pravi,
                  agencija, ki ima po zakonu o lastninskem preoblikovanju točno določene naloge, in
                  tudi po svojem zakonu. To, kar je gospod minister opozoril, mislim, da je
                  bistveno. Ne bi bilo dobro odstopiti od sistema, ki velja. Namreč pri lastninskem
                  preoblikovanju podjetij ta začetni kapital, vrednost družbenega kapitala,
                  ocenjevanje te vrednosti je en proces, ena operacija, revizija je pa nekaj
                  drugega. Revizija po zakonu o lastninskem preoblikovanju, to je člen 48, pravi,
                  kadar obstaja utemeljen sum, da gre za oškodovanje družbenega premoženja in tudi
                  sprožitev mora biti po tistih subjektih, ki so potem našteti v 49. členu od
                  kontrolnih organov, tožilca, pravobranilca, tudi parlamenta, tudi od drugih
                  organov in tako naprej, vendar morajo izkazati nekatere elemente, ki sum
                  utemeljujejo, da gre za oškodovanje, potem vstopi ta revizijska vloga agencije. Če
                  pa gre tako kot v tem primeru, za ugotavljanje družbenega kapitala, bi po tem
                  sistemu morali slediti 38. členu zakona o lastninskem preoblikovanju, ki pa
                  govori, kdo je tisti, ki ocenjuje začetno kapitalsko vrednost, in to ni agencija,
                  to so druge institucije, ki imajo licenco do agencije in tako naprej,
                  organizacije, posamezniki, in sicer po postopkih in po merilih, ki so
                  predpisani.</p>
               <p>Ko tukaj predloženi zakon govori o reviziji računovodskih izkazov, ki jih opravlja
                  revizijska gospodarska družba, je to nekako v skladu s sistemom, ki ga je postavil
                  zakon o lastninskem preoblikovanju. Na to opozarjam, da bi s takim predlogom od
                  tega sistema izjemoma odstopili in mislim, da bi bilo o tem dobro premisliti in bi
                  bilo dobro slediti sistemu. Revizija nastopi, če se pojavijo sumi, da je bilo
                  oškodovanje povzročeno. Zato bi v tem pogledu bolj podprl 5. točko, ki jo navaja v
                  skladu s stališči Državnega zbora v prvi obravnavi. To je prva točka dopisa Vlade,
                  ki se nanaša na ta problem in govori o tem postopku lastninskega preoblikovanja
                  itd. in s tem nekako nadomešča prvo alineo poslanske skupine. Na to opozarjam in
                  bi bilo dobro biti pozoren. Hvala lepa.  </p>
            </sp>
            <sp xml:id="SDZ1-Redna-33-1995-07-19.sp239">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Rejc.</p>
            </sp>
            <sp xml:id="SDZ1-Redna-33-1995-07-19.sp240">
               <speaker>IZODOR REJC:</speaker>
               <p>Spoštovani predsednik, gospe in gospodje! Glejte, zadeva je, bom temu rekel zelo
                  enostavna. Torej, zdaj smo se odločili oziroma se je Državni zbor odločil, da prvo
                  obravnavo opravimo in  seveda, da na osnovi tega sprejmemo ustrezne predloge in
                  sklepe. Menim, da bi ne bilo potrebno sprejeti še enkrat sklepa, ki smo ga že
                  sprejeli 20.12. lanskega leta, ker ta sklep smo že sprejeli in menim, da tu nima
                  mesta. Vendar, ker pa sta zdaj že oba reagirala, gospod minister in gospod
                  Baškovič, glede te 5. točke teh sklepov, pa ravno mislim, da je ravno v tem
                  zadnjem stavku vse tisto bistveno povedano, in sicer, velikost družbenega
                  kapitala, ugotovljenega na podlagi revizije. Jasno je in mislim da tu ni dvoma, da
                  velikost družbenega kapitala vedno ugotavlja agencija oziroma revizijski organ, ki
                  je pa zakonodaji o lastninskem preoblikovanju vedno to Agencija za plačilni
                  promet. Zatorej menim, da bi ta peti sklep ponovno ne sprejemali, ker že stoji v
                  decembru, da so pa ostali tisti, o katerih velja kaj povedati oziroma sprejeti, da
                  bi se ta zadeva bolj precizno opredelila, ker iz tega petega sklepa izhajajo
                  seveda tudi bolj precizne opredelitve, ki jih je Vlada od 16.-22. člena nekako
                  obdelala, vendar moram reči, da, bom temu rekel, bolj na debelo, če se temu tako
                  reče, manj v duhu tega 5. bi rekel sklepa. Glede revizije menim, kot pravim, da tu
                  sploh ne more biti dvoma, ker kot se vidi, velikost družbenega kapitala v 5.
                  sklepu, na osnovi opravljene revizije. Ta družbeni kapital pa vedno in res
                  ugotavlja samo revizijski organ, ki vemo, kdo je. Menim, da tu ne bi smeli od tega
                  odstopati, mi pa kot komisija nismo nikoli odstopali. Če pa seveda, bom pa temu
                  tako rekel, če pa je potem potrebno samo vstaviti sum oziroma da je sum tista
                  mejna kategorija, da se ta revizija opravi, potem pa nič hujšega kot to, da se ta
                  sum  uveljavi z zahtevkom, da se pač revizija opravi. To pa jaz tudi lahko sam
                  naredim kot član parlamenta oziroma kot član komisije. Zato menim, da ta 5. sklep
                  ne bi sprejemali še enkrat. Ta je že pod streho v parlamentu, vprašanje so vsi
                  ostali. Vendar vidim, da je tu v mnenjih Vlade tudi neka specifičnost, ki se
                  nanaša na to, da je ves Uradni list v bistvu pod enim, bi rekel, oklepom
                  dejavnosti, kljub temu da vemo, da je tudi založniška dejavnost. To me sicer ne
                  moti, vendar menim, da je to tisto, kar mora ugotoviti ta revizija in seveda
                  čimprej in da bo ta stvar čimprej pod streho in da bodo lahko tudi delavci
                  upravičeno lastninili, kar jim gre. Hvala.</p>
            </sp>
            <sp xml:id="SDZ1-Redna-33-1995-07-19.sp241">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod minister.</p>
            </sp>
            <sp xml:id="SDZ1-Redna-33-1995-07-19.sp242">
               <speaker>LOJZE JANKO:</speaker>
               <p>Vlada seveda ne more zahtevati, ampak predlaga pa vendarle lahko. Torej, če se naj
                  ne ponovi 5. točka, ampak ravno 5. točka je bila v svoji razdelavi potem v Vladi
                  dokaj drugače razlagana, kot je sedaj. Namreč sedaj so v obravnavi v drugem branju
                  zakona, so nekatere stvari jasnejše. Torej, sedaj je govora o pretežnosti
                  kapitala, sedaj je govora o prepovedi tujega kapitala in sedaj je govora o
                  posebnosti vodenja in poslovanja. Skratka, poleg tega 5. člena je zelo koristno za
                  Vlado, da se sprejmejo še druge usmeritve in sklepi.</p>
               <p>Vendar moram ponovno povedati, postopek revizije, revizijo lahko opravljajo ti
                  tako imenovani komercialni revizorji oziroma revizorji, ki imajo pooblastila kot
                  posamezniki ali organizacije. Ni res, da celoten postopek revizije mora vedno in
                  samo opravljati Agencija za plačilni promet. Ravno zaradi tega, ker menimo, da je
                  poslovanje Uradnega lista v dosedanjem obsegu takšno, da ni noben od pogojev
                  izpolnjen, ki jih predvideva 48. člen. Uradni list se ni statusno preoblikoval. Ni
                  brezplačno prenašal nobenega premoženja oziroma družbenega kapitala. Ni ustanovil
                  niti vlagal v nova podjetja ali prenašal v posamezne poslovne funkcije na druga
                  podjetja. V teh okvirih, v teh razlogih je seveda sistemsko možno in potrebno
                  finančno-računovodske, pravne in druge preglede in preverjanje zakonitosti in
                  poslovanja in pa primernosti in pravilnosti poslovanja. Skratka, v teh primerih je
                  dopusten in možen in seveda potreben postopek revizije, če obstaja utemeljen sum,
                  da je prišlo do oškodovanja družbene lastnine. Mi pa menimo, da tega utemeljenega
                  suma ni in da je dovolj, da revizijski organ oziroma ta neka komercialna
                  revizijska hiša, lahko se zmenimo, da po sklepu Vlade in ob sodelovanju Državnega
                  zbora, če mislite, da je nujno potrebno ne zaupati komurkoli drugemu, kot Agenciji
                  za plačilni promet. Ponovno pravim, takšen predlog bi bil odstop od sistema. In
                  zaradi tega se Vlada pač ne more strinjati s tem.</p>
            </sp>
            <sp xml:id="SDZ1-Redna-33-1995-07-19.sp243">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Potrč.</p>
            </sp>
            <sp xml:id="SDZ1-Redna-33-1995-07-19.sp244">
               <speaker>MIRAN POTRČ:</speaker>
               <p>Hvala lepa. Gospod predsedujoči, jaz ne vem, če je za vse tri stvari, ki jih bom
                  rekel, že pravi čas, ampak da se ne bi še enkrat javil, jih bom rekel sedaj. Glede
                  na to, da smo vrnili stvar v prvo obravnavo, da opravljamo sedaj razpravo, pač
                  pričakujem, da bo vaša sugestija, da na podlagi te razprave le matično delovno
                  telo pripravi predlog stališč in sklepov, ki jih bomo potem eventualno dopolnili,
                  ker drugače bo težko odločati. Drugo. Glede razprave gospoda Rejca, kaj je s 5.
                  točko. Poenostavljam, ker vemo, za kaj gre. Ali bo v stališčih, ali je pa ni. Če
                  jo bomo dali v stališča, bo, če ne, je ni. Ker tisto, kar smo smo v prvi obravnavi
                  prvič odločali, je mimo. Sedaj imamo nov tekst, ponovno prvo obravnavo in sedaj
                  moramo tista stališča oblikovati, ki jih bomo, katerih pač ne bo, pa jih ne bo.
                  Kar pa vsebino vprašanja zadeva. Moje razlogovanje je takšno. Suspenzivna
                  revizija, revizija kot pogoji za to, da se lahko lastninjenje izvede, zato je rok
                  potekel. Ali je vsebinsko možna in potrebna, je pa stvar naše odločitve. Jaz bi
                  rekel, da mi lahko v zakonu to zahtevamo. Ker je pač lex specialis, ki bi rekel
                  posebej nekaj ureja. Kar mene zadeva je pa nespametno. Zaradi tega, ker nobenih
                  razlogov ni, da bi kakršen koli sum obstojal, nihče ga ni povedal, in da mi samo
                  reda radi in da bolj dolgo teče lastninjenje v Uradnem listu, ne pa da je v nekaj
                  mesecih končano, sprejemamo tako odločitev, bi osebno imel zoper njo pomisleke.
                  Tudi sicer sem jaz sam nekaj poenostavljenejši postopek predvideval. Ne vem, ali
                  je možen ali ne, ali sva se tudi z gospodom ministrom Jankom razumela ali
                  nerazumela, ampak to konec koncev ni bistveno. Sem torej mnenja, da če Državni
                  zbor želi v tem posebnem zakonu nekaj posebno opredeliti, potem to mora narediti.
                  Mislim pa, da je to vsebinsko nespametno. Ker če ni nobenega razloga, da si mi
                  izmišljamo utemeljeni sum, ne vem zakaj bi to morali narediti. Hvala.</p>
            </sp>
            <sp xml:id="SDZ1-Redna-33-1995-07-19.sp245">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Rejc.</p>
            </sp>
            <sp xml:id="SDZ1-Redna-33-1995-07-19.sp246">
               <speaker>IZIDOR REJC:</speaker>
               <p>Gospod podpredsednik, gospe in gospodje! Glede revizije. Revizijo, ki jo opravlja
                  pač pooblaščena hiša, ali pa, ki ima licenco, to je komercialna revizija, ki se jo
                  naroči in plača. Menim, da tu pri lastninskem preoblikovanju se te zgodbe ne
                  moremo iti, ker imamo za to revizijsko hišo, ki seveda dela na področju
                  ugotavljanja družbenega kapitala. Sedaj, ali je sum ali ni suma, to konec koncev
                  ni toliko pomembno. Za veliko podjetij smo menili, da so bila zelo v redu oziroma,
                  da v glavnem vse v redu, ko je pa revizija prišla in seveda, ko je bila naknadno
                  zahtevana revizija, smo ugotovili, da se je v bistvu vsepovsod ali pa skoraj
                  gotovo povsod nekaj dogajalo. Kjer pa seveda ni bila revizija zahtevana, se pač
                  revizija ni opravila. Vendar menim, da bi ne dobil praktično pod tem slovenskim
                  nebom podjetja z družbenim kapitalom, da bi se kaj ne zgodilo. Tako, da v to ne
                  verjamem, res ne verjamem. Nihče me še ni mogel prepričati, ker kjer koli je
                  revizija bila, povsod so ugotovili neke stvari. Seveda manjše, večje in podobno,
                  in menim, da je prav, da se, gotovo na osnovi tega, kar je vrnjeno v prvo
                  obravnavo, lahko tudi ta obravnava prekine in tudi komisija se lahko pač skliče in
                  predlaga ustrezne predloge, stališča in sklepe za konec prve obravnave. Hvala.</p>
            </sp>
            <sp xml:id="SDZ1-Redna-33-1995-07-19.sp247">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod minister.</p>
            </sp>
            <sp xml:id="SDZ1-Redna-33-1995-07-19.sp248">
               <speaker>LOJZE JANKO:</speaker>
               <p>Se opravičujem, da se še enkrat javljam k besedi, ampak vendarle moramo tudi to
                  vedeti. Uradni list kot organizacija, ki zalaga Uradni list Republike Slovenije,
                  je v bistvu paradržavno oziroma državno podjetje. Ustanovitelj je Republika
                  Slovenija. Torej, sedaj bo Državni zbor sistemsko rekel, da temu podjetju, v
                  katerem je tudi pač predstavnik Državnega zbora, Vlade, da mu ne zaupa, in da gre
                  očitno za nek sum, oškodovanje družbene lastnine in zato je potrebno, da si
                  sistemsko z zakonom uredi, da je to revizija, ki jo vodi samo Agencija za plačilni
                  promet. Ne rečem, da je to protiustavno, ampak mislim, da to ni primerna oblika za
                  tak organ, za tak organizem in zato pač Vlada meni, da ni potrebno takega sklepa v
                  takšni pač obliki sprejeti.</p>
               <p>Menimo, da bi na ta način, ko država pravzaprav svojim organizacijam, svojim tem
                  podjetjem ne zaupa, da tam uvede postopek revizije, za druge pa ne. Mislim, da to
                  ni primerna oblika, s tem da je vsak hip seveda možna revizija in vsak hip so
                  seveda možne zakonito ugotovljene okoliščine in zakonito ugotovljene posledice. To
                  pa je izven zakona. To se pravi, revizija je sigurno možna, ampak ni potrebna
                  sedaj v takem smislu, kot da gre za utemeljen sum, da je prišlo do oškodovanja,
                  ker drugačnega namena mi kot Vlada ne vidimo. Tukaj enostavno tudi agencija ne bo
                  mogla reči, na pet decimalk državnega premoženja, znotraj tega je 51,999.
                     <stage>(Ne.)</stage> To je stvar konvencije. Sem že prej skušal pojasniti, da
                  je potek ravnovesja med prihodkom iz založniške dejavnosti in iz izdajanja
                  Uradnega lista, da je v 20 letih nihal. In če je tukaj sedaj sprejet sklep
                  Državnega zbora, da mora biti državne lastnine več, kot ena polovica, to se pravi
                  kontrolni delež in mislim, da je to dovolj in zato predlagamo, da se vendarle ta
                  sklep ne sprejme o tem.</p>
            </sp>
            <sp xml:id="SDZ1-Redna-33-1995-07-19.sp249">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Bučar.</p>
            </sp>
            <sp xml:id="SDZ1-Redna-33-1995-07-19.sp250">
               <speaker>DR. FRANCE BUČAR:</speaker>
               <p>Gospod predsedujoči! Mislim, da je moja diskusija pravzaprav že zamujena oziroma
                  že prej reducirana s sklepom, ki ga je sprejel ta zbor, da se namreč stvar vrne v
                  prvo fazo. Namreč, moram povedati to, da so se k meni obrnili predstavniki,
                  zaposleni v Uradnem listu. Oni bi želeli postati v sorazmernem deležu solastniki
                  tega podjetja. Oni se strinjajo s to koncepcijo, da je to javni zavod, da ima tudi
                  država kontrolni paket, to se pravi, najmanj 51%. Oni so pripravljeni iti na tako
                  ureditev, kot je predlagana, to se pravi, da se enostavno brez</p>
               <p>revizije določi približno toliko in toliko. Na to pristanemo, ker ni potrebno niti
                  ni pomembno, da ugotavljamo natančen delež enega in drugega, ker verjetno sploh ni
                  ugotovljiv, pravijo pa naslednje. Najbolj nas pa prizadene to, da se to vrne v
                  prvo fazo, ker s tem bo podaljšan rok za lastninjenje, pravi: "Mi, ki imamo tiste
                  certifikate in tako naprej, ki smo interesenti za to, da postanemo solastniki
                     <stage>(kot, bi rekel interni)</stage> udeleženci v tem zavodu.</p>
               <p>Poleg tega mi računamo tudi na vrsto naših bivših sodelavcev, ki so danes
                  upokojenci, ki imajo prav tako svoje certifikate, ki bi jih vložili v to našo
                  podjetje, zavod,<q>" pravi, "</q>če vrnemo to stvar v prvo fazo, je to za nas rešitev, ki
                  je od vseh možnih najslabša.<q>" In to smo pravzaprav sedaj že nekako sklenili, vsi
                  ti ljudje ne bodo več čakali, "</q>in naše interno lastninjenje je s tem praktično
                  obsojeno na minimaliziranje. In skratka naše hotenje, da bi postali pravzaprav
                  ustrezni solastnik podjetja oziroma zavoda, je s tem onemogočeno." Torej, mislim,
                  da je moj prispevek samo pojasnilo za kaj gre. Mislim, da dejansko ni potrebno
                  nekaj dodati, ni potrebno sedaj; kolektiv ne zahteva neke dodatne revizije, je
                  pripravljeno sprejeti tako in tako delitev, ki je dejansko konvencija, ker ne gre
                  za popolnoma točno odločitev, ampak vendarle s tem sklepom, da mi vrnemo to stvar
                  v prvo fazo, pravijo, smo mi s tem praktično tisti cilj, ki smo ga zasledovali,
                  izgubili. Hvala lepa.</p>
            </sp>
            <sp xml:id="SDZ1-Redna-33-1995-07-19.sp251">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Gospod Rejc.</p>
            </sp>
            <sp xml:id="SDZ1-Redna-33-1995-07-19.sp252">
               <speaker>IZIDOR REJC:</speaker>
               <p>Gospod podpredsednik, gospe in gospodje! Glejte, pri lastninskem preoblikovanju so
                  neke stvari zelo abecedne. Mi imamo zaporedje, ki mora veljati povsod. Na eni
                  strani je seveda želja zaposlenih, na drugi strani so pa seveda številke, ki se
                  pokažejo in na osnovi katerih se potem ta zadeva uredi. Vendar menim, da tudi v
                  tem predlogu zakona, kot je bil narejen in pripravljen, je samo povedano to
                  razmerje. To pa spet ne pove, koliko ljudi, do kam pride, kam seže in podobno. In
                  je v bistvu s tem že lahko napravljeno čisto nesorazmerje med posameznimi
                  podjetji, ki se seveda med seboj primerjajo. Jaz sem vedno za to in komisija je
                  bila vedno za to, da se naredi, bi rekel čimbolj pošteno, po želji ljudi in menim,
                  da tu nismo nič takega naredili, da se to ne bi moglo zgoditi, in tudi, da bi
                  proces toliko zavrli, ker menim, da je tudi lahko že v septembrski seji ali
                  kadarkoli, v oktobrski seji potem naslednja obravnava in potem konec tega in da
                  lahko potem vsi ti delavci, ki so, kakorkoli so že, bi rekel, lahko pristopijo k
                  lastninjenju. Vendar, po vsem tem, ker je že toliko prizadevanja za ta Uradni
                  list, se mi pa res postavlja vprašanje, če je res vse tako v redu. Mislim, žal je
                  tako.</p>
            </sp>
            <sp xml:id="SDZ1-Redna-33-1995-07-19.sp253">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> S tem splošno razpravo
                  zaključujem. Prekinjam tudi to točko dnevnega reda, tako da bi matično delovno
                  telo lahko pripravilo predlog stališč in sklepov, o katerih bomo odločali v
                  nadaljevanju seje.</p>
               <p>Prehajamo na <title>24. TOČKO DNEVNEGA REDA - PRVO OBRAVNAVO PREDLOGA ZAKONA O
                     SKLADU ZA POPLAČILO VOJNE ŠKODE</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? Državni sekretar, gospod Rop ima besedo.</p>
            </sp>
            <sp xml:id="SDZ1-Redna-33-1995-07-19.sp254">
               <speaker>MAG. TONE ROP:</speaker>
               <p>Spoštovane poslanke, spoštovani poslanci! Vlada je v prvo obravnavo vložila zakon
                  za poplačilo vojne odškodnine. Ta zakon ureja ustanovitev, poslovanje in
                  obveznosti tega sklada ter vrsto in višino odškodnine po tem zakonu. Sklad se s
                  tem zakonom ustanovi in ni pravna oseba. Sredstva se zbirajo na posebnem računu
                  pri Ministrstvu za finance, ki opravlja administrativne in tehnične posle pri
                  izvrševanju odločb. Gre za to, da smo s tem poskušali poceniti delovanje tega
                  sklada, ga postaviti na čimbolj racionalne osnove. Zelo pomemben del tega zakona
                  se nanaša na upravičence in pri določitvi upravičencev smo izhajali iz zakona o
                  lastninskem preoblikovanju podjetij ter določb predlogov zakona o žrtvah vojnega
                  nasilja in zakona o popravi krivic v mesecu marcu. Zato bo predlog zakona, in na
                  to bi rad opozoril, nujno potrebno naknadno uskladiti z zakonom o popravi krivic
                  in zakonom o žrtvah vojnega nasilja, s tema dvema zakonoma, ki sta prav tako v
                  postopku. Gre namreč za nesinhrono obravnavanje teh treh zakonov, tako da enkrat
                  eden prehiteva, enkrat drug in takrat, ko smo mi pripravljali ta zakon, sta bila
                  pač ta dva zakona v tisti fazi, kjer sta bila, in zato je popolnoma jasno in to
                  sprejemamo, da bo ta zakon potrebno uskladiti z onima dvema, ki sta pred tem
                  zakonom v obravnavi.</p>
               <p>Samo še na kratko, v zvezi s poročilom matičnega odbora in predlogom številka 3
                  tega matičnega odbora. Glede višine in dinamike izplačevanja odškodnine bi rad
                  poudaril, da takšen predlog seveda pomeni bistveno zvišanje finančnih obveznosti
                  države. Namreč, ta predvideva, da se zviša predvidena odškodnina na 25 oziroma 50
                  tisoč tolarjev. To konkretno pomeni približno državni dolg iz tega naslova, okrog
                  700 milijonov nemških mark in seveda bistveno povečanje obremenitev proračuna
                  iznad tistega, kar sicer zagotavlja zakon o uporabi kupnine.</p>
               <p>Drugo, pripombe so sprejemljive, samo še v zvezi s sklepom številka 6, ki govori o
                  tem, da se upošteva mnenje  Sekretariata za zakonodajo in pravne zadeve. Tudi to
                  je sprejemljivo, razen tiste pripombe v zvezi s tistimi pripombami, ki se nanašajo
                  na status tega sklada. Mi menimo, da res ni nobene potrebe, da bi bila to
                  samostojna pravna oseba, da je lahko to poseben račun, in da se lahko racionalno
                  posluje tako, da administrativne posle opravlja Ministrstvo za finance.</p>
               <p>Skratka, gre za prvo branje. Mi bomo upoštevali te pripombe in pa seveda tudi
                  tisto, kar boste še določili in tudi posredno nam naložili ob tem, ko boste
                  obravnavali druga dva zakona in sprejemali. Hvala.</p>
            </sp>
            <sp xml:id="SDZ1-Redna-33-1995-07-19.sp255">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Predlog zakona je obravnaval Odbor za notranjo politiko in pravosodje
                  in poročevalec odbora. Predsednik odbora gospod Pukl ima besedo.</p>
            </sp>
            <sp xml:id="SDZ1-Redna-33-1995-07-19.sp256">
               <speaker>VITODRAG PUKL:</speaker>
               <p>Hvala za besedo. Spoštovani zbor! Mi smo obravnavali zakon o skladu za poplačilo
                  vojne škode. Ugotovili smo, da predlagane rešitve vsebujejo ustanovitev sklada za
                  plačilo vojne odškodnine in smo nujnost ustanovitve tega sklada imeli v mislih, ko
                  smo ugotavljali in predlagali, da gre za primerno podlago, za pripravo predloga
                  zakona za drugo branje, in ko smo ponudili zboru v potrditev priporočila in
                  sklepe. Opozoril bi pa na to, da gre pri tem zakonu za določene nejasnosti in
                  neskladja. In sicer, med tem zakonom ter zakonom o popravi krivic, zakonom o
                  žrtvah vojnega nasilja, katera oba zakona sta še v postopku, niso določena
                  razmerja med navedenimi tremi zakoni niti razmejena. Nekatere nejasnosti izhajajo
                  že iz netočnih izhodišč zakona, katerega danes obravnavamo, to je zakona o skladu
                  za poplačilo vojne odškodnine. Če bi ravnali res pravno rigorozno, bi se moral
                  sklep našega odbora glasiti, da ta predlog zakona ni primerna osnova za pripravo
                  predloga za drugo obravnavo. Ker pa smo imeli v vidu, in to bi tudi svetoval
                  oziroma predlagal temu zboru, da ima to v vidu, da gre za zakon, ki je zaradi
                  formiranja sklada za poplačilo vojne škode nujno potreben in nujen, moramo pač
                  seveda poizkušati v zakonodajnem postopku te nejasnosti med temi tremi zakoni
                  razčistiti in razmejiti.</p>
               <p>Predlagali smo sklepe od 1 do 6, dodatno še 7 sklep. Gre za sklepe, ki jih ne bom
                  bral, ker imate zapisane. Predvsem je bistveno to, da smo predlagali, naj se
                  upoštevajo rešitve, ki jih je Državni zbor že sprejel ob obravnavi predloga zakona
                  o žrtvah vojnega nasilja.</p>
               <p>Predlagali smo ponovno proučitev višine odškodnine, in kot smo slišali, bi, če bi
                  obdržal sklep, predlagan za ponovno proučitev pod arabsko tri, to dosegalo zelo
                  velike vsote v proračunu oziroma slišal sem 700 milijonov mark. O tem bomo pač
                  odločali. Opozoril bi, da je ta predlog uperjen v ponovno proučitev. Ob takem
                  stanju tako odbor zboru predlaga, da predlagane sklepe, ko sprejme sklep, da je
                  primerna osnova za drugo branje, da predlagana stališča oziroma sklepe obravnava
                  in sprejme. Hvala.</p>
            </sp>
            <sp xml:id="SDZ1-Redna-33-1995-07-19.sp257">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage> Besedo imajo predstavniki poslanskih skupin. Prvi
                  prijavljeni je Jožef Kocuvan za SKD.</p>
            </sp>
            <sp xml:id="SDZ1-Redna-33-1995-07-19.sp258">
               <speaker>JOŽEF KOCUVAN:</speaker>
               <p>Hvala lepa, predsedujoči. Poslanci, poslanke! Slovenski krščanski demokrati, torej
                  poslanska skupina smo mnenja, da je predlog zakona za poplačilo vojne škode
                  primerna podlaga za pripravo zakona za drugo branje.</p>
               <p>Drugo. Slovenski krščanski demokrati prav tako podpiramo tudi stališča k predlogu
                  zakona, ki jih je sprejel Odbor za notranjo politiko in pravosodje, mnenja pa smo,
                  da je potrebno krog upravičencev do odškodnine razširiti, poleg predloga za
                  ukradene otroke tudi na vojne sirote.</p>
               <p>Četrto, predlagamo, da predlagatelj pri pripravi zakona za drugo branje zviša
                  odškodnino iz 9. in 11. člena zakona. Mnenja smo, da je primerneje, da se poveča
                  izplačilo odškodnine za izgubo življenja ali za prestano trpljenje, kot pa da bi
                  se uveljavljala možnost povračila škode za uničeno premično ali nepremično
                  premoženje.</p>
               <p>Petič, naslov zakona nekako ne ustreza v celoti vsebini zakona, saj ne gre za
                  ustanovitev sklada v pravem pomenu besede, ampak za sklad, ki ne bo pravna oseba.
                  Ob tem pa se odpira vrsta vprašanj, ki so vezana na organizacijsko ureditev, ali
                  bo imel ta sklad tudi območne izpostave, pravno ureditev, tudi kakšno pristojnost,
                  kdo ga bo zastopal in predstavljal. In, kaj bo z ostalimi organi, upravni odbor,
                  nadzorni odbor? Prav tako pa se plačilo odškodnine ne nanaša samo na vojni čas,
                  ampak tudi na povojni čas. Torej, imena naslova se nanaša na plačilo vojne škode,
                  se pa nanaša tudi na popravo krivic.</p>
               <p>Šestič, v zvezi z vrsto in višino odškodnine ter postopkom za uveljavitev pravice
                  do odškodnine smo mnenja, da so predlagane rešitve odvisne od rešitev v zakonu, ob
                  popravi krivic iz zakona o žrtvah vojnega nasilja, zato je potrebno sočasno
                  sprejeti te zakone, ker morajo biti končne rešitve v navedenih zakonih
                  usklajene.</p>
               <p>In sedmič, zadnjič, mnenja smo, da naj bi bili upravičenci v postopku za
                  uveljavitev pravice po tem zakonu oproščeni plačevanja upravnih taks. Hvala
                  lepa.</p>
            </sp>
            <sp xml:id="SDZ1-Redna-33-1995-07-19.sp259">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Stališče poslanske skupine Demokratske stranke bo predstavil Tone
                  Peršak.</p>
            </sp>
            <sp xml:id="SDZ1-Redna-33-1995-07-19.sp260">
               <speaker>ANTON PERŠAK:</speaker>
               <p>Spoštovane poslanke in poslanci! Povedati moram, da se tudi pri nas postavljajo
                  določena vprašanja in tudi pomisleki v zvezi s tem zakonom, tako kot je pač zdaj
                  predlagan. Najprej je treba povedati to, kar je bilo že povedano. Seveda, naslov
                  zakona, če bo ostal tak kot je, ni ustrezen, saj ureja tako vprašanje odškodnin
                  žrtvam vojnega nasilja, kot tudi žrtvam nasilja političnega sistema po maju 1945.
                  To lahko seže celo do leta 1980 in kasneje. Drugo je to, kar je že bilo omenjeno,
                  tudi s strani gospoda državnega sekretarja, da so seveda v zakonu določbe, mislim
                  v predlogu zakona, predlogi določb, ki se sklicujejo na zakone, ki še niso
                  sprejeti in je seveda vprašanje, v kakšni obliki bodo na koncu sprejeti, tako da
                  gre za celo vrsto, bom rekel popolnoma variabilnih določb zdaj v tem zakonu. In je
                  tudi problem, kako, kaj če mi sprejmemo v tem zakonu pravzaprav stališča, ki bodo
                  šla v nasprotno smer od stvari, ki bodo sprejete potem, sprejete v nekem drugem
                  zakonu. Tretje, kar bi rad povedal, da imamo mi sicer, kar smo že povedali,
                  načelne pomisleke glede, ne da bi seveda želeli tehtati, kdo je bolj trpel, kdo je
                  manj trpel, ampak načelne pomisleke glede združevanja žrtev, upravičencev pod
                  nekimi istimi naslovi tako tistih, ki so bili žrtve vojnega nasilja, kot tistih,
                  ki so bili žrtve političnega, ali kakšnega drugega nasilja po vojni. Ne gre za to,
                  da bi komurkoli oporekali pravico do poprave teh krivic, ali kar so doživljali -
                  gre za to, da gre za zelo različno tematiko. Zato se nam zdi tembolj važno to, da
                  je zakon, če bo ostal tak, da bo to združeval, da je zakon skrajno precizen v
                  tistih členih, ki govorijo o pravicah in o postopkih za uresničevanje teh
                  pravic.</p>
               <p>Mimogrede naj samo povem oziroma opozorim na 9. člen. Mi bomo lahko potem, ko se
                  bo začel ta zakon uresničevati, priče zelo mučnim, zelo delikatnim dogodkom v
                  postopkih, ko bo prišlo do zahtev, do uveljavljanja pravic po tem zakonu, pa bo
                  kakšen organ oporekal to upravičenje, nakar se bo seveda ugotovilo, da gre tu za
                  potomce, dediče, ki v imenu nekoga, ki je že mrtev, zahtevajo takšno ali drugačno
                  odškodnino in podobne stvari. Skratka, pri takem zakonu je najbrž res pomembno, da
                  pušča čim manj možnosti za poljubne interpretacije.</p>
               <p>Še vedno tudi mislimo - to smo tudi predlagali ob zakonih o žrtvah vojnega
                  nasilja, kot ob zakonih o popravi krivic, da bi bilo bolj smiselno razmišljati o
                  renti, kot o enkratnih plačilih. Zakaj? Obstojata dva razloga - eden je bolj
                  banalen, bolj materialističen, vsekakor pa tudi ni nevreden omembe - to je, da se
                  na ta način obveznost razporedi za državo na nek daljši čas. Šlo bo tudi za velike
                  zneske - če, recimo, vzamem samo številko, ki je bila prej omenjena - če to
                  številko, kaj naj bi dodatno pomenilo, če to obremenitev prevedemo v milijarde, je
                  to precej več kot desetina letošnjega proračuna in če je treba to naenkrat
                  izplačati - to ni ključni argument. Ključni argument je to, da nek znesek,
                  kakršenkoli bo, za nekoga, ki bo živel še - upajmo, da jih bo veliko - še 5, 6, 7,
                  10 let, pomeni nekaj drugega, kot pa, recimo, enkratno izplačilo, pa naj bo to
                  tudi 200 tisoč tolarjev, ali pa še kakšnih 10 tisoč tolarjev več. Nasploh se nam
                  zdi, da je smiselno, da se takšne stvari obračunavajo bolj na način rent, kot pa
                  na način nekih enkratnih honorarjev za trpljenje.</p>
               <p>Zdi se nam tudi v skladu s tem, kar sem že doslej povedal, da bi bilo bolj
                  smiselno, da bi se ta zakon v principu res omejil samo na opis namena sklada in na
                  postopek uveljavljanja upravičenja iz naslova tega sklada in da bi vse drugo, kdo
                  je upravičen itd., res prepustili tistim zakonom, ki določajo status žrtev,
                  takšnih ali drugačnih nasilij in krivic, tako da bi pravzaprav samo ti dve temi
                  obravnaval ta zakon.</p>
               <p>Na koncu bi rad povedal še to, da smo predložili tudi dva predloga dodatnih
                  sklepov, in sicer v zvezi s posebno temo. Ena izmed nejasnosti, ki se kaže tudi v
                  obravnavi pri upravičenju oziroma pravic prisilno mobiliziranih Slovencev  v času
                  2. svetovne vojne, gre za to, da je zakon, malo se zdi formulacija nekoliko
                  nejasna, kdo bi naj imel izmed njih pravico zahtevati kaj od naše države, kdo ne.
                  To je tembolj nejasno, ker vemo, da pogovori med Slovenijo in Zvezno republiko
                  Nemčijo tudi še niso niti prav začeli, kaj šele zaključeni o teh možnostih, da bi
                  na podlagi priznanja statusa pri nas prisilno mobilizirani Slovenci potem
                  zahtevali od Nemčije, tako kot to lahko zahtevajo prisilno mobilizirani državljani
                  nekaterih drugih držav, in tudi dobivajo od Nemčije določene prejemke, da jih ne
                  bi zahtevali od naše države. Medtem ko samo vojni invalidi s tem statusom prisilno
                  mobilizirani zdaj že dobivajo nekaj od Nemčije. Tako da bi bilo dobro to še enkrat
                  premisliti, te formulacije, in jih tukaj do skrajnosti razjasniti. In drugič
                  seveda, da se ugotovi, kakšen naslov tega zakona je možen, če bo po vsebini ostal
                  takšen, kot je. Gotovo to ne more biti naslov zakon o skladu za poplačilo vojne
                  odškodnine, hkrati je pa seveda res, da je ta sklad tako poimenovan že v zakonu o
                  lastninskem preoblikovanju podjetij in bo na vsak način potrebna neka operacija,
                  ki ne bo mogoče zadevala samo materije tega zakona, da bomo sploh prišli tudi
                  pravno puristično gledano, do prave rešitve. Hvala.</p>
            </sp>
            <sp xml:id="SDZ1-Redna-33-1995-07-19.sp261">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Stališče poslanske skupine LDS bo predstavil Peter Petrovič.</p>
            </sp>
            <sp xml:id="SDZ1-Redna-33-1995-07-19.sp262">
               <speaker>PETER PETROVIČ:</speaker>
               <p>Gospod predsedujoči, spoštovane poslanke in poslanci! Kakor smo slišali iz poročil
                  predsednika matičnega Odbora za notranjo politiko in pravosodje in tudi imamo
                  gradiva, je odbor dvakrat razpravljal o predlogu konkretnega zakona in je sprejel
                  dva sklepa in celo vrsto stališč. Mi smo v poslanski skupini LDS temeljito
                  preučevali tudi to gradivo in seveda sam predlog zakona, in to v sklopu starih
                  zakonov, ki so tako ali drugače vezani na materijo, o kateri seveda razpravljamo.
                  Tu mislimo predvsem na zakon o odpravi krivic in pa zakon o žrtvah vojnega
                  nasilja. V nekem trenutku smo bili mnenja, da bi nemara ne kazalo ta zakon imeti v
                  proceduri, to se pravi, da bi predlagali njegovo vrnitev iz procedure, vendar smo
                  kasneje vendarle smatrali, da ga lahko obravnavamo, tudi zdaj kot prvi, s seveda
                  dodatnim predlogom, ki smo ga posredovali in ga bom tudi obrazložil.</p>
               <p>V poslanski skupini predvsem menimo, da je pomembno stališče odbora pod številko 6
                  in 7, in sicer, če pogledamo 7 v dodatnem poročilu odbora. To, kakor vidimo,
                  govori o tem, da naj se v predlogu zakona v drugem branju v celoti upošteva mnenje
                  Sekretariata za zakonodajo in pravne zadeve. Menimo, da so tokrat</p>
               <p>zelo konkretno in jasno napisana in seveda, da jih je res smiselno in pomembno
                  upoštevati. Tukaj jasno vidimo, torej ta tolmačenja jasno pravijo, da je potrebno
                  koncept, poudarjam, koncept zakona dodatno preučiti v izhodiščih. Mislim, da so že
                  predgovorniki pred menoj danes povedali nekaj na to temo, da gre za določene
                  dileme tudi v okviru koncepta in mi menimo, da je to torej res potrebno narediti,
                  predvsem v primerjavi z že navedenima predlogoma zakonov, torej zakon o popravi
                  krivic in pa zakon o žrtvah vojnega nasilja. In pa seveda, tu bi želel opozoriti
                  tudi na materijo zakona o lastninskem preoblikovanju podjetij, ki v 33. členu
                  določa ustanovitev sklada za poplačilo, ki je seveda seveda osnova za to materijo
                  odškodnine, torej s posebnim zakonom.</p>
               <p>Naj spomnim, da sta v parlamentarni proceduri oba prej navedena zakona, torej
                  zakon o popravi krivic in o žrtvah vojnega nasilja, kar seveda pomeni, da
                  njihovega ali njunega dokončnega teksta ne poznamo in ga še nimamo pred seboj. O
                  tem smo tudi že slišali in vidimo, da so stališča, torej tudi različnih poslanskih
                  skupin enotna na tem področju. Vendar pa, kot primer navajam kategorijo bivših
                  političnih zapornikov v predlogu zakona o popravi krivic. Ta tekst posebej in v
                  celoti ureja vključno z ureditvijo odškodnine. Tega in pa takih vprašanj torej ne
                  bi bilo in ni potrebno in tudi ni seveda smiselno urejati še v drugih, torej v tem
                  konkretno predlaganem zakonu v zvezi s skladom o plačilu vojne odškodnine. Tu bi
                  citiral mogoče iz tega stališča tudi še en del.</p>
               <p>Predlog zakona o popravi krivic, ki je prestal prvo obravnavo v Državnem zboru,
                  vsebuje posebno poglavje z naslovom <q>"odškodnina"</q>, v okviru katerega 5. člen še
                  posebej konkretizira to pravico in podaja tudi zneske oziroma merila za izračun
                  odškodnine. Tudi predlog zakona o žrtvah vojnega nasilja posebej govori o
                  odškodnini, in sicer je z amandmajem v drugem branju predloga zakona razvrščena v
                  7. člen pravica do vojne odškodnine po posebnem zakonu itd. Torej, gre vendarle za
                  stvari, ki se duplirajo in menimo, da je treba to seveda upoštevati v tekstu za
                  drugo branje.</p>
               <p>Nam se zdi tudi pomembno, da v predlogu zakona oziroma se nam zdi pomembno tudi
                  nejasna dikcija v predlogu zakona ali pa nedifinirano stališče v tekstu, ki se
                  nanaša na status sklada za poplačilo vojne odškodnine. Čeprav smo danes že slišali
                  razlago gospoda državnega sekretarja v zvezi s tem v njegovem uvodnem govoru,
                  menimo, da sklad, že samo ime in pa seveda tudi dikcija, ki je navedena, vsekakor
                  navaja na to, da mora imeti sklad status pravne osebe in izhajajoč iz tega seveda
                  tudi organe, ustrezne akte itd. Menimo, da je potrebno to ponovno proučiti,
                  posebej proučiti in da se seveda tako stališče oziroma da se popravi in upošteva
                  tako stališče.</p>
               <p>Spoštovane poslanke in poslanci! V poslanski skupini Liberalne demokracije
                  Slovenije menimo, da sicer predlog zakona ostane v proceduri, kar sem uvodoma že
                  povedal in torej podpiramo v tem smislu sklepe številka 1 odbora, vendar s
                  pripombo, da je tekst le zadostna, ne pa, recimo, primerna podlaga za drugo
                  obravnavo. Zato predlagamo, da Vlada Republike Slovenije predlog zakona za drugo
                  obravnavo pripravi z našimi in seveda drugimi idejami in predlogi dovolj
                  kvalitetno, ob upoštevanju zakonskih in drugih podlag za usklajen tekst.</p>
               <p>Razprava v Državnem zboru pa naj bo o predlogu zakona šele tedaj, ko bosta znana
                  tudi teksta zakona o popravi krivic in zakona o žrtvah vojnega nasilja. Hvala
                  lepa.</p>
            </sp>
            <sp xml:id="SDZ1-Redna-33-1995-07-19.sp263">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še katera poslanska skupina postaviti stališče? Gospod Jagodnik
                  za Združeno listo socialnih demokratov.</p>
            </sp>
            <sp xml:id="SDZ1-Redna-33-1995-07-19.sp264">
               <speaker>FRANC LIPOGLAVŠEK:</speaker>
               <p>Hvala lepa. Gospod podpredsednik, naj se predstavim, Franc Lipoglavšek.</p>
            </sp>
            <sp xml:id="SDZ1-Redna-33-1995-07-19.sp265">
               <speaker>PODPREDSEDNIK MIROSLAV MOZETIČ:</speaker>
               <p>Se opravičujem!</p>
            </sp>
            <sp xml:id="SDZ1-Redna-33-1995-07-19.sp266">
               <speaker>FRANC LIPOGLAVŠEK:</speaker>
               <p>Vseeno hvala za besedo. Naj uvodoma rečem, da Združena lista socialnih demokratov
                  podpira sprejem zakona in da smo tudi v obravnavo te prve faze vložili določene
                  napore, da bi se zelo jasno opredelili do tega predloga.</p>
               <p>Pri tem je naše osnovno izhodišče bilo, da moramo sočasno obravnavati zakon o
                  popravi krivic in zakon o žrtvah vojnega nasilja, v skladu s tem zakonom in da naj
                  bi bile rešitve približno enake oziroma rešitve naj bi bile usklajene. Naj
                  poudarim, da je za nas, čeprav smo razmišljali o tem, ali naj bi bil datum
                  31.12.1945, tako kot je v drugi alinei 2. točke sklepov matičnega delovnega telesa
                  sprejeto, res tisti datum, za katerega bi se kazalo v zakonu tudi dokončno
                  opredeliti, predvsem iz razloga, ker so bile žrtve vojnega nasilja tudi po tem
                  datumu. Lahko se spomnite naših mobilizirancev v nemško vojsko, ki so se vračali
                  tudi še po 1952. letu, saj so kar precej let, nekateri tudi po sedem let,
                  preživeli v ruskem ujetništvu, tako da se nam zdi, da bi ta datum vendarle kazalo
                  še preverjati. Konkretno smo se tudi opredelili do tega, da naj bi to bilo
                  enkratno izplačilo. Seveda je razlog, toda to bo kar precejšnja obremenitev
                  proračuna oziroma za sklad, to vsekakor drži, vendar gre za neko drugo resnico, ki
                  pa tudi ni na odmet, da so žrtve vojnega nasilja podvržene tudi zakonom časa. Čim
                  dalj bomo sprejemali takšne zakone, tem manj bo teh in mislim, da bo tukaj že v
                  osnovi narejena neka selekcija in da bodo mlajši mnogo na boljšem, kot pa tisti,
                  ki so bili resnično žrtve vojnega nasilja in so na nek način to trpljenje najbolj
                  občutili. Zato smo tudi konkretizirali te zadeve, da bi bil to enkraten znesek,
                  čeprav se zavedamo, da smo s tem v koliziji z zakonom o žrtvah vojnega nasilja.
                  Tega se zavedamo in tu bo potrebna uskladitev, prav tako pa smo predvideli tudi in
                  podpiramo ta krajši rok, da se v 12. členu skrajša na 3 mesece, ker je v 12. členu
                  predviden šestmesečni rok in da se v 14. členu skrajša ta rok na 30 dni. Kot sem
                  dejal, Združena lista socialnih demokratov podpira sprejem tega zakona, v drugem
                  branju pa se bomo eventualno še z amandmaji opredelili do nekaterih rešitev, za
                  katere imamo sedaj pomislek. Hvala lepa.</p>
            </sp>
            <sp xml:id="SDZ1-Redna-33-1995-07-19.sp267">
               <speaker>PODPREDSEDNIK MIROSLAV MOZETIČ:</speaker>
               <p>Za Slovensko ljudsko stranko bo predstavil stališče gospod Zagožen.</p>
            </sp>
            <sp xml:id="SDZ1-Redna-33-1995-07-19.sp268">
               <speaker>DR. FRANC ZAGOŽEN:</speaker>
               <p>V Slovenski ljudski stranki prav tako mislimo, da se naslov zakona in pa vsebina
                  ne ujemata. Glasovati proti temu predlogu je težko, ker utegne vsakdo po svoje
                  interpretirati, vendar pa smo mnenja, da zakon ni primerna podlaga za drugo
                  obravnavo, ker se mi zdi, da je tukaj predlagatelj delal račun brez krčmarja in
                  bojim se, da tega tudi Državni zbor še ni uvidel. Poskušal bom to utemeljiti.</p>
               <p>Tretji člen določa prihodke sklada. Pravi, da so to sredstva, pridobljena na
                  podlagi zakona, ki ureja porabo sredstev, pridobljenih iz naslova kupnine. Potem,
                  sredstva, pridob-ljena iz naslova vojne odškodnine na podlagi meddržavnih
                  sporazumno, in drugi viri, da vsega ne naštevam. Torej, vojna odškodnina na
                  podlagi meddržavnih sporazumov naj bi bil eden od virov. V členu 5 so upravičenci
                  do odškodnine pa poleg žrtev okupatorja, torej, izgnancev, taboriščnikov,
                  internirancev, zapornikov, delovnih deportirancev, kasneje govori tudi o prisilnih
                  mobilizirancih, tudi politični preganjanci po zakonu, ki jih ureja zakon o popravi
                  krivic, ki so pa žrtve nekega čisto drugega režima, ne pa okupatorskega. Dvomim,
                  da bi bilo mogoče, recimo, z Nemčijo, ki je vsekakor dolžna plačevati vojno
                  odškodnino, ki je ni poravnala, skleniti meddržavni proračun, da da sredstva
                  skladu, ki ni pravna oseba, kjer ni jasno določeno, koliko od teh sredstev bodo
                  dobili tisti, ki jim je dolžna Nemčija, in koliko bodo dobili tisti, ki jim je
                  dolžna naša država, ker so žrtve režima, katerega pravni naslednik je Republika
                  Slovenija. Zato mislim, da najmanj, kar je, sta potrebna dva sklada in nujno bi
                  seveda morali priti do meddržavnega sporazuma z Nemčijo, tako da bi Nemčija
                  plačevala sredstva v sklad, iz katerega bi v skladu z našimi zakoni - nekatera bo
                  treba tudi še sprejeti - izplačevali odškodnino žrtvam nemške ali pa italijanske
                  ali pa madžarske okupacije, da ne bom izpostavljal samo Nemčije, ampak mislim, da
                  samo z Nemčijo je morda mogoče še kaj urediti in bi bilo nujno potrebno. In povsem
                  druge vire, ne v istem skladu, na istem žiro računu, je treba zagotoviti za
                  plačilo odškodnine žrtvam komunističnega nasilja, če poenostavim. Torej, iz tega
                  predloga zakona mislim, da ni mogoče pripraviti zakona za drugo obravnavo, ne
                  glede na to, kakšne sklepe Državni zbor sprejme, ampak bo najmanj, kar je,
                  potrebno pripraviti dva predloga zakona. To pa pomeni pripraviti dva predloga
                  zakona za prvo branje, ne za drugo. In zato mislim, dajte razsoditi. Kot vidim, se
                  je odbor opredelil, da je to primerna podlaga, tako misli glasovati večina
                  poslanskih skupin, po našem mnenju je pa koncept popolnoma zgrešen in neuporaben.
                  Treba je vedeti, da je Nemčija enkrat že zavrnila upravičencem plačilo vojne škode
                  prav zaradi tega, ker nekdanja bivša Jugoslavija ni bila pripravljena zagotoviti,
                  da bodo prizadeti osebno dobili to odškodnino. Zaradi tega se je stvar rešila
                  tako, da se ni rešila. Medtem ko je z nekaterimi drugimi državami, recimo, z
                  Belgijo, Francijo mislim, z Luksemburgom in tako naprej, ta zadeva urejena že
                  zdavnaj. Tu je nekaj podobnega. Hvala lepa.</p>
            </sp>
            <sp xml:id="SDZ1-Redna-33-1995-07-19.sp269">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še katera poslanska skupina želi predstaviti svoje stališče?
                     <stage>(Ne.)</stage> Prehajamo na razpravo poslank in poslancev. Pri tem dajem
                  še besedo državnemu sekretarju, gospodu Ropu.</p>
            </sp>
            <sp xml:id="SDZ1-Redna-33-1995-07-19.sp270">
               <speaker>MAG. TONE ROP:</speaker>
               <p>Hvala lepa. Samo nekaj v zvezi s tem, kar je doktor Zagožen govoril. On je omenil
                  3. člen in račun brez krčmarja. Seveda je pozabil omeniti med drugimi viri zelo
                  jasen vir in bi rekel 100% najpomembnejši vir za ta sklad, to so sredstva iz
                  državnega proračuna. Glede na porabo sredstev, kot se ocenjuje, bodo seveda
                  sredstva iz kupnine relativno majhen del sredstev, ki bo potreben za to, da se
                  bodo poravnali vsi ti viri. Sredstva, pridobljena iz naslova vojne odškodnine na
                  podlagi meddržavnih sporazumov so seveda sredstva, ki se bodo pridobila, če se
                  bodo lahko pridobila, na osnovi meddržavnega sporazuma, ki jih bodo države med
                  seboj sklepale in ne na primer en sklad z drugo državo ampak države in bo pač to
                  dodaten vir, ki bo omogočil lažje financiranje vseh izdatkov, ki so predvideni.
                  Skratka tisto, kar se mi zdi, da ste pomešali, doktor Zagožen, je to, da je
                  potrebno ločiti vire sredstev in porabo sredstev. Kar se tiče porabe sredstev, je
                  zelo jasno. Poraba sredstev je definirana, definira višino upravičenja
                  posameznikov in je ta neodvisna od strukture samih virov. Poraba mora biti
                  zagotovljena in na koncu se seveda zagotovi iz državnega proračuna, v kolikor
                  drugi viri niso zadostni in v tem kontekstu in zato je seveda konsistentno, da se
                  za oba - politični preganjanci in vojni oškodovanci - porabijo oziroma da se
                  zadosti njihovim upravičenjem na najbolj možen racionalen način in to pomeni da se
                  jim oblikuje račun in da se jim zagotovi poravnavo vseh tistih opravičenj, ki jim
                  bodo definirana iz naslova tistih dveh zakonov, o katerih ste govorili. Popolnoma
                  se pa strinjam s pripombo gospoda Petroviča, da je potrebno in nujno je potrebno
                  počakati, da se definirajo do konca upravičenja, upravičenci in statusi po tistih
                  dveh zakonih in gremo potem lahko s tem zakonom naprej in tehnično definiramo in
                  opredelimo, kako bodo izplačevanja tekla. Tako da razumem ta zakon bolj kot
                  tehnični zakon, ki opredeli tehniko, kako se upravičenja zadostijo in tisto, kar
                  je seveda tudi zelo pomembno, to je višino teh oškodovanj se dokončno determinira
                  s tem zakonom in način izplačevanja.</p>
            </sp>
            <sp xml:id="SDZ1-Redna-33-1995-07-19.sp271">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Zagožen ima repliko.</p>
            </sp>
            <sp xml:id="SDZ1-Redna-33-1995-07-19.sp272">
               <speaker>DR. FRANC ZAGOŽEN:</speaker>
               <p>Videl sem seveda tudi najpomembnejši vir, to so sredstva iz državnega proračuna.
                  Praktično ostaja to res edini pomemben in zanesljiv vir, če ostanemo pri tem
                  zakonu. No, poleg tiste kupnine. Ampak hotel sem povedati, da se lahko potem kar
                  odpovemo sredstvom, pridobljenim iz naslova vojne odškodnine na podlagi
                  meddržavnega sporazuma, ker Nemčija ne bo pripravljena podpisati meddržavnega
                  sporazuma, da polni ta sklad. Tako, kot ni bila leta 1945, pa ne 1950, pa ne 1955.
                  Ampak sta Brandt in Tito potem sklenila nek drugačen sporazum, gre pa za 10 tisoč
                  ljudi in mislim, da so po mednarodnem pravu upravičeni in po nemškem pravu so
                  upravičeni, lahko celo vlagajo, recimo, zahteve pri njihovem uradu, če se ne
                  motim, je v <stage>(nerazumljiva beseda.)</stage>. Vendar nemške oblasti te
                  njihove vloge za priznavanje invalidnine obravnavajo nekako tako, da v treh letih
                  rešijo 5 ali 6% vloženih zahtevkov in čakajo seveda, da bodo ljudje pomrli.</p>
               <p>To je mogoče rešiti samo na podlagi meddržavnega sporazuma, ker je Nemčija pač
                  dolžnik tem ljudem, da ne govorim o 10 tisočih izseljencev, mobilizirancev in tako
                  naprej. Samo, to je treba ločiti od žrtev komunističnega nasilja. Samo to trdim.
                  Za ene in druge vire je pa upravičeno, kar pomeni, to sem hotel reči, imeti
                  najmanj dva zakona, ker imamo dve vrsti žrtev. Eno so žrtve druge svetovne vojne
                  in okupatorja, za katere bi morali stvar že davno rešiti. Ker ni bila rešena, je
                  potrebno zagotoviti, se strinjam, tudi domače vire, ampak vsekakor storiti tudi
                  vse, da na podlagi mednarodnega prava, pa tudi našega in nemškega prava
                  izkoristimo vse, da bo Nemčija prispevala vsaj to, kar je od sedaj naprej še
                  mogoče od nje izterjati in doslej žal ni bilo.</p>
               <p>Drugo so pa druge žrtve, ki jih mora pa obravnavati čisto druga zakonodaja. Če
                  bomo dali vse v en koš, bo vse skupaj na bremenu našega proračuna. Hvala.</p>
            </sp>
            <sp xml:id="SDZ1-Redna-33-1995-07-19.sp273">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Rop.</p>
            </sp>
            <sp xml:id="SDZ1-Redna-33-1995-07-19.sp274">
               <speaker>MAG. TONE ROP:</speaker>
               <p>Povedal bi samo to. Sem prepričan, in verjetno se boste z menoj strinjali, da z
                  zakonom pač neke druge države ne moremo prisiliti, da bo sklenila meddržavni
                  sporazum in poravnala svoje obveznosti. In tega problema ne moremo rešiti s tem.
                  Ta problem je treba seveda reševati z medsebojnimi pogajanji. Vendar pa, to
                  nalogo, da se to opredeli v tem skladu, poravnavo teh obveznosti sklad za vračilo
                  vojne odškodnine, smo dobili od Državnega zbora pri spremembi zakona o lastninskem
                  preoblikovanju, kjer ste nam naložili, da mora ta sklad poravnati tudi te
                  obveznosti do političnih preganjancev. In mislim, da je celo vaša skupina, upam,
                  da se ne motim, vložila ta amandma in ta amandma je bil sprejet in mi imamo to
                  sedaj tu in izpolnju jemo to obveznost. Seveda je pa možno narediti tudi dva
                  sklada. Samo ne vidim prave logike. Res, da bi bila to dva računa in če bosta dva
                  računa ali pa dva sklada za to, ne bo nič prej sklenjen meddržavni sporazum in
                  nobena država ga ne bo zato prej sklenila. Tisto, kar je treba zagotoviti s tem
                  zakonom, je poravnava obveznosti te države do upravičencev. Enih ali drugih. In to
                  poskušamo predvsem doseči s tem zakonom.</p>
            </sp>
            <sp xml:id="SDZ1-Redna-33-1995-07-19.sp275">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še replika. Gospod Zagožen.</p>
            </sp>
            <sp xml:id="SDZ1-Redna-33-1995-07-19.sp276">
               <speaker>DR. FRANC ZAGOŽEN:</speaker>
               <p>Torej tega zagotovo ni naša poslanska skupina vložila. Mi smo vložili predlog
                  zakona o popravi krivic, ki ni imel nobene zveze s tem in je bil žal zavrnjen. Je
                  predvideval druge in drugačne vire. Gre za proračunski vir, tako ali tako že po
                  naši sedanji zakonodaji in po ustavi. Dejansko je potrebno zagotoviti proračunski
                  vir, ker je država dolžna. Torej, to kar hočem povedati je, da meddržavnega
                   sporazuma sploh ne bo mogoče skleniti, če bo Nemčija imela že argument, saj imate
                  tak zakon, kaj se hočemo pogajati. Tak argument je namreč že imela pred 40. leti,
                  in še več. In ga je tudi temeljito izkoristila in ni plačala. Kolikor vem, naj bi
                  bila takrat ocenjene vojna škoda v nekdanji celotni Jugoslaviji na 36 milijard
                  dolarjev, pa če bi Slovenija, ki je bila gotovo najbolj prizadeta, če bi nanjo
                  odpadlo samo 10 ali 15%, je to bistveno večji znesek samo za Slovenijo, kot je
                  Nemčija plačala celi Jugoslaviji, saj je šlo vse v okviru nekaj 100 milijonov
                  mark. Skratka. V interesu države, proračuna in v interesu opravičencev je, da bi
                  se zadeve lotili na pravno korekten način. Bile so pa, gospod Rop, mimogrede,
                  druge poslanske skupine, ki so zahtevale, da je treba enotno rešiti odškodnino
                  vseh - tako žrtev komunističnega nasilja, kot žrtev nacističnega nasilja. To pa ni
                  bilo naše stališče, ker vemo, da sta to dva pravno različna problema.</p>
            </sp>
            <sp xml:id="SDZ1-Redna-33-1995-07-19.sp277">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod Potrč.</p>
            </sp>
            <sp xml:id="SDZ1-Redna-33-1995-07-19.sp278">
               <speaker>MIRAN POTRČ:</speaker>
               <p>Hvala. V glavnem so stvari, ki jih bom tudi sam poudaril, razen dveh, treh, ki so
                  bile poudarjene, ker se mi jih zdi pomembno poudariti še enkrat. Kakorkoli bomo v
                  različnih fazah in na različen način obravnavali tri zakone, ki ste jih že vsi
                  naštevali, da jih jaz ne naštejem še enkrat, bomo prihajali v zagate in to se nam
                  bo zato vsakokrat sproti, ko enega od teh zakonov obravnavamo, dogajalo. En del
                  zagate je pri nas v proceduri, pa tudi v političnih pogledih, en del zagate je
                  tudi v tem - rekel bom zelo direktno, pa mogoče pretrdo - da Vlada na tem področju
                  nima zelo jasnega koncepta. Ne trdim, da ga je enostavno imeti, ampak ga nima.
                  Problematiko obravnavajo tudi tri ministrstva, vsako na svoj in deloma tudi na
                  različen način, res pa, da tudi v veliki meri pod pritiski odločitev, ki jih mi
                  sprejemamo in kdaj pa kdaj tudi sproti, ali pa iz meseca v mesec spreminjamo.
                  Zaradi tega je po moje realno priti do rešitev, če bodo te stvari res povezane in
                  če jih bomo v nekem relativno kratkem času skupaj, pa ne rečem, da morajo biti
                  enako, ampak skupaj za vso problematiko sprejeli, ali jo pa ločili, drugače bomo
                  od zakona do zakona spreminjali svoje poglede na posamezne rešitve in stvari bodo
                  še bolj neurejene.</p>
               <p>Kar zadeva zakon, ki je v obravnavi, soglašam z mnenji tistih, da je to operativno
                  tehnični zakon, ki izvede način realizacije pravic, ki bodo dane v ostalih dveh
                  zakonih. Mislim, da drugače enostavno ni mogoče. Mi smo pri graditvi naših
                  predlogov, ki so bili v dobršni meri vključeni v stališča matičnega delovnega
                  telesa, tudi iz tega izhajali. Lahko smo izhajali iz stališč, ki so bila sprejeta
                  pri zakonu o žrtvah vojnega nasilja, ker je bila to druga obravnava, malo manj smo
                  lahko pri zakonu o popravi krivic, ker je bila prva obravnava in zelo jasne
                  definicije še niso bile opredeljene. Mislim, da je zato potrebno slediti
                  temeljnemu predlogu odbora in LDS in nekateri drugi so to poudarjali, da je mogoče
                  ta zakon sprejemati potem, ko bosta osnovna dva zakona sprejeta. Upal bi si
                  trditi, da bi bilo koristno precizirati stališča Državnega zbora celo na ta način,
                  da je tudi pri pripravi tega zakona za drugo obravnavo treba vsebinsko sprejeta
                  stališča v tisti zakon sprejemati, ne pa samo časovni rok opredeliti, ker drugače
                  bo lahko kasneje predložen, pa se bo zgodilo isto, kot se je zgodilo s tem
                  zakonom. Bil je predložen po sprejemu zakona o žrtvah vojnega nasilja v drugi
                  obravnavi. Rešitve v tem zakonu pa so  nasprotne, kot so bile tam sprejete in
                  potem bomo imeli vedno znova različno diskusijo. S tem, ko smo se mi opredelili za
                  to stališče, smo sprejeli večinsko mnenje, ki je bilo ob zakonu o žrtvah vojnega
                  nasilja sprejeto, ne glede na to, ali smo mi z vsakim od tistih mnenj soglašali
                  ali ne. Samo na ta način je lahko mogoče to do konca pripeljati, ker jo bomo
                  drugače venomer vrteli. Zato jaz s temi stališči, ki so dana s strani odbora,
                  soglašam, tudi s tem dopolnilnim od LDS-a. Moram reči, da me čisto nič ne moti, če
                  sprejmemo tudi dopolnilna stališča, ki jih je predlagal odbor, opozoril pa bi ob
                  tem na dve stvari, ki sta majčkeno v koliziji. Če govorimo o tem, da naj bi se
                  posebej opredelili tudi glede vojnih sirot, vsebinsko soglašam, če pa izhajamo, da
                  je matičen zakon žrtve vojnega nasilja, potem moramo poskrbeti, da bodo vojne
                  sirote v tretji obravnavi zakona o žrtvah vojnega nasilja tam vključene in tam
                  rajši o tem govoriti, kot pa pri tem zakonu, mislim pa, da bomo imeli to priliko
                  še, ker so vsi tisti členi tako in tako v drugi obravnavi amandmirani. Kar zadeva
                  vprašanje invalidnosti, pa moram reči, da ne razumem, kako naj se jim invalidnost
                  upošteva, ker tu se pravica daje ne glede na invalidnost. Invalidnost pa se
                  posebej vrednoti po zakonu o invalidih in tam ta pravica tako in tako obstoja,
                  tako da mislim, da sta ti dve dopolnilni stališči odbora malo neprecizni, ampak,
                  recimo, da ni tako bistveno.</p>
               <p>Zadnje, kar bi rekel je pa glede nekaterih materialnih vprašanj. Ta vprašanja bodo
                  slej ko prej postala spet pomembna v naših poslanskih oziroma jaz osebno ne bom
                  rekel, da je to v celoti stališče poslanske skupine, menimo, da smo v nekem
                  protislovju glede na nek način treh principov, ki bi jih mi želeli upoštevati, pa
                  se med seboj kosajo.</p>
               <p>Prvi princip je, da kdor hitro da, dvakrat da. Je pa že hudo dolgo, kar
                  obljubljamo in nič še ni na nobeni točki realizirano in tako kot stvari izgledajo,
                  da še nekaj mesecev ali pa vsaj do konca leta ne bo realizirano. To je prvi
                  problem in mislim, da bi se morali potruditi, da bi čimpreje vsaj nekaj bilo
                  zagotovljeno.</p>
               <p>Drugo vprašanje, ki se s tem kosa, je dejstvo, da imamo različno zakonodajo in bi
                  mogoče pri eni uredili, če ne bi vedeli, da je na nek način povezana z drugo in v
                  tem delu pa imamo v poslanski skupini stališče, da bi bilo prav enake kriterije
                  uporabljati. To ne pomeni, da mora biti višina enaka, ampak uporabljati enake
                  kriterije, ker se nam zdi, da bo sicer nezadovoljstvo na obeh straneh, pri žrtvah
                  vojnega nasilja in pri popravi krivic lahko še mnogo večje, predvsem pa, da bo še
                  mnogo težje sprejeti odločitve in zato bi bilo prav vzporedno na obeh zakonih
                  mnogo hitreje delati.</p>
               <p>Tretji problem, ki bo pa še najtežji, je pa dejstvo, da bi bilo prav, in tu mi
                  manjka nek koncept Vlade, jasno povedati, ob dejstvu, da smo mi politično
                  ustvarili vzdušje, kdo vse kaj ima pravico od države dobiti, pa ne govorim o tem,
                  ali obstoja moralna pravica ali ne. Na nek način brez dvoma obstoja, ampak to
                  vzdušje smo ustvarili in pustili, da iz leta v leto raste in da se tudi zahteve po
                  velikosti povečujejo. Sedaj so tu. Mi mimo njih ne moremo in vsak je politični
                  jetnik na nek način tega samega dejstva. Hkrati pa vemo, da imamo bilanco teh
                  sredstev iz kupnine, da imamo bilanco državnega proračuna, da imamo tisoč zahtev,
                  ki jih normalno ne moremo realizirati. Da imamo vprašanje, recimo, nekaterih
                  perspektivnih odločitev, za katere smo se odločili v zvezi z mladimi, z
                  zaposlovanjem, s stanovanjsko politiko, tehnologijo. Ne vem, lahko naštevam, pa ne
                  naštevam po prioriteti, ker je vse to pomembno in se bojim, da če ne bo neka
                  skupna bilanca narejena, da se bodo lahko stvari ustrezno pojasnjevale, da bo
                  vsaka višina, ki bo določena, ocenjena kot nečastna in nemoralna, ne da bi se
                  hkrati upoštevalo, da pravzaprav, če se odločimo za to, da so te odškodnine pa
                  visoke, da nas bo to prizadelo na mnogih drugih področjih, ki jih enostavno ne
                  bomo mogli realizirati na način, kot si zamišljamo, ali pa, kot je že</p>
               <p>v nekaterih zakonih celo določeno, ki bi jih morali začeti naslednje leto
                  izvajati. Recimo vprašanje univerzalnega otroškega dodatka, ki zahteva potrebna
                  sredstva, pa se danes ne ve, kaj je z njim in bomo rekli tam sredstev ni. Tu bomo
                  pa veliko na novo pravice, ki še niso v zakonih, konstituirali. Zato bi predlagal,
                  da na nek način Vlada le dosledneje to vprašanje celovitosti teh sredstev
                  obravnava, da bi imeli neko realno podlagi za oceno višine, ne pa to, da bi bila
                  to licitacija. Ker vam povem, ko bo licitacija, obljubim, da bomo tudi mi
                  licitirali gor, ne pa dol, ker je to enostavno najcenejše v političnem smislu,
                  pošteno pa ni. Niti do teh ljudi, niti do odločitve v Državnem zboru. Hvala.</p>
            </sp>
            <sp xml:id="SDZ1-Redna-33-1995-07-19.sp279">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospa Simšič.</p>
            </sp>
            <sp xml:id="SDZ1-Redna-33-1995-07-19.sp280">
               <speaker>DANICA SIMŠIČ:</speaker>
               <p>Hvala za besedo. Jaz bom rekla, da me predvsem izjemno moti to nenehno vztrajanje
                  na tem, da je treba medvojno obdobje nenehno povezovati s povojnim obdobjem. To se
                  je poskušalo dogajati že pri ustanavljanju preiskovalne komisije, pa se takrat
                  vendarle ni zgodilo povsem. To se je dogajalo pri zakonu o popravi krivic, to se
                  je dogajalo pri rešitvah problematike mrliških listov in to se sedaj dogaja pri
                  predlogu zakona o skladu za poplačilo vojne odškodnine.</p>
               <p>Če se prav spomnim, pa mislim, da se prav spomnim, je tako predlog glede mrliških
                  listov in tudi nekatere odločitve, ki jih je sedaj sprejel matični odbor, da je to
                  predlog in stališče strank vladajoče koalicije. Očitno si pač toliko zaupajo med
                  seboj, da se morajo ves čas iti vezano trgovino, da ne pristanejo in ne zaupajo v
                  posamezne rešitve, ki bi posamezna zgodovinska obdobja ločevala med seboj, ampak
                  to nenehno povezujejo. Moram reči, meni se zdi to preprosto rečeno
                  nesprejemljivo.</p>
               <p>Ne razumem tudi nekaterih trditev oziroma mnenj in pa tudi stališč, ki so zapisana
                  tako v predlogu zakona, kot potem v stališčih matičnega delovnega telesa, kjer, če
                  je informacija, ki jo imam, pravilna, je bilo to stališče poslancev vladajoče
                  koalicije. Gre pa za materialno odškodnino.</p>
               <p>Če prav razumem tisto, kar je zapisano v obrazložitvi, naj bi se do leta 2000 iz
                  naslova kupnine nabralo v proračunu Republike Slovenije med 3 milijardami 200
                  milijonov in nekaj do 4 milijard in pol. Potem je nekje naprej napisano, da pa se
                  bo potrebovalo za to, da bi se vsa določila tega zakona uresničila, da bi bilo
                  potrebno, mislim, da 320 milijonov mark, če to poizkušam prevesti v tolarje, je to
                  26 milijard tolarjev. Torej v sredstva kupnin se bo v najboljšem primeru nabralo 4
                  milijarde tolarjev. Potrebna sredstva za realizacijo so minimalno 26 milijard
                  tolarjev. Od kje drugi denar? To se mi zdi, bom rekla zelo grdo sprenevedanje. Še
                  bolj grdo sprenevedanje se mi zdi odločitev, ki je bila sprejeta na matičnem
                  delovnem telesu, da se višina odškodnin bistveno dvigne, da se rok izplačevanja
                  bistveno skrajša in če gremo to preračunavati, potrebuje ta država za izplačilo
                  vseh teh odškodnin med 70 in 100 milijard tolarjev. To niso majhne številke in to
                  naj izplača ta država v dveh letih. Res bi rada odgovor od predstavnikov Vlade
                  oziroma od predstav-nikov predlagatelja takih stališč, kje si predstavlja, da bo
                  dobil ta denar in na kakšen način.</p>
               <p>Še bolj nesprejemljiva, da ne rečem kar nenavadna ali cinična se mi zdi ugotovitev
                  oziroma predlog, da bodo obremenitve iz proračuna, iz tega naslova, to se pravi za
                  poplačilo vojne odškodnine nastale šele po letu 2001. Če se zavedamo, da so
                  upravičenci, zlasti, kar zadeva upravičence iz obdobja 2. svetovne vojne, v tem
                  trenutku stari v povprečju 75 let, seveda to hkrati tudi pomeni, da leta 2001, da
                  jih bo zelo malo takih, ki bodo leta 2001 še imeli gmotne potrebe, da ne uporabim
                  kakšnega drugega izraza. Poleg tega bi me zanimal odgovor na vprašanje, kakšna
                  sredstva, kolikšna sredstva Vlada predvideva, da bo pridobila iz naslova
                  meddržavnih sporazumov, s katerimi državami potekajo pogajanja in sporazumevanja
                  za sklenitev teh meddržavnih sporazumov, v kateri fazi so in kot rečeno, kakšna
                  naj bi bila ta višina. In zanimiva se mi zdi še opredelitev, in sicer v 11. členu
                  je zapisano, da se odškodnina odmeri v enkratnem znesku. V nadaljevanju pa, kot
                  rečeno, mislim da je pa to, ne vem, kateri člen, naprej se pa izplača v petih
                  letnih obrokih. To seveda pomeni pesek v oči človeku, ki misli, da bo dobil v
                  enkratnem znesku, dobil bo pa v petih letnih obrokih. Vse to so stvari, ki nekako
                  se mi ne zdijo sprejemljive, če želimo realno sprejemati tisto, za kar smo se
                  odločili.</p>
               <p>In pa še ena stvar. Spet ne razumem. V zakonu, ki je nastal na temelju sklepov
                  strank vladajoče koalicije, je v 17. členu zapisano, da se šteje, da s tem vsa
                  škoda, ki izvira iz dogodkov vojne, poravnana, hkrati pa v enem od predlogov
                  matičnega delovnega telesa beremo, da je treba seveda po posebnem zakonu
                  zagotoviti tudi poplačilo materialne vojne škode oziroma vojne odškodnine. Res bi
                  rada jasen odgovor. Ali se bo ta materialna škoda in odškodnina izplačevala ali
                  ne, ali se bo po posebnem zakonu ali je to rešeno v tem zakonu. Mislim, da je
                  tukaj toliko nekonsistentnosti in toliko zmešnjave, da bi bilo dejansko najbolje,
                  da se te stvari ločijo, predvsem pa, da se dobi odgovore na ta vprašanja. Upam, da
                  me je kdo od predstavnikov Vlade, glede na to, da se nikomur ne zdi niti vredno,
                  da bi sedel v tem trenutku v parlamentu, slišal vsaj v kakšnih drugih prostorih te
                  zgradbe, ali pa da se bo morda utegnil pozabavati z magnetogramom, če se mu bo to
                  zdelo ustrezno.</p>
               <p>Gospod predsedujoči! Želela bi pa seveda ob tej zadnji ugotovitvi, pa ne vem, če
                  je pravi izraz, ampak dejansko protestirati. Predlog je predložila Vlada, pri
                  obravnavi tega zakona pa že zelo dolgo ni niti enega predstavnika Vlade v dvorani
                  parlamenta in prosim, da se pred nadaljnjo razpravo zagotovi navzočnost
                  predstavnikov Vlade ali pa se razpravo prekine. Hvala.</p>
            </sp>
            <sp xml:id="SDZ1-Redna-33-1995-07-19.sp281">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Protestu se pridružujem. Upam, da posluša, in če ga v petnajstih
                  minutah najpozneje ne bo tukaj, bomo prekinili to točko.</p>
               <p>Gospod Polajnar ima besedo.</p>
            </sp>
            <sp xml:id="SDZ1-Redna-33-1995-07-19.sp282">
               <speaker>IGNAC POLAJNAR:</speaker>
               <p>Hvala lepa. Nekaj poslanski kolegici Danici Simšič. Ne razumem sedaj dobro, zakaj
                  besedo o tem, da je potrebno ločevati medvojno in povojno obdobje. Ali to pomeni,
                  da mora ta zakon zajeti samo povojno obdobje, ali to pomeni, da mora zajeti samo
                  vojno obdobje. Navsezadnje, večina, vsaj kolikor jaz razumem zakon, naj bi zajela
                  vojno obdobje, celo datumi so notri, ampak ni to pomembno. Gre za eno drugo
                  vprašanje.</p>
               <p>Zakaj vedno znova prepletamo vojno in povojno obdobje? Gospa Simšičeva, vi
                  natančno veste. Preiskovalna komisija res preiskuje samo povojno obdobje, ampak na
                  vsaki seji, jaz pa na vsaki seji - no, morda sem na eni manjkal - na vsaki doslej
                  se je vedno postavilo vprašanje tudi medvojnega obdobja, če smo to želeli ali ne,
                  če to pristojnost imamo, ali je nimamo. In ločevati povojno obdobje pomeni, da se
                  do 9.5.1945 v Sloveniji ni zgodilo nič takega, kar naj ne bi bilo v nasprotju s
                  splošnimi civilizacijskimi normami, da ne govorim o vseh drugih stvareh. Te stvari
                  so se potem zgodile čisto slučajno po neki pomoti nekoga šele po 9.5 ali
                  15.5.1945. Na ta način seveda postavljati sedaj spet zgodovino, pomeni, da bomo
                  obnavljali vse tisto, kar smo v tem Državnem zboru že nekajkrat. Ne gre tukaj
                  zato, ali si to želimo ali ne ali je to neka politična opcija, da mešamo ti dve
                  obdobji. Sploh ne gre za to. Gre preprosto za objektivna dejstva. Gre za
                  objektivna dejstva ne glede na to, kdo je bil na kateri strani do 9.5 in potem
                  tako naprej. Sploh ne gre za to. Gre za to, da so ljudje umirali brez sodb, izven
                  bojev, med vojno in gre zato, da so na isti način ljudje umirali tudi po vojni. In
                  to je bistveno. Mene nič ne zanima, na kateri strani. Sam poznam konkretne primere
                  umiranja ljudi izven bojev na partizanski strani in poznam primere na drugi strani
                  in za to gre pri tej stvari. In dokler seveda bomo razpravljali tako, da je treba
                  to ločiti, ker do 9.5. so stvari jasne, dokončne, od takrat naprej se je pa res
                  nekaj zgodilo, nam preprosto ni rešitve in potem tudi takih zakonov ne
                  potrebujemo, ker to pomeni, da do takrat je vse jasno, od takrat se je pa nekaj
                  zgodilo. Ja, na čem pa potem gradimo? Samo na tistem, kar se je zgodilo po 9.5.
                  Tega seveda ne morem tako razumeti, ne glede na to, kaj v resnici je bilo.</p>
               <p>Še enkrat ponavljam. Ne ocenjujem sedaj zgodovine. Govorim samo o dejstvih samih.
                  Dejstva sama pa so, da so cele slovenske družine izginjale že pred 9.5.1945, to so
                  dejstva, ne glede na kateri strani, ampak so izginjale. Tega ni mogoče
                  spregledati, ko o tej stvari govorimo. Zato, če pravite, da mešamo te stvari,
                  nihče jih noče mešati, preprosto se jim ni mogoče izogniti, da ne bi gledali teh
                  obeh časovnih obdobij. Hvala lepa.</p>
            </sp>
            <sp xml:id="SDZ1-Redna-33-1995-07-19.sp283">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peršak.</p>
            </sp>
            <sp xml:id="SDZ1-Redna-33-1995-07-19.sp284">
               <speaker>ANTON PERŠAK:</speaker>
               <p>Glede na to, da sem najprej jaz o tem govoril, bi rad povedal, kar mislim, da mi
                  kot skupina mislimo v zvezi s tem. Ne gre za to, da se oporeka žrtvam enega
                  obdobja žrtvam drugega obdobja pravica do odškodnine. Gre preprosto za neko
                  popolnoma pravno-tehnično dejstvo, ki ima pa tudi svoje posledice. Ta zakon
                  nastaja na osnovi določbe, ki je bila vnesena v zakon o lastninskem preoblikovanju
                  in izhaja iz tistega, da se ustanovi sklad za poplačilo vojne odškodnine. Je pa še
                  neko drugo dejstvo. Ta sklad naj bi se vsaj deloma, upam da res, napajal iz
                  sredstev, ki naj bi jih država na osnovi meddržavnih sporazumov dobila od
                  nekdanjih okupatorskih držav iz naslova odškodnine. Moram reči, ne dvomim, sem
                  prepričan, da nobena država ne po plačevala in dajala sredstev za nek sklad, ki
                  ima neke druge namene, ne pa točno te, za katere naj bi ona dala sredstva. Pri tem
                  je to čisto pravno-tehnični problem, da ima ta zakon nek naslov, ki je opredeljen
                  že v nekem drugem zakonu in tako naprej. To je en problem. Drug problem pri tem
                  je, če bi bil to samo sklad za poplačilo iz naslova vojne odškodnine, da bo še
                  največji del sredstev potreben iz proračuna. To je drug problem.</p>
               <p>Drugo je pa to, da tudi sam mislim, da bi bilo logično in smiselno, da vprašanje
                     <stage>(tukaj se seveda ne strinjam s tem, kar je bilo izglasovano
                     takrat)</stage>, da bi bilo logično, da zakon o popravi krivic razreši tako
                  vprašanje odškodnin za te krivice in tudi način, ker tisto bo pa nedvomno država v
                  celoti izplačevala, vsaj za zdaj tako kaže, iz proračunskih sredstev, nedvomno,
                  ker drugih virov tam ni. Tukaj je nek vir iz kupnine in eventualni vir iz naslova
                  meddržavnih sporazumov za vojno odškodnino, medtem ko za popravo krivic ni drugega
                  vira kot proračun. Tudi iz čisto metodoloških razlogov sta to dve različni
                  materiji pri tem, da mi ne oporekamo ne enim ne drugim pravice do tega. Samo za to
                  gre, ne gre za polemiko. Drugo pa je seveda vsebinsko vprašanje, ali sta ti dve
                  obdobji res po svojem značaju enakovredni, čeprav je seveda eno pogojeno z drugim.
                  To drži. Ampak jaz še vedno mislim, da je eno bil medvojni spopad in tisti
                  tragični razkol, da ne ponavljam tega, drugo pa so krivice, ki jih je počenjal nek
                  sistem na nelegalen način brez sodb in brez vsega, ampak počenjal jih je sistem,
                  ki je bil političen sistem z določeno naravo.</p>
            </sp>
            <sp xml:id="SDZ1-Redna-33-1995-07-19.sp285">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Simšič.</p>
            </sp>
            <sp xml:id="SDZ1-Redna-33-1995-07-19.sp286">
               <speaker>DANICA SIMŠIČ:</speaker>
               <p>Spoštovani gospod Nace Polajnar. Rada bi</p>
               <p>vas spomnila samo na en odstavek, in sicer na drugi odstavek na strani 3
                  Sekretariata za zakonodajo in pravne zadeve, kjer je zapisano, pa navajam: <q>"Glede
                  na to, da je kategorija bivših političnih zapornikov posebej in popolnoma urejena
                  v predlogu zakona o popravi krivic, vključno z ureditvijo odškodnine, tega
                  vprašanja tudi sicer ni možno paralelno hkrati in ponovno urejati v predlaganem
                  zakonu, ne glede na to, da tudi vsebinsko in smiselno ne more iti za vojno
                  odškodnino, saj gre po zakonskih opredelitvah nedvoumno za dogajanja po končani
                  vojni."</q> Mislim, da je tukaj krepko zajeto bistvo. Hvala.</p>
            </sp>
            <sp xml:id="SDZ1-Redna-33-1995-07-19.sp287">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Ali želi še kdo besedo? Gospod Polajnar.</p>
            </sp>
            <sp xml:id="SDZ1-Redna-33-1995-07-19.sp288">
               <speaker>IGNAC POLAJNAR:</speaker>
               <p>Gospa Simšičeva, imate prav, samo ne gre samo za politične zapornike. Tu so tudi
                  druge kategorije iz časa med vojno in seveda iz časa po vojni. Torej, ne samo
                  politični zaporniki. Hvala.</p>
            </sp>
            <sp xml:id="SDZ1-Redna-33-1995-07-19.sp289">
               <speaker>PODPREDSEDNIK MIROSLAV MOZETIČ:</speaker>
               <p>Gospa Simšič.</p>
            </sp>
            <sp xml:id="SDZ1-Redna-33-1995-07-19.sp290">
               <speaker>DANICA SIMŠIČ:</speaker>
               <p>Saj to je pa točno to in zdaj smo skupaj. Gre za različna zgodovinska obdobja, za
                  različne kategorije, ki so v tem zakonu reševane v bistvu na enak način in gre za
                  zakon, ki nosi naslov Zakon o skladu za poplačilo vojne odškodnine in vsebina in
                  naslov tega zakona zanesljivo ne gresta skupaj in s tem se z vami popolnoma
                  strinjam. Vi pa z menoj. Hvala.</p>
            </sp>
            <sp xml:id="SDZ1-Redna-33-1995-07-19.sp291">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Ali želi še kdo besedo? <stage>(Nihče.)</stage> S tem zaključujem splošno
                  razpravo in prehajamo na obravnavo in sprejemanje posameznih stališč in sklepov.
                  Predloge stališč in sklepov matičnega delovnega telesa imate v poročilu tega
                  delovnega telesa z dne 8.6.1995 in dodatno poročilo z dne 22.6.1995 in imamo še
                  vrsto spreminjevalnih stališč. Najprej pa dajem v obravnavo in na glasovanje
                  sklep: <q>"Predlog zakona o skladu za poplačilo vojne odškodnine, prva obravnava, je
                  primerna podlaga za pripravo predloga zakona za drugo obravnavo."</q> Ali želi o tem
                  predlogu sklepa še kdo besedo? <stage>(Nihče.)</stage> Predlog sklepa dajem na
                  glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je predlog sprejet.</p>
               <p>Prehajamo na posamezna stališča, in sicer najprej na spreminjevalna, dopolnjevalna
                  in dodatna stališča. Tu imate pregled teh stališč, datum 18.7.1995 in še nekatera,
                  ki niso v pregledu, o katerih bom pa sproti obveščal, ste jih pa tudi prejeli na
                  klop. Prvi predlog je amandma k 3. točki stališč matičnega odbora, ki se glasi:
                  <q>"Predlagatelj naj pri pripravi zakona za drugo obravnavo višino odškodnine določi
                  v znesku 80 tisoč SIT za vsak dopolnjen mesec trajanja prisilnega ukrepa."</q>
                  Predlagatelj Sašo Lap oziroma poslanska skupina Slovenske nacionalne desnice. Ali
                  želi kdo razpravljati o tem predlogu? Gospod Rop.</p>
            </sp>
            <sp xml:id="SDZ1-Redna-33-1995-07-19.sp292">
               <speaker>MAG. TONE ROP:</speaker>
               <p>Rad bi povedal samo to, da ta predlog pomeni praktično trikratno povečanje
                  obveznosti države glede na tisto, kar je v tem tekstu originalno. To pomeni, da če
                  je bilo sedaj 320 milijonov, to pomeni praktično skoraj milijardo nemških mark
                  obveznosti te države. To je posledica takšnega sklepa.</p>
            </sp>
            <sp xml:id="SDZ1-Redna-33-1995-07-19.sp293">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Razpravo zaključujemo o tem predlogu in ga dajem
                  na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da ta predlog ni sprejet.</p>
               <p>Naslednji dodatni predlog predlaga Tone Peršak, in sicer se glasi: Predlog stališč
                  matičnega delovnega telesa se dopolni tako, da se v točki 5 dodata nova drugi in
                  tretji odstavek, besedilo katerih se glasi: <q>"Predlagatelj naj ponovno prouči in
                  preoblikuje besedilo 5. člena zakona v delu, ki ureja pravice prisilnih
                  mobilizirancev do vojne odškodnine, še posebej z vidika njenih zahtev do Zvezne
                  Republike Nemčije, oziroma z vidika morebitnega sporazuma med Republiko Slovenijo
                  in Zvezno Republiko Nemčijo, ki bi omogočil, da bi slovenski prisilni
                  mobiliziranci lahko uveljavljali enake zahteve do Zvezne Republike Nemčije kot
                  prisilni mobiliziranci iz nekaterih drugih držav. Predlagatelj naj prouči in
                  ustrezno razreši vprašanje ustreznosti naslova zakona oziroma skladnosti med
                  naslovom zakona in vsebino zakona, ki vključuje med opravičence in v sredstva
                  sklada tudi  upravičence, ki niso žrtve vojnega nasilja, so pa bile žrtve krivic
                  in tudi glede na skladnost z opredelitvijo namena sklada po zakonu o lastninskem
                  preoblikovanju podjetij"</q>. Želi kdo o tem predlogu razpravljati.
                     <stage>(Nihče.)</stage> Zato dajem ta predlog na glasovanje. Ugotovimo
                  sklepčnost! <stage>(55 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je ta predlog sprejet.</p>
               <p>Naslednji predlog. Prosim.</p>
            </sp>
            <sp xml:id="SDZ1-Redna-33-1995-07-19.sp294">
               <speaker>NEIDENTIFICIRAN GOVORNIK:</speaker>
               <p>Se opravičujem, zmotil sem se, če lahko ponovimo prosim.</p>
            </sp>
            <sp xml:id="SDZ1-Redna-33-1995-07-19.sp295">
               <speaker>PODPREDSEDNIK MIROSLAV MOZETIČ:</speaker>
               <p>Torej dajem na glasovanje, da ponovimo glasovanje o predlogu, ki ga je podal
                  gospod Peršak. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da predlog za ponovitev ni sprejet.</p>
               <p>Naslednji predlog: Predlagatelj naj pri pripravi zakona za drugo obravnavo njegov
                  naslov preoblikuje tako, da bo iz njega razvidno, da gre tudi za odškodnino iz
                  naslova zakona o popravi krivic. Predlagatelj Sašo Lap, poslanska skupina SND.</p>
               <p>Želi kdo o tem predlogu razpravljati? <stage>(Nihče.)</stage> Predlog dajem na
                  glasovanje. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da predlog ni sprejet.</p>
               <p>Naslednji predlog predlagatelja Jožefa Kocuvana: Predlagatelj naj pri pripravi
                  zakona za drugo obravnavo razširi krog upravičencev odškodnine tudi na vojne
                  sirote.</p>
               <p>Želi kdo o tem predlogu razpravljati? <stage>(Nihče.)</stage> Predlog dajem na
                  glasovanje. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da je predlog sprejet.</p>
               <p>Naslednji predlog, ki ga predlaga Ivan Verzolak. Predlagatelj naj pri pripravi
                  zakona za drugo obravnavo razširi krog upravičencev do odškodnine iz naslova
                  zakona tudi na najdene otroke.</p>
               <p>Želi kdo o tem predlogu razpravljati? Piše najdene. Jaz gledam na to, kar piše.
                  Želi kdo besedo? Gospod Verzolak. Dobro. Ker ni razprave, dajem ta predlog na
                  glasovanje. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da predlog ni sprejet.</p>
               <p>Naslednji predlog, ki ga predlaga Jožef Kocuvan. Predlagatelj naj predvidi pri
                  pripravi zakona za drugo branje, da bi bili upravičenci v postopku za uveljavitev
                  pravice po tem zakonu oproščeni plačevanja taks.</p>
               <p>Želi kdo o tem razpravljati? <stage>(Nihče.)</stage> Predlog dajem na glasovanje.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da predlog ni sprejet.</p>
               <p>Naslednji predlog. Predlagatelj naj pri pripravi zakona za drugo obravnavo
                  natančneje opredeli obseg pojma <q>"prisilni ukrep"</q>, ki ga rabi v drugem odstavku 11.
                  člena predloga zakona. Predlagatelj Sašo Lap, poslanska skupina SND. Odbor ta
                  amandma podpira. Želi kdo o tem razpravljati? Nihče?</p>
               <p>Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da je predlog sprejet. Naslednji predlog.</p>
               <p>Predlagatelj naj pri pripravi zakona za drugo obravnavo drugi odstavek 13. člena
                  preoblikuje tako, da bo tekel rok enega leta, v katerem se postavi zahteva za
                  plačilo odškodnine od dneva pravnomočnosti sklepa o priznanju statusa političnega
                  obsojenca. Predlagatelj je Sašo Lap. Želi kdo razpravljati?
                     <stage>(Nihče.)</stage> Predlog dajem na glasovanje.</p>
               <p>Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da predlog ni sprejet.</p>
               <p>Naslednji predlog je: Predlagatelj naj pri pripravi zakona za drugo obravnavo prvi
                  odstavek 15. člena predloga zakona uskladi z 8. in 16. členom predloga zakona o
                  popravi krivic. Predlagatelj Sašo Lap. Želi kdo besedo? <stage>(Nihče.)</stage>
                  Predlog dajem na glasovanje.</p>
               <p>Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da predlog ni sprejet.</p>
               <p>Naslednji predlog: Predlagatelj naj pri pripravi predloga zakona za drugo
                  obravnavo uskladi četrti odstavek 15. člena predloga zakona s tretjim odstavkom
                  12. člena predloga zakona o popravi krivic. Predlagatelj Sašo Lap. Želi kdo
                  besedo? <stage>(Nihče.)</stage> Predlog dajem na glasovanje. Obrazložitev glasu
                  gospa Simšič.</p>
            </sp>
            <sp xml:id="SDZ1-Redna-33-1995-07-19.sp296">
               <speaker>DANICA SIMŠIČ:</speaker>
               <p>Gospod predsedujoči, če dovolite bi povedala, da se kratko in malo pri takih
                  predlogih ne morem opredeljevati. Mi zahtevamo usklajevanje enega zakona z drugim,
                  nekih odstavkov in členov pri zakonih, ki niso sprejeti. Jaz ne vem, kako je to
                  potem sploh mogoče. Tu jaz ne bom ne za ne proti, kratko in malo ne bom glasovala,
                  ampak želela pa sem opozoriti na to dejstvo, da zahtevamo opredeljevanje in
                  usklajevanje. En zakon je bil v drugi obravnavi sprejet, en sploh v drugi še ni
                  bil, kako naj usklajujemo. Nikjer v Uradnem listu ni bilo še ničesar objavljenega.
                  Hvala.</p>
            </sp>
            <sp xml:id="SDZ1-Redna-33-1995-07-19.sp297">
               <speaker>PODPREDSEDNIK MIROSLAV MOZETIČ:</speaker>
               <p>Želi še kdo obrazložiti svoj glas? <stage>(Ne.)</stage> Torej nadaljujemo z
                  glasovanjem.</p>
               <p>Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da predlog ni sprejet.</p>
               <p>Naslednji predlog: Predlagatelj naj pri pripravi zakona za drugo obravnavo
                  upošteva rešitev, da postopek in odmero odškodnine bivšim političnim zapornikom
                  določa predlog zakona o popravi krivic, v okviru predloga zakona o skladu za
                  povračilo vojne odškodnine pa naj določi le pravni naslov, ki bi bil zadolžen za
                  izplačevanje odškodnine. Predlagatelj Sašo Lap. Odbor predloga ne podpira. Želi
                  kdo besedo?. <stage>(Nihče)</stage>. Predlog dajem na glasovanje. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(8 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da predlog ni sprejet.</p>
               <p>Naslednji predlog: <q>"Predlagatelj naj pri pripravi predloga zakona za drugo
                  obravnavo ponovno preuči šesto poglavje predloga zakona o skladu za poplačilo
                  vojne odškodnine, ki določa postopek za uveljavitev pravice do odškodnine"</q>.
                  Predlagatelj je Sašo Lap. Želi kdo besedo? <stage>(Nihče.)</stage></p>
               <p>Predlog dajem na glasovanje. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da predlog ni sprejet.</p>
               <p>V obravnavo dajem drugi sklep oziroma drugi predlog sklepa matičnega delovnega
                  telesa s predlogi stališč, ki jih imate v poročilu z dne 8.6.1995 in dodatno
                  stališče kot 6. točka, ki je v dodatnem poročilu matičnega delovnega telesa z dne
                  22.6.1995. Želi kdo o tem sklepu in teh stališčih razpravljati? Želi kdo
                  predlagati ločeno glasovanje o posameznem stališču? Gospa Simšič.</p>
            </sp>
            <sp xml:id="SDZ1-Redna-33-1995-07-19.sp298">
               <speaker>DANICA SIMŠIČ:</speaker>
               <p>Gospod predsedujoči, preden bi predlagala, ali glasujemo ločeno ali skupaj, bi
                  vendarle želela odgovor predstavnika Vlade na vprašanja, ki sem jih prej v
                  razpravi postavila, kaj sprejem vsakega posameznega od teh stališč pomeni, še
                  posebej glede na to, da so nekatera med sabo celo nekako neusklajena, še posebej
                  glede na osnovno besedilo zakona, pa prosim za ta pojasnila, če je mogoče.</p>
            </sp>
            <sp xml:id="SDZ1-Redna-33-1995-07-19.sp299">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod državni sekretar ima besedo.</p>
            </sp>
            <sp xml:id="SDZ1-Redna-33-1995-07-19.sp300">
               <speaker>MAG. TONE ROP:</speaker>
               <p>Rad bi povedal, da se mi zdi smiselno, da bi vsaj o tretjem stališču matičnega
                  telesa ločeno glasovali. Ta se namreč nanaša na višino odškodnine in se predlaga
                  25 do 50.000. Kar se tiče vprašanja, je tako da sem povedal, koliko znaša celotna
                  odškodnina in tudi sama procedura izplačevanja obveznosti je določena in tam piše,
                  da se v petih letih izplačajo te obveznosti. Tako kot lahko sedaj ocenjujemo
                  kupnino iz naslova zakona o lastninskem preoblikovanju, lahko pričakujemo, da se
                  bo za prvo leto oziroma nekako tudi za drugo deloma lahko kupnina poravnala
                  oziroma obveznosti poravnale iz zakona o kupnini, potem pa pade približno 40
                  milijonov nemških mark na leto na proračun, se pravi po približno petnajstih
                  mesecih plus enem letu, se pravi po približno treh letih ta obveznost pade na
                  državo in na proračun in se nadaljuje v naslednjih treh letih. To pomeni konkretno
                  obveznost iz tega naslova.</p>
               <p>Kar se tiče sklepanja meddržavnih sporazumov in dogovorov, je bilo to vprašanje že
                  večkrat postavljeno zunanjemu ministrstvu in kot vem, obstoji korespondenca
                  zunanjega ministrstva posebej z nemško državo, vendar bi pa seveda za bolj
                  natančen odgovor v zvezi s tem, koliko daleč so ta pogajanja in kaj točno se
                  pogaja, kaj je predlog, pa bomo morali zahtevati pojasnilo od zunanjega
                  ministrstva, ki bo pojasnilo točno, v kateri fazi se nahajajo.</p>
            </sp>
            <sp xml:id="SDZ1-Redna-33-1995-07-19.sp301">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Torej predlog je, da o 3.
                  točki stališč glasujemo ločeno.</p>
               <p>Dajem 3. točko stališč matičnega delovnega telesa na glasovanje. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da je točka 3. stališč matičnega delovnega telesa sprejeta.</p>
               <p>Sedaj dajem predlog matičnega delovnega telesa pod točko 2. z vsemi stališči, ki
                  so v dodatnem poročilu, na glasovanje. Obrazložitev glasu, ali še razprava?</p>
            </sp>
            <sp xml:id="SDZ1-Redna-33-1995-07-19.sp302">
               <speaker>ANTON PERŠAK:</speaker>
               <p>Sedaj ne vem, kako naj glasujem. Kajti sedaj moram reči, da je predlog stališč po
                  mojem mnenju nekonsistenten. 1. točka in 3. točka po mojem nista v skladu oziroma
                  sta si nasprotujoči. Namreč, v 1. točki je izrecno rečeno, naj se rešitve v tem
                  zakonu uredijo v skladu z rešitvami, ki so bile že sprejete pri predlogu zakona o
                  žrtvah vojnega nasilja. Med drugim tudi, če pogledate alineo tri, kar zadeva način
                  izplačevanja in režim izplačevanja, ta tretja, ki je bila pravkar sprejeta, je pa
                  v nasprotju s tem, kar piše v prvi točki. Piše, da naj bo izplačilo v dveh letnih
                  obrokih in v bistvu, kot je sicer malo paradoksalno rečeno, v enkratnem znesku v
                  dveh letnih obrokih.</p>
               <p>In tu najmanj kar je, je odbor sprejel zelo raznolika stališča na isto temo.</p>
            </sp>
            <sp xml:id="SDZ1-Redna-33-1995-07-19.sp303">
               <speaker>PODPREDSEDNIK MIROSLAV MOZETIČ:</speaker>
               <p>Lahko, da to drži, vendar to so predlogi matičnega telesa. Celo ločeno smo šli. Je
                  pa tudi to, naj prouči, tako da verjetno ni taka tragika.</p>
               <p>Želi še kdo obrazložiti svoj glas? <stage>(Nihče.)</stage> Prehajamo na
                  glasovanje. In dajem na glasovanje predlog sklepa pod točko 2. s stališči
                  matičnega delovnega telesa. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je predlog stališč sprejet.</p>
               <p>Imamo še predloga dveh dodatnih sklepov. Prvi predlog, odločanje in sklepanje o
                  predlogu zakona o skladu za poplačilo vojne odškodnine v drugi obravnavi se opravi
                  takrat, ko bosta sprejeta zakona o popravi krivic in zakon o žrtvah vojnega
                  nasilja. Pri pripravi predloga zakona o skladu za povračilo vojne odškodnine za
                  drugo obravnavo, naj predlagatelj upošteva rešitve, ki bodo glede obsega
                  upravičencev in pravic urejene v zakonu o žrtvah vojnega nasilja in v zakonu o
                  popravi krivic. Dodatni sklep predlaga poslanska skupina LDS.</p>
               <p>Želi kdo o tem razpravljati? <stage>(Nihče.)</stage> Dodatni sklep dajem na
                  glasovanje. Ugotovimo sklepčnost! <stage>(44 prisotnih.)</stage> Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je dodatni sklep sprejet.</p>
               <p>S tem smo to točko dnevnega reda zaključili in nadaljevali bomo sejo jutri ob
                  10.00 uri.</p>
            </sp>
            <stage type="time">(SEJA JE BILA PREKINJENA 19. JULIJA 1995 OB 17.06 URI IN</stage>
         </div>
      </body>
   </text>
</TEI>
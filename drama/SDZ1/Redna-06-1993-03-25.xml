<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="Redna-06-1993-03-25">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">90ABAC62443E362BC1257832004838D7</idno>
               <idno type="URI">90ABAC62443E362BC1257832004838D7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-06-1993-03-25.DZ" n="06">
               <name>Redna</name>
               <date when="1993-03-25"/>
            </setting>
         </settingDesc>
         <particDesc>
            <listOrg>
               <org xml:id="Redna-06-1993-03-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">(SEJA SE JE NADALJEVALA DNE 25.3.1993 OB 10.00 URI.)</stage>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Spoštovane kolegice poslanke, kolegi poslanci, gospe in gospodje. Poseben pozdrav
                  tudi z moje strani kolegicam poslankam.</p>
               <p>Pričenjam nadaljevanje 6. seje Državnega zbora Republike Slovenije, ki smo jo
                  pričeli v torek, 23. ter nadaljevali v sredo, 24. marca 1993. Na to sejo smo
                  vabili predstavnike Vlade Republike Slovenije, in če so tukaj, jih lepo
                  pozdravljam.</p>
               <p>Za današjo sejo zbora so se vodjem poslanskih skupin opravičili poslanke in
                  poslanci: dr. Dušan Bavdek, Irena Oman, Viktorija Potočnik, Andrej Lenarčič, dr.
                  Peter Tancig, Bojan Korošec za dopoldanski del in pa za začetek seje gospod Igor
                  Bavčar in gospod Igor Omerza, ki prideta malo kasneje.</p>
               <p>Prosim, da ugotovimo prisotnost v dvorani. <stage>(71 prisotnih.)</stage></p>
               <p>Ugotavljam, da smo sklepčni in da lahko pričnemo z delom.</p>
               <p>Za današnje nadaljevanje predlagam, da najprej zaključimo včeraj začeto razpravo o
                     <title>13. TOČKI</title>, to je <title>PREDLOGU ZA IZDAJO ZAKONA O VISOKEM
                     ŠOLSTVU</title>. Za tem bi prešli na razpravo k 4. točki, 5. in 6. točki ter od
                  15. točke dalje po prečiščenem dnevnem redu, razen 26. točke, ki smo jo včeraj
                  zaključili. Odmor bomo danes imeli od 12.30 do 14.00 ure.</p>
               <p>Na današnjem zasedanju bomo ob 14.00 uri poslušali ekspoze predsednika Vlade
                  Republike Slovenije, dr. Janeza Drnovška k predlogu državnega proračuna za leto
                  1993 s spremljajočimi akti, nato pa še uvodne besede guvernerja Banke Slovenije,
                  dr. Franceta Arharja, generalnega direktorja Zavoda za pokojninsko in invalidsko
                  zavarovanje Republike Slovenije, gospoda Janez Prijatelja, in vršilca dolžnosti
                  direktorja Zavoda za zdravstveno zavarovanje Slovenije, gospoda Franca
                  Koširja.</p>
               <p>V nadaljevanju popoldanske seje, po poslušanju ekspozejev, bomo imeli sejo in
                  odločali o zadevah, ki bodo pripravljene za odločitev.</p>
               <p>Prehajamo na nadaljevanje <title>13. TOČKE DNEVNEGA REDA</title>, in sicer
                  nadaljujemo z razpravo. Od včeraj je ostal še razpravljalec Tone Peršak in
                  prosim.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Se zahvaljujem za to, da ste mi prihranili to možnost, da povem samo nekaj opomb v
                  zvezi z zakonom. Nekaj tega sem povedal že na odboru, nekaj pa tudi ne. Sem pa na
                  nek način dolžan povedati nekaj stališč, ki prihajajo zlasti iz krogov umetniških
                  akademij, ki so pri nas tudi članice univerze, kar sicer v mnogih primerih po
                  svetu ni običaj. In to, da so članice univerze in da so seveda obravnavane potem
                  na isti način, kot so ostale članice univerze, je v preteklosti povzročalo
                  določene težave na tem področju univerzitetnega izobraževanja. In nekateri se tudi
                  ob novem zakonu bojijo, da bi jih utegnilo povzročati tudi v prihodnje, če bi
                  stvari ostale popolnoma tako urejene, kot so predlagane in če bi seveda to bilo
                  tolmačeno tako, kot je bilo doslej tolmačeno; posamezne določbe dosedanje
                  zakonodaje.</p>
               <p>Moram povedati, da je tudi na teh šolah navzoče spoznanje o tem, da je nujno priti
                  do neke spremembe zakonodaje na tem področju. Načelno se ta namen, da se to
                  preuredi, pozdravlja. Tudi zaradi tega, ker je dosedanja ureditev, kot rečeno,
                  povzročala težave in ker je na nek način prisilila te šole, da se s tihim
                  pristankom, bom rekel, oblasti na nek način obnašajo pravzaprav nelegalno, ali pa
                  vsaj pol legalno, bom rekel. Nekaterih določb preprosto ne spoštujejo ali jih
                  nekako skušajo obiti.</p>
               <p>Da se ne bi bilo potrebno tudi v prihodnje, na ta način obnašati in da bi se tudi
                  te šole lahko vključile v koncept pravne države, bi bilo smiselno že v tem zakonu
                  dopustiti te možnosti, da se pač nekatere zadeve za ta sektor visokega
                  izobraževanja uredijo na poseben način.</p>
               <p>Gre predvsem za tiste določbe, ki zadevajo režim izobraževanja, to je urnike,
                  število ur itd. Potem tudi tiste, ki napotujejo na izdelavo nekih podzakonskih
                  aktov, glede standardov, normativov in tega, ker je pač način dela na takih šolah
                  bistveno drugačen. Skupine so drugačne, delo na umetniških akademijah je izrazito
                  individualno ali pa, bom rekel malo skupinsko.</p>
               <p>V preteklosti je bil vedno problem v tem, da se te šole enostavno niso mogle
                  vključiti v tisti standard, ki je recimo veljal za ostale šole za definicijo
                  skupine. To je bil prvi problem.</p>
               <p>Drugi problem je bil opredelitev te individualne narave pouka in recimo kaj je na
                  tej šoli predavanje, kaj je neko individualno strokovno delo in kako potem
                  ovrednotiti to delo profesorja, ki dela v nekem trenutku recimo z enim, dvema
                  študentoma, recimo pianistoma ali pa igralcem, medtem, ko tisti, ki se je vedno
                  postavil vis-a-vis, tisti, ki je rekel, jaz imam pa 30, 40 študentov ali pa 100,
                  ki poslušajo moja predavanja. In se je potem po tej kvantitativni ravni nekako
                  skušalo ovrednotiti napor enega ali drugega. Naslednja stvar, ki je, je seveda ta
                  strah pred temi pogoji, kar zadeva vpisne pogoje. Tukaj so tudi določeni ugovori.
                  Mi vemo, da je v mnogih državah, kjer je te akademije niso del univerze in je
                  recimo za posamezne študije celo predpisano to, da že zahtevajo eno fakulteto za
                  pogoj za vpis na to šolo, zlasti za študij režije in podobnih disciplin. Pri nas
                  to je bila do sedaj ni bilo možno niti seveda ta zakon tega ni predvideval, zato
                  pa mora verjetno dopustiti nekako posebno možnost teh vstopnih pogojev ne te šole.
                  Zakon se sicer v 31 določbi dotika tega, to ne bi smel reči, da ne, ampak bi
                  veljalo še razmisliti o tem.</p>
               <p>Drugo je, da zlasti zaradi tega, ker je pač narava študija taka, kakršna je in
                  ker je teh šol seveda malo v sklopu cele univerze, se bojijo tega, kar se sedaj
                  popularno imenuje centralizacija univerze, ker rečejo, kar se je izkazovalo že
                  tudi doslej, da se pri teh 30 fakultetah, ki so po svoji tehnologiji dela izrazito
                  drugačne, vedno znova pokaže, da je posluha za potrebe, za specifične potrebe, pa
                  bom sedaj rekel tudi materialne, kajti študij na teh šolah je pravzaprav zelo
                  drag, zlasti če pomislimo na študij filma ali kaj podobnega, da je seveda tega
                  posluha malo in da se potem te šole vedno znova, kadar se debata v okviru univerze
                  sproži o teh razmerjih, konča s slabim izidom te šole. Sedaj so se seveda te šole
                  vsaka posebej pogovarjale, prej z izobraževalno skupnostjo, sedaj z ministrstvom
                  in so pač izbojevale, kakor so se izbojevale. Potem, prihajalo je do prelivanja,
                  da je bilo sicer sredstev za materialne stroške priznanih manj, kot so dejansko
                  uporabili denarja za materialne stroške, zlasti za te, kot pravim, filmski trak in
                  podobne zadeve in so pač to na nek način prilivali iz drugih sredstev, ki so bila
                  namenjena za druge namene.</p>
               <p>In četrto, prej ali slej bo moralo priti do premisleka o tem, ko se bo delal ta
                  nacionalni program in vemo, da iz raznih krogov prihajajo zahteve po novih
                  programih na nekaterih šolah, recimo, Slovenija nima svojega izobraževanja za
                  lutkarstvo, nima svojega izobraževanja za tonsko opremljanje, montažo na filmu, na
                  televiziji in tako naprej. Nima svojega programa za lutkarstvo - sem že rekel.
                  Seveda pa tudi nima prostorskih pogojev za to, recimo sedanja akademija in tako,
                  da bi veljalo sedaj, ko se je ta reforma univerze začne načelno razmisli tudi o
                  vseh teh vprašanjih in ne kot pravim, zaradi mase, kajti po masi je tako, kar
                  zadeva število teh šol kot kar zadeva število študentov, seveda to na videz
                  zanemarljiva količina, je pa verjetno nekega temeljnega pomena za slovensko
                  nacionalno kulturo in namen tega mojega nastopa je bil predvsem to, da tudi ta
                  zbor opozorim na to. Samim predlagateljem zakona sem pa nekatere od teh reči
                  seveda že povedal, pa ne samo jaz. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. G. Leo Šešerko.</p>
            </sp>
            <sp who="SDZ1:ŠešerkoLeo">
               <speaker>DR. LEO ŠEŠERKO:</speaker>
               <p>Jaz predlagam, da bi pripravljalci zakona, ko bodo pripravljali naslednjo
                  redakcijo zakona polno upoštevali stališča komisije Sveta Evrope, ki je obiskal
                  Slovenijo in je imel izčrpne razgovore pri nas o teh vprašanjih. Tam se je
                  pokazalo, da je recimo vprašanja avtonomije univerze, ki se pogosto upravičeno
                  izpostavlja in ki je bilo iz političnih razlogov in tudi seveda zaradi tega
                  posledično še strokovno zelo vprašljivo, da je to večplastno vprašanje in ga je
                  kot takega treba obravnavati. Da je potrebno razumeti eno, da je eno avtonomija
                  univerzitetne stavbe, ki jo lahko upravlja samo univerzitetna oblast, da je drugo
                  nacionalni program znanstvenega izobraževanja in mislim, da je znotraj teh
                  stališč, ki jih je Komisija Sveta Evrope dala, možno najti najboljšo rešitev. Zato
                  bom govoril še o dveh podrobnostih, za kateri mislim, da sta zelo pomembni.
                  Pričakoval sem tudi, da se bodo zgodili v Sloveniji hitrejši koraki.</p>
               <p>Prvo je kreditni sistem študija. V večini razvitih univerz ali najbolj uglednih po
                  svetu velja kreditni sistem študija kot običajen. To pomeni, da študent pride na
                  univerzo, se vpiše na nek oddelek in sam izbira večino profesorjev, ki jih bo
                  poslušal. S tem, da oddelek in univerza postavita osnovni program in ponudita, ali
                  pa profesorji ponudijo jedilni list, študentje pa glede na svoje izkušnje, svoje
                  interese in na sposobnost profesorjev izbirajo svoj individualni program.</p>
               <p>Tak način omogoča, da se ne dogaja, da nekdo predava 40 let iste stvari, ali pa 20
                  let. Prihaja do hitrejšega vključevanja novih znanj. Zato predlagam, da se v neki
                  resoluciji, ki bo sprejemljiva tako za univerzi kot za uvedbo tega, v svetu
                  običajnega načina študija, vnese ta možnost ali nujnost v zakon.</p>
               <p>Kar zadeva strokovnjake ali profesorje z drugih univerz iz sveta, vsi veste, da je
                  bila po slovenskem časopisju obširna polemika o tem vprašanju. Mislim, da je prav,
                  da zakonodajalec naredi korak naprej in da odpre možnost prihajanja profesorjev iz
                  drugih univerz v Slovenijo na slovensko univerzo. Tu vidim možnost v tem smislu,
                  da se v zakonu določi, da ministrstvo, ki je pristojno za to področje, določi
                  seznam tistih uglednih univerz iz sveta, katerih habilitacijski nazivi veljajo v
                  Republiki Sloveniji. S tem bo omogočeno, da bomo brez dolgih procedur lahko dobili
                  na slovenski univerzi ljudi, ki so na drugih univerzah nekaj dosegli in ki so
                  pripravljeni priti za krajši ali daljši čas v Slovenijo in se vključiti v naš
                  visokošolski program.</p>
               <p>Tam, kjer je prišlo do zatohlosti, se bodo stvari prevetrile. Hkrati bo to tudi
                  poživilo razvoj znanstvenega dela in raziskovanja v Sloveniji. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo razpravljati? Ker ne želi nihče razpravljati, zaključujem
                  razpravo in prekinjam 13. točko dnevnega reda.</p>
               <p>Prehajamo na <title>4. TOČKO DNEVNEGA REDA, TO JE OBRAVNAVA ZAPROSIL ZA UVEDBO IN
                     NADALJEVANJE KAZENSKIH POSTOPKOV ZOPER ZMAGA JELINČIČA, POSLANCA DRŽAVNEGA
                     ZBORA</title>, in sicer Temeljnega javnega tožilca v Mariboru, enota v
                  Mariboru, Temeljnega sodišča v Ljubljani, enota v Ljubljani, Temeljnega javnega
                  tožilstva v Ljubljani, enota v Ljubljani. Zaprosila ste prejeli s sklicem.
                  Zaprosila je obravnavala Mandatno-imunitetna komisija, ki je oblikovala sklep in
                  ga predlagala zboru v sprejem. Njeno poročilo ste prejeli s sklicem. Na klop ste
                  prejeli tudi dodatno poročilo Mandatno-imunitetne komisije. Želi poročevalec
                  komisije besedo? Prosim, poročevalka.</p>
            </sp>
            <sp who="SDZ1:SkukNada">
               <speaker>NADA SKUK:</speaker>
               <p>Spoštovani predsedujoči, spoštovane poslanke in poslanci! Želela bi dodatno
                  obrazložiti potek dela te komisije zato, da se bo zbor lažje odločal. Kot je
                  razvidno iz obeh poročil, je Mandatno-imunitetna komisija obravnavala obvestila
                  sodišč, ki so ravnala v skladu s 57. členom poslovnika. Vsa ta obvestila je
                  temeljito proučila na treh svojih sejah, in sicer na 2., 4. in 5. seji. Ravnala je
                  v skladu z ustavo, zakonom o poslancih in z 59. členom poslovnika, ki določajo, da
                  lahko Državni zbor prizna imuniteto tudi poslanci, ki se nanjo ni skliceval. Iz
                  poročila in dodatnega poročila je razvidno, da smo prejeli od pristojnih državnih
                  organov uradna obvestila, da se gospod Zmago Jelinčič na svojo imuniteto ni
                  skliceval kot poslanec Državnega zbora in zato je na Državnem zboru, da se odloči,
                  ali mu jo kljub temu prizna. Da pa bi lažje odločali, je Mandatno-imunitetna
                  komisija sprejela predlog sklepa, ki ga je v poročilu navedla in o tem bi potem
                  glasovali. V primeru, da ta sklep, kot je naveden v poročilu, ne bi bil potrjen,
                  bomo morali ponovno oblikovati nov sklep in o njem glasovati, tako da je na
                  Državnem zboru, da to poročilo temeljito prouči in odloči. Komisija samo poroča
                  Državnemu zboru. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Ugotavljam, da so navzoči vsi predstavniki poslanskih skupin in pričenjam
                  razpravo. Želi kdo razpravljati o predlogu sklepa? Gospod Kopač.</p>
            </sp>
            <sp who="SDZ1:KopačJanez">
               <speaker>JANEZ KOPAČ:</speaker>
               <p>Spoštovani! Kot član Mandatno-imunitetne komisije sem imel na njeni seji ločeno
                  mnenje, vendar potem je bilo s preglasovanjem sklenjeno oziroma izglasovano, da se
                  to ločeno mnenje ne vnese v poročilo. Zato bi ga rad predstavil ob razpravi o
                  poročilu.</p>
               <p>Moje mnenje je bilo oziroma se nisem strinjal z ugotovitvijo Mandatno-imunitetne
                  komisije, s tem dodatnim poročilom oziroma tem dodanim stavkom, ki govori o tem,
                  da po mnenju Mandatno-imunitetne komisije omenjeni postopki ne vplivajo na delo
                  oziroma na izvajanje opravljanja funkcije, ki jo opravlja poslanec Jelinčič. Moje
                  mnenje je bilo, da, ker mislim, da je odprtih kar osem postopkov, to vsekakor
                  vpliva na delo in zato sem predlagal, da bi se jemanje imunitete izvedlo
                  sukcesivno, kar pomeni, da ko se en proces konča, naj bi se začel drugi. Skratka,
                  da ne tečejo vsi vzporedno, kajti verjamem, da je potem res težko biti vodja
                  poslanske skupine in delati v parlamentu, kar pač človek misli delati, in letati
                  po vseh teh sodiščih.</p>
               <p>To ni bilo podprto. Mandatno-imunitetna komisija o tem ni niti odprla razprave v
                  zvezi s sklepi, kajti sklepi so bili oblikovani že na prejšnji seji
                  Mandatno-imunitetne komisije. Na tej seji je bila razprava o dodatku k
                  obrazložitvi, torej o razširitvi obrazložitve. Moj predlog ni bil niti predmet
                  razprave niti ni mogel biti zaradi tovrstne procedure. In zato ga tu ponovno
                  ponavljam.</p>
               <p>Imel sem še en predlog, in to je predlog, da se poslancu Jelinčiču, kljub temu, da
                  se sam ni skliceval na imuniteto, tudi v primeru postopka 2K 344/92 pri Temeljnem
                  sodišču v Ljubljani, gre za eno zadevo v zvezi z obrekovanjem,</p>
               <p> v tem primeru ne odvzame poslanske imunitete. Za druge pa tako, kot predlaga
                  sklep Mandatno-imunitetne komisije.</p>
               <p>Skratka, da še enkrat povzamem. Moj predlog je, da se sklep Mandatno-imunitetne
                  komisije ne sprejme tako, kot je predlagan, pač pa, da se jemlje imuniteto proces
                  za procesom. In drugi predlog je, da se ne odvzame imuniteta za tisti postopek, ki
                  sem ga prej omenil in je eden od mnogih, ki je odprt pri Temeljnem sodišču v
                  Ljubljani. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Lev Kreft.</p>
            </sp>
            <sp who="SDZ1:KreftLev">
               <speaker>DR. LEV KREFT:</speaker>
               <p>Hvala lepa, gospod predsedujoči. Drage gospe, spoštovani gospodje! Zlasti ob
                  dodatnem poročilu se mi zastavlja nekaj vprašanj, ki se tičejo poslanske imunitete
                  sploh. Pred kratkim smo prejeli poslanske izkaznice, ne da bi dobili tudi
                  obrazložitev, kaj naj bi z njimi počeli. Ne glede na siceršnje razprave ob tej
                  točki dnevnega reda dajem pobudo, da poslanke in poslanci dobimo od
                  Mandatno-imunitetne komisije, seveda na osnovi ustrezne priprave strokovnih
                  pravnih služb, izčrpno in natančno informacijo o imuniteti.</p>
               <p>Dovolite mi, da ob tem povem nekaj svojih mnenj. Prvič. Mislim, da poslanska
                  imuniteta le ni namenjena samo temu, da seje Državnega zbora ne bi bile motene z
                  odsotnostjo oziroma temu, da bi poslanke in poslanci lahko nemoteno opravljali
                  svoje delo. Poslanska imuniteta je namenjena tudi in najprej temu, da nobena
                  oblast ali posameznik ne moreta poslancu ali poslanki povzročati težav s
                  politično, strankarsko ali kako drugače pristransko motiviranimi pritiski. Da se
                  razumemo. Ni nikakršne poti, da bi poslanec ali poslanka ušla roki pravice, zadeve
                  zaradi imunitete ne zastarajo, ampak se odložijo do zaključka mandata.</p>
               <p>Zdi se mi, da iz take podmene, morebiti se motim, izhaja, da ob uveljavitvi
                  poslanske imunitete v vsakem primeru odloča Državni zbor, ne glede na to, ali
                  konkretni poslanec ali poslanka to osebno uveljavljata ali ne, saj imuniteta ni
                  izraz interesa posameznika, da uide roki pravice, ampak izraz parlamentarnega
                  interesa, da smo vsi zaščiteni pred pristransko motiviranim preganjanjem. Če je to
                  točno, bi se moralo izvajanje postopkov pri vseh, na poslanke in poslance
                  naslovljenih kazenskih postopkih ustaviti s trenutkom, ko jim je bil priznan
                  mandat in se lahko nadaljujejo šele z odobritvijo Državnega zbora oziroma se nove
                  zadeve ne morejo brez odobritve Državnega zbora sploh začeti.</p>
               <p>Tu smo pri drugem delu vprašanja. Imuniteta ni pravica poslanke ali poslanca,
                  ampak predvsem pravica zaščite parlamenta kot takega. Zato ima Državni zbor
                  pravico, da od primera do primera ugotavlja, ali je uporaba imunitete na mestu ali
                  ne, ne glede na to, ali se poslanec ali poslanka na imuniteto sklicuje ali ne, saj
                  Državni zbor lahko tudi odvzame imuniteto poslancu ali poslanki, ki se je v
                  določenem primeru najprej skliceval nanjo. Jasno je, da pri tem niso vse vrste
                  postopkov enakovredni, saj lahko gre za postopek, ki se uvede zaradi zlorabe
                  poslanske funkcije, ali pa za postopke, ki so uvedeni zoper poslance, ker so na
                  primer metali jajca, zmerjali mimoidoče in s tem žalil čast in dobro ime
                  slovenskega ljudstva.</p>
               <p>Zdi se mi, da bi bilo že zaradi zaščite vsakega od nas nujno, da
                  Mandatno-imunitetna komisija ob vsakem posamičnem primeru ugotovi poleg vidika
                  motenj pri opravljanju funkcije poslanca tudi vidik pomena in teže. Ne gre za to,
                  da bi komisija tehtala utemeljenost postopkov, niti za to, da bi ugibala, kako se
                  bo postopek končal. Gre le za to, da se vpraša, ali je s stališča zaščite
                  temeljnih človekovih pravic in pravnega reda v državi nujno, da postopek nemoteno
                  poteka. Ali pa ga je brez večje škode za navedene temeljne dobrine možno odložiti
                  do izteka mandata in s tem izgube imunitete.</p>
               <p>Komisija je v konkretnem primeru, ki ga obravnavamo, pustila še vsa vrata odprta
                  in pustila je odprta vsa vrata za nadaljevanje kazenskih postopkov. Temu ne
                  nasprotujem, predlagam pa, da smo zaradi delikatnosti zadeve za vse nas, za delo
                  Državnega zbora pazljivi.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo?</p>
               <p>Ker ne želi nihče več razpravljati, zaključujem razpravo. Glede na predlog gospoda
                  Kopača, mislim, da bi morali glasovati od primera do primera, ne pa o sklepu kot
                  celoti. Glede na to mislim, da bi bilo potrebno pripraviti in bolj specificirati
                  tudi predlagane sklepe, zato predlagam, da te točke ne zaključimo, ampak jo samo
                  prekinemo, da se Mandatno-imunitetna komisija ponovno sestane ter glede na predlog
                  gospoda Kopača in razpravo pripravi specificirano za vsako dejanje posebej; ne po
                  tožilstvih in sodiščih, ampak za vsako konkretno dejanje posebej.</p>
               <p>Prosim, besedo ima gospa Polonca Dobrajc.</p>
            </sp>
            <sp who="SDZ1:DobrajcPolonca">
               <speaker>POLONCA DOBRAJC:</speaker>
               <p>Spoštovani predsedujoči, spoštovane poslanke in poslanci! Mislim, da je bil tukaj
                  dan še en predlog s strani gospoda Krefta, ki je vreden vsega premisleka. Govoril
                  je o vseh nas, govoril je o delu Mandatno-imunitetne komisije, predlagal je, kaj
                  naj Mandatno-imunitetna komisija naredi. Delo, ki ga je opravila - res se je
                  sestala trikrat, vendar ali je mogoče v dveh, treh urah odločati o tako pomembnih
                  zadevah, kot je zadeva imunitete, kot je delo Državnega zbora in zadeva, ki se v
                  končni fazi tiče vseh nas.</p>
               <p>Naj ponovim: gospod Kreft je govoril, da se zadeva imunitete tiče vseh nas,
                  Mandatno-imunitetna komisija <gap n="..."/> <stage>(Ne konča, ker jo podpredsednik
                     prekine)</stage></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Razprava je zaključena! Sedaj se lahko pogovarjamo kvečjemu o proceduralnih
                  zadevah.</p>
            </sp>
            <sp who="SDZ1:DobrajcPolonca">
               <speaker>POLONCA DOBRAJC:</speaker>
               <p>Potem pa prosim, da upoštevate tudi predlog, ki ga je dal gospod Kreft.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Saj sem rekel, da naj Mandatno-imunitetna komisija upošteva predlog gospoda Kopača
                  in razpravo gospoda Krefta in pripravi popravljen predlog sklepa.</p>
               <p>S tem prekinjamo 4. točko dnevnega reda in jo bomo nadaljevali, ko bo
                  Mandatno-imunitetna komisija pripravila popravljen predlog.</p>
               <p>Prehajamo na <title>5. TOČKO DNEVNEGA REDA</title>, to je na <title>OBRAVNAVO
                     PREDLOGA ZAKONA O SPREMEMBAH IN DOPOLNITVAH ZAKONA O NAČINU OBRAČUNAVANJA IN
                     IZPLAČEVANJA PLAČ</title>. - Predlog zakona sta v obravnavo Državnemu zboru
                  predložila poslanec poslanske skupine Združene liste Miran Potrč in poslanec
                  poslanske skupine Socialdemokratske stranke Slovenije dr. Jože Pučnik. Predlog
                  zakona ste prejeli s sklicem seje.</p>
               <p>Ali želi besedo predstavnik predlagatelja? Ne želi. <stage>(Govorjenje iz
                     dvorane.)</stage> Mnenje Vlade Republike Slovenije ste prejeli na klop. Predlog
                  zakona je obravnaval Odbor za zdravstvo, delo, družino in socialno politiko. -
                  Prosim predsednika Odbora za zdravstvo, delo, družino in socialno politiko, da
                  pove, ali so to obravnavali ali niso? Mi poročila nimamo.</p>
               <p>Proceduralno želi besedo gospod Pukl.</p>
            </sp>
            <sp who="SDZ1:PuklVitodrag">
               <speaker>VITODRAG PUKL:</speaker>
               <p>Spoštovani predsedujoči, spoštovani zbor! Zaseda Komisija za volitve in
                  imenovanja, ki obravnava to temo, katero naj bi v tej točki mi obravnavali.
                  Smiselno bi bilo, da počakamo do konca zasedanja te komisije; morda bodo novi
                  predlogi, nova videnja. In zato menim, da bi to točko predložili do končane seje
                  Komisije za volitve, imenovanja in administrativne zadeve. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Mislim, da je bilo že nekajkrat rečeno, da ko zasedajo komisije - in če zasedajo o
                  točkah, ki so na dnevnem redu - da pridejo predsedniki in povedo, kje so in ali se
                  da razpravljati, ali ne. Drugače bo to smešno izpadlo od primera do primera.</p>
               <p>Torej, glede na to, ker niso dani pogoji, bomo točko 5 prestavili in jo bomo
                  nadaljevali, ko bo komisija prinesla svoje poročilo.</p>
               <p>Prehajamo na <title>6. TOČKO DNEVNEGA REDA</title>, to je <title>PREDLOG ZAKONA O
                     SPREMEMBAH IN DOPOLNITVAH ZAKONA O USKLAJEVANJU POKOJNIN IN DENARNIH NADOMESTIL
                     ZA PRIMER BREZPOSELNOSTI V LETU 1993</title>. - Predlog zakona so zboru
                  predložili v obravnavo poslanci poslanske skupine Demokratov - Demokratske
                  stranke:</p>
               <p>Danica Simšič, Tone Peršak, mag.Igor Omerza, Igor Bavčar in dr.Dimitrij Rupel, in
                  ste ga prejeli s sklicem seje.</p>
               <p>Ali želi besedo predstavnik predlagatelja? - Prosim, gospa Simšičeva.</p>
            </sp>
            <sp who="SDZ1:SimšičDanica">
               <speaker> DANICA SIMŠIČ:</speaker>
               <p>Spoštovani predsedujoči, spoštovane poslanke in poslanci! Mi smo ta predlog zakona
                  predlagali v razpravo preprosto zato - in v njem določili, da se pokojnine vračajo
                  nazaj v sistem, za kar se nas je nekaj v tem zboru ves čas zavzemalo. Torej, po
                  predlaganem zakonu, ki je dopolnjen tudi z amandmaji odbora, kot boste kasneje
                  slišali od predsednika delovnega telesa, se pokojnine vračajo nazaj v sistem, se
                  razmerje med pokojninami in interventno omejenimi plačami določi natanko na 85% in
                  tudi njihovo usklajevanje ter iz 4. člena zakona črtamo besedico <q>"lahko"</q>, ki
                  dopušča različne možnosti in interpretacije.</p>
               <p>Še nekaj je s tem zakonom urejeno. Mnogo bolj jasno je določeno razmerje oziroma
                  opredeljeno ,kako se interventno usklajujejo pokojnine in kako, na drugi strani,
                  nadomestila za brezposelnost. 1. in 4. člen natančno opredeljuje pokojnine, 2. in
                  3. pa brezposelne. In hkrati tako upokojence, kot tiste, ki prejemajo kakršnakoli
                  nadomestila, v bistvu popolnoma izenačuje z delavci, katerih plače so oziroma bodo
                  morda kaj spremenjeno interventno omejene.</p>
               <p>Skratka, gre preprosto za dejstvo, da so zdaj stvari mnogo bolj čiste, mnogo bolj
                  jasne. Moram pa k temu tudi dodati to, da je bilo v bistvu skoraj da vse kar je v
                  tem zakonu, sprejeto soglasno. Tako, da apeliram tudi na vas, da tak zakon
                  sprejmete.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. K predlog zakona je svoje mnenje zboru predložila Vlada Republike
                  Slovenije, ki ste ga prejeli na klop. Predlog zakona je obravnaval Odbor za
                  zdravstvo, delo, družino in socialno politiko. Poročilo ste prejeli na klop.
                  Prejeli ste mnenje Sekretariata za zakonodajo in pravne zadeve. Želi poročevalec
                  odbora besedo? Prosim.</p>
            </sp>
            <sp who="SDZ1:KociperŠtefan">
               <speaker>ŠTEFAN KOCIPER:</speaker>
               <p>Dober dan vsem skupaj, spoštovane poslanke in poslanci! Sicer bi moral tudi sam
                  biti na Komisiji za volitve in imenovanja, kjer obravnavajo eno od teh točk,
                  vendar bom podal to poročilo, ki ga je pripravil Odbor za zdravstvo, delo, družino
                  in socialno politiko.</p>
               <p>Odbor Državnega zbora Republike Slovenije je na seji 22. in 24.3.1993 obravnaval
                  predlog zakona o spremembah in dopolnitvi zakona o usklajevanju pokojnin in
                  denarnih nadomestil za primer brezposelnosti v letu 1993, ki so ga Državnem zboru
                  predložili poslanci poslanske skupine Demokratske stranke.</p>
               <p>Odbor je na podlagi razprave sprejel sklep, ki ga že realiziramo, torej, da se
                  uvrsti ta točka na dnevni red po skrajšanem postopku.</p>
               <p>Vlada predloga zakona o spremembi intervencijskega zakona o usklajevanju pokojnin
                  in nadomestil za brezposelnost ni podprla, člani odbora pa so dosegli soglasje o
                  tem, da je treba ta interventni zakon spremeniti ter da je z določitvijo razmerja
                  85% med povprečno plačo in povprečno pokojnino za polno delovno dobo, to razmerje
                  doseženo in cilj počasnejše rasti pokojnin.</p>
               <p>K predlogu zakona o spremembah in dopolnitvi zakona o usklajevanju pokojnin in
                  denarnih nadomestil za primer brezposelnosti v letu 1993 so bili vloženi tudi
                  različni amandmaji.</p>
               <p>Odbor je na podlagi razprave oblikoval skupne amandmaje in sicer k naslovu zakona,
                  tako da se črtata iz naslova dve besedi k 1. členu, dva amandmaja - mislim, da ste
                  dobili to poročilo na klop in ni smiselno, da v celoti prebiram - ter k 2. členu
                  amandma, k 3. prav tako en amandma in k 4. en amandma. S predlaganimi amandmaji se
                  določbe 2. in 3. člena zakona o usklajevanju pokojnin in denarnih nadomestil za
                  primer brezposelnosti v letu 1993 omejujejo le na usklajevanje denarnih nadomestil
                  za primer brezposelnosti. Rast pokojnin je omejena z omejevanjem rasti plač po
                  intervencijskem zakonu o plačah. Po tem zakonu pa z določbo 4. člena, ki v skladu
                  z določbo 159. člena zakona o pokojninskem in invalidskem zavarovanja določa
                  razmerje med povprečno plačo na zaposlenega v republiki in povprečno starostno
                  pokojnino za polno pokojninsko dobo. Ta znaša 85%, kar je najnižja dopustna raven
                  po navedenem sistemskem zakonu.</p>
               <p>Zgoraj navedeno besedilo predloženih amandmajev je predstavnik Vlade Republike
                  Slovenije na seji odbora podprl. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Vlade? Ne želi. Ugotavljam, da so zastopane
                  vse poslanske skupine in lahko pričnemo z razpravo. Odpiram razpravo. Kdo želi
                  besedo? Prosim. Prosim za pisne prijave.</p>
            </sp>
            <sp who="SDZ1:SisingerIvan">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci! Moram reči, da smo 23. na seji
                  odbora, o katerem je pravkar predsednik dal poročilo, razpravljali seveda o prvem
                  tekstu predloga sprememb in dopolnitev, ki so bile vložene in z oziroma na to, da
                  je šlo tudi za predložene amandmaje, tudi sam sem predložil amandmaje na vse
                  člene, na 1., 2., 3., 4. in 5. z namenom, da dosežemo tako imenovano - bi človek
                  rekel - soglasje s predlogom, ki je bil podan s strani poslanskega kluba
                  demokratov, v tej smeri, da seveda resnično tokrat pridemo pred parlament z
                  skupnim dogovornim tekstom predloga sprememb in dopolnitev zakona o usklajevanju
                  pokojnin in denarnih nadomestil in da hkrati pridemo do predloga, za katerim na
                  nek način tudi stoji Vlada oziroma da ne nasprotuje tem predlogom, ki jih
                  predlagamo v skupnem tekstu.</p>
               <p>Z oziroma na to, da smo dosegli vendarle soglasno v tem novem besedilu teksta, in
                  to ugotovili tudi na naslednji seji našega odbora, ki je bila 24.3., sem tudi na
                  odboru povedal, da bom umaknil vložene amandmaje na 1., 2., 3., 4. in 5. člen iz
                  razloga, ker dejansko sedanji predlog sprememb in dopolnitev vodi v tisto, o čemer
                  so tudi moji amandmaji bili vloženi in gre dejansko v to, da se pokojnine
                  usklajujejo v letu 1993 ne na podlagi teh ekskalaciji in teh lestvic in tako
                  dalje, ampak se izključno seveda usklajujejo na razmerju, ki ga je pa Državni zbor
                  že seveda z glasovanje prejšnjega amandmaja tudi sprejel, to</p>
               <p>je na razmerju določenem 85%. To je pa tudi tisti glavni, generalni regulator, na
                  podlagi katerega bo Zavod za pokojninsko in invalidsko zavarovanje lahko
                  usklajeval pokojnine v letošnjem letu. To pomeni, da bodo te pokojnine lahko
                  določe čas, ali nekaj mesecev mirovale, kot se to dogaja v mesecu marcu, ko ni
                  uskladitve pokojnin za navzgor, ker ni možnosti zaradi tega, ker tudi osebni
                  dohodki niso porasli in mislim, da bodo taki meseci v letošnjem letu dobo večkrat
                  prišli, ko se Pokojninski zavod in njegov upravni odbor ne bosta mogla odločiti v
                  tej smeri, da bi pokojnine uskladila, ker je še vedno samo v celem letu veljalo
                  točno določeno razmerje 85% in ko smo črtali tisto besedo <q>"največ"</q>, to pomeni, da
                  bo pokojninski zavod moral izdvajati sprejeti zakon in sprejeto razmerje na točno
                  85% razmerju. S takšnim predlogom kot ga imamo zdaj pred sabo, in za katerega smo
                  tudi v odboru, kot je predsednik povedal, vendarle našli skupno soglasje in
                  podporo temu predlogu. Resnično prosim poslance in poslanke, da za tak predlog,
                  kot je zdaj pred nami v čistopisu glede usklajevanja pokojnin in denarnih
                  nadomestil v letu 1993 izglasujemo in da ga v celoti sprejmemo. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Tone Peršak. Ne? Še kdo želi razpravljati? Gospod Kopač.</p>
            </sp>
            <sp who="SDZ1:KopačJanez">
               <speaker>JANEZ KOPAČ:</speaker>
               <p>Hvala za besedo. To je eden od tistih zakonov, pri katerem se je bilo treba dolgo
                  truditi, da smo sploh doumeli, za kaj pri njih gre. Na samem matičnem odboru, kjer
                  je razprava trajala zelo dolgo, je bilo potem končno ugotovljeno, da je pravzaprav
                  večina določb, ali pa da so praktično vse določbe zapisane v tem zakonu samo
                  redakcijska izboljšava že obstoječih določb v obstoječem zakonu. Zaradi tega je
                  tudi zakon poln amandmajev, ki so praktično skoraj že amandmaji na amandma in tako
                  naprej. Ampak ne bi vas želel s tem utrujati. Rad bi pa povedal samo za vsebinsko
                  spremembo, ki je predlagana v obliki enega amandmajev matičnega odbora, na katerem
                  sem sodeloval tudi sam, vendar se z njim nisem strinjal, čeprav v poročilu o
                  pregledu amandamjev vidim, da ta amandma podpira tudi Vlada, kar me pa čudi. Tako
                  da je morda prišlo do tiskovne napake, kajti na sami seji predstavnik Vlade ni bil
                  navdušen nad tem amandmajem.</p>
               <p>Gre za amandma k 1. členu po katerem se doda temu 2. členu obstoječega zakona, nov
                  odstavek, ki se glasi: "Če v dveh ali več zaporednih mesecih mesečna rast
                  življenjskih potrebščin ne preseže 3%, se nadomestilo lahko poveča za kumulativno
                  rast cen življenjskih potrebščin za te mesece v skladu z eskalacijsko lestvico iz
                  prejšnjega odstavka.</p>
               <p>Za kaj pri tem gre? Gre za to, da se režim, kakršen je tukaj predlagan in ki naj
                  bi veljal tudi od 1. julija dalje že po obstoječem zakonu, prenaša še na čas v
                  aprilu, maju in juniju. Gre seveda za to, da se nadomestila za brezposelnost
                  usklajujejo z inflacijo hitreje od vseh drugih prejemkov, ki smo jih obravnavali v
                  teh dveh interventnih zakonih. In jaz sem proti takemu načelnemu odstopanju, kajti
                  osnova tema dvema nepriljubljenima interventnima zakonoma je bil enak režim za
                  vse. Torej ne glede na to, ali gre za plače, nadomestila za brezposelne, pokojnine
                  ali podobno. S tem gre seveda za odstopanje od tega, ki je zagotovo v veselje
                  omenjenih prejemkov tovrstnih nadomestil, vendar pa bi drugi strani opozoril, da
                  bi to pripeljalo tudi do dokaj absurdne situacije, da bi bila nadomestila za
                  brezposelne večja od najnižjih plač in gre tudi za zelo nizka nadomestila za
                  primer brezposelnosti. Skratka, jaz tej rešitvi nasprotujem, ker pa je zdaj samo
                  razprava, bom v tej smeri obrazložil svoj glas še pri samem glasovanju, ki bo
                  popoldne. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kociper.</p>
            </sp>
            <sp who="SDZ1:KociperŠtefan">
               <speaker>ŠTEFAN KOCIPER:</speaker>
               <p>Dejansko se moram pridružiti utemeljitvi gospoda Kopača in ugovoru proti temu
                  amandmaju. Dejstvo je, da je ta amandma tudi podprl. Kolikor se pa spomnim, je
                  bilo pa res tako, da Vlada tega amandmaja ni podpirala. Predstavnika Vlade ni
                  tukaj, bo, upamo, pri glasovanju in bo tudi povedal, kako je prav. Gre za to, da
                  bi dejansko nadomestila za brezposelnost, torej za brezposelne bile omejitve
                  zviševanja teh nadomestil bolj ugodno urejena kot plače, kar je absurdno. Zato
                  imamo od 1.1. tega leta ustrezen zakon o socialnem varstvu, ki ta socialni minimum
                  kvalitetno ureja. Tudi sam kot predsednik Odbora žal ne morem podpreti tega
                  amandmaja, ker bistveno drugače ureja to zadevo, kot pa pri vseh drugih prejemkih,
                  torej pri pokojninah in pri plačah. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospa Lukačeva.</p>
            </sp>
            <sp who="SDZ1:KarnerLukačMetka">
               <speaker>DR. METKA KARNER - LUKAČ:</speaker>
               <p>Spoštovani! Pravzaprav ne vem, pri katerem amandmaju bi začela ampak najboljše, da
                  kar pri tem, kjer smo sedaj. Torej gre res za amandma k 2.členu interventnega
                  zakona k 2. členu, vendar ga je tudi odbor podprl, razen, mislim, da z izjemo
                  dveh. Ta člen je vkomponiran v 1. člen in Vlada je dala tudi na to pozitivno
                  mnenje. Zdaj ne vem ali je spregledala ali kako je to naredila, ampak kot vidite,
                  Vlada ne nasprotuje, ker je povzet tam tisti člen. Podpira, ja. Ali je tako?
                     <stage>(Glas od nekod, ki se ne razume.)</stage> Ampak to bi se dalo pa tudi
                  takole obrazložiti.</p>
               <p>Poglejte, nadomestila se gibljejo, moram na primeru povedati, 60 % tistih, ki so
                  potem dalj časa na Zavodu za zaposlovanje, prinešene plače, ki naj bi rasla z
                  gibanjem povprečnih plač vseh zaposlenih v republiki. To je zakon, ki je do sedaj
                  veljal. Kot nam je vsem poznano, se ta nadomestila niso usklajevala redno, kajti
                  zakon izrecno ne določa, kdaj in v katerih časovnih obdobjih se morajo uskladiti
                  ta nadomestila. Kot vemo, odkar je zakon stopil v veljavo, so se samo trikrat
                  uskladila.</p>
               <p>Kljub odločbi ustavnega sodišča, da so brezposelni bili prikrajšani, ker se niso
                  sproti usklajevale in da je potrebno brezposelnim to razliko tudi izplačati, do
                  sedaj Vlada na to ni reagirala. Ampak ko sem jaz postavila tukaj poslansko
                  vprašanje, sem celo dobila odgovor, da morajo upravičenci vložiti pisno zahtevo v
                  roku 6 mesecev, da zahtevajo izplačilo te svoje pravice, ki jim jo zakon daje in
                  da bod izplačila takrat, ko bodo zagotovljena sredstva za to. Morda tudi drugo
                  leto. Ne vem.</p>
               <p>S tem sem vam hotela samo pokazati odnos Vlade do nezaposlenih, kot da so pač sami
                  krivi za svojo usodo, kar pa veste, da ni prijetno. Malo me je prehitelo, drugače
                  bi jaz tudi ta podatek dobila o tem kolikšno je povprečno nadomestilo, moram vam
                  pa povedati, da gre za simbolične zneske. Ta člen, ki govori o kumulativni rasti
                  življenjskih stroškov, da naj bi se upoštevali za obdobje dveh mesecev, vemo pa,
                  da bo ta 2. člen veljal samo za obdobje treh mesecev, bi pomenil to, da recimo če
                  bi se slučajno dvignili življenjski stroški za 6 %, da bi se nadomestila za 1,4 %
                  povečala. Tudi še nisem imela časa izračunati, koliko je to, kajti ti podatki so
                  zelo težko dostopni nam poslancem. Morda to velja samo za opozicijske stranke, pa
                  bomo drugič, preden bodo take stvari v obravnavi, zahtevali, da se pride pred nas
                  tudi s številkami.</p>
               <p>Tako bi ta amandma bil smiseln, ker tu ne gre za velika sredstva. Ampak vam povem,
                  da ne moremo zdaj govoriti o tistih zajamčenih osebnih dohodkih. To je druga
                  stvar. To moramo zdaj ločiti.</p>
               <p>Potem imam pa še 4.a člen, s katerim se pa odbor ni strinjal, pa vam ga bom prečitala: <q>"Določbe tega zakona se ne uporabljajo pri upravičencih, ki prejemajo
                  pokojnino do višine 50 % čiste povprečne mesečne plače zaposlenega v republiki po
                  zadnjih statističnih podatkih, razen če bi bil zakon ugodnejši."</q> Ker je to
                  nekoliko komplicirano povedano, bi lahko tudi drugače obrnila ta amandma, in sicer
                  takole. V praksi, če gledamo na amandma z druge strani, bi pomenil, da razmerje 85
                  % ne velja do mejnega zneska. Ali še drugače. To pomeni, da zatečene pokojnine do
                  mejnega zneska se peljejo še naprej, nad tem mejnim zneskom pa se usklajujejo po
                  gibanju plač na ravni 85 %. To je najbrž težko slediti. Upamo, da bomo drugič
                  imeli še kakšno možnost projiciranja folij.</p>
               <p>Takojšnji učinek zakona vam bom še obrazložila, kakšen bi bil. Je zasnovan na
                  hipotezi, ampak plastično pa nekaj prikazuje. Poglejte, če je to res, podatkov še
                  ni, če je ocena prava, da so se plače za februar povečale za 17%, kar je posledica
                  tega interventnega zakona, bi to pomenilo takole. To se pravi, do tega mejnega
                  zneska bi se plače povečale, oprostite, pokojnine povečale za 17%. Nad tem mejnim
                  zneskom bi se povečale približno za 2% manj, torej 15%. Razlika nastopi zato, ker
                  je bila sedaj povprečna pokojnina na ravni 86,9%, zakon jo je pa znižal na 85%. In
                  ta razlika tukaj nastopi. Tehnično je to popolnoma možno izpeljati. Res pa je, da
                  bi se s tem pričela lomiti notranja razmerja v sistemu. To se pa strinjam. Seveda
                  nadaljnji učinek, ker ne moremo predpostavljati, kolikšna bo rast plač, bo sledil
                  pač gibanje plač. Jaz mislim, da bi bil morda bolj kratkoročen, kar bi bilo sedaj
                  zlasti vidno pri tem mestu.</p>
               <p>Jaz se strinjam, da je najlažje izvedljivo vse znižati, ali pa vse povišati
                  linearno. Vendar pa poglejte, mi imamo razmerje med najnižjo in najvišjo pokojnino
                  1 : 13. Oziroma za polno delovno dobo 1 : 4,7. Obljubljati spremembo sistemskega
                  zakona in se sklicevati celo na socialne kriterije, pa pomeni to isto, kot pri
                  nadomestilih za brezposelnost, bomo že enkrat, ko bo. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kopše. Kopše najprej.</p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>Spoštovani! Jaz imam majhno repliko na gospoda Kocipra pred gospo. Gospod Kociper
                  je med drugim dejal, da bo predstavnik Vlade povedal popoldan, kako je prav.
                  Predstavnik Vlade lahko samo pojasni mnenje Vlade, kako je prav, pa odloči Državni
                  zbor. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Černetič.</p>
            </sp>
            <sp who="SDZ1:ČernetičDragan">
               <speaker>MAG. DRAGAN ČERNETIČ:</speaker>
               <p>Spoštovani! Kolegica mi je sedaj povedala njeno mnenje in obrazložitev tega
                  amandmaja, ki ga je dala. Z antipatijo spremljam njeno izvajanje, čeprav sem
                  siguren, da ga večina sploh ni razumela. Kajti mi se ubadamo z interventno
                  zakonodajo, ta specifični amandma, o katerem je kolegica govorila, se pa ubada s
                  posegom v sistemsko zakonodajo. Po mojem ne morem sprejeti, če govorimo o
                  intervencijski zakonodaji, v zvezi z zakonom o pokojninah, da se tudi spuščamo v
                  razbijanje sistemske zakonodaje. Želimo, vsaj kot predstavniki upokojencev,
                  opozoriti na to, da je pokojninska zakonodaja, ki je bila sprejeta, sistemskega
                  značaja in pod nobenim pogojem ne moremo uporabljati sistemski zakon o pokojninah
                  kot nek socialni zakon. To so pravice, ki so jih upokojenci kupili takorekoč s
                  svojimi prispevki v pokojninski sklad. Kar pa je kolegica govorila, bi bil več ali
                  manj en socialni poseg, da bi tistim, ki imajo nižje pokojnine, dali v vidu nekega
                  socialnega dodatka, kajti zakon, ki velja za plače in za upokojence s sistemskega
                  vidika, ne bi prišel v poštev. Zato se osebno ne zagrevam za amandma, ki ga je
                  dala kolegica.</p>
               <p>Drugo, kar se tiče razprave, ki je bila prej o plačah, bi želel povedati to.
                  Predstavnica Vlade se ni strinjala s pozicijo, ki jo je zavzel odbor. Dva sva
                  glasovala proti, ostali so glasovali za ta amandma. Kajti zavedati se moramo, da
                  nezaposleni, če bi bil ta amandma sprejet, bi lahko dobivali večja nadomestila za
                  čas nezaposlenosti od tistih, ki so še v delovnem razmerju in dobivajo nižje
                  plače. To je pa zopet nesprejemljivo. Dajmo se enkrat otresti tistih
                  socialističnih uravnilovk in mešanja hrušk in jabolk, kajti iz tega ne dobimo
                  oranžnega soka. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima gospod Podobnik. Replika?</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Spoštovani! Podprl bi amandma k 4.a členu, v zvezi z razmerji o pokojninah. Jaz se
                  strinjam s predhodnikom, da gre za določena sistemska vprašanja. Vendar se moramo
                  zavedati, da se mi praktično že od prvega zasedanja, prvega parlamenta, srečujemo
                  s pobudami, vprašanji in mnenji itd., kako delno spremeniti sistem, kjer imamo
                  zaradi linearnega povečevanja po procentih pokojnin med pokojninami take razlike,
                  ki niso normalne. To je ocena, ki mislim, da je glede na dosedanje stanje in glede
                  na razprave, ki jih imamo tudi v drugih vejah, torej tudi glede samih plač o čemer
                  se sedaj pogovarjamo, mislim, da povsem utemeljena. In če ta predlog amandmaja
                  govori o tem, da bi se tistim, najbolj ogroženim, za 2% postopno povečevala
                  pokojnina, ta 2% pa bi izgubili tisti, ki imajo recimo v tem trenutku nad 85 tisoč
                  tolarjev pokojnine, potem mislim, da je to dejansko določena sistemska sprememba.
                  Mislim, da je tudi povsem utemeljena. In če jo je možno tudi v okviru interventne
                  zakonodaje izpeljati, mislim, da je to prav. Namreč osebno sem velik skeptik, da
                  smo v stanju pripraviti tako spremembo sistemske zakonodaje, zakona o pokojninah,
                  ki bi dejansko spremenil sedanji način vsaj do te mere, da bi omogočil normalno
                  preživetje tudi tistim 30, 40% upokojencev, ki imajo te najnižje pokojnine.</p>
               <p>In še nekaj. Mislim, da je prav, da se govori o številkah, ker radi slišimo in
                  direktno vidimo, o čem govorimo, vprašanje, če prizadene za ta 2% tiste, ki imajo
                  nad 85 tisoč tolarjev pokojnine, potem mislim, da je to stvar, ki jo je možno tudi
                  argumentirati. In zato upam, da bo glede na to, da je možno ta amandma vendarle
                  sprejeti v okviru te zakonodaje in da ne ruši sistema kot takega, torej, da je
                  tudi v tem zakonu lahko sprejet, upam, da bo ta amandma v tem smislu tudi podprt.
                  Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Lukačeva. Je urejeno? Potem gospod Kopše.</p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>S tem prepričevanjem mi nekaj ni jasno. Gre za pristojne delavce, ki so na Zavodu
                  za zaposlovanje. Dobivajo zavarovalnino za primer nezaposlenosti, seveda v skladu
                  z zakonom in v skladu s prispevki za to zavarovanje. In je vprašanje, ali je
                  poseganje v to zavarovalnino, seveda v skladu z roki in trajanji po zakonu, enako,
                  kot pa socialna pomoč v primeru, ko jim preneha v skladu z zakonom to zavarovanje.
                  Na to je treba misliti. Ta del je treba dobro premisliti. Delavci so zavarovani za
                  primer nezaposlenosti. In to kar dobivajo, je zavarovalnina, ne pa socialna pomoč.
                  Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Predstavnik Ministrstva za delo je želel besedo.</p>
            </sp>
            <sp who="SDZ1:ŠtrovsMarko">
               <speaker>MARKO ŠTRAVS:</speaker>
               <p>Spoštovani predsedujoči, spoštovani zbor! Dolžan sem neko pojasnilo. Gre predvsem
                  za to, da Vlada ne podpira predloga, da bi različno obravnavali nadomestila za
                  primer brezposelnosti v času do konca junija letošnjega leta. Se pravi, da ta
                  amandma, ki je bil predložen, ni tako označen , kot je bilo rečeno. Lahko rečem,
                  da je na drugi strani tega pregleda amandmajev namesto besede, da Vlada podpira
                  amandma, prav <q>"Vlada tega ne podpira"</q>.</p>
               <p>Dovolite mi še, da povem nekaj z različnim sistemom valorizacije pokojnin, ki so
                  nižje od 50% povprečne plače na zaposlenega in pa ostalih pokojnin. To bi bilo
                  dejansko v nasprotju s sistemom pokojninskega in invalidskega zavarovanja, kakršen
                  se je ustvaril v zadnjih, verjetno lahko rečem 40 letih. Gre za to, da so
                  pokojnine pač odraz minulega dela, ali pa bolj gladko povedano, odraz vplačanih
                  prispevkov in pri tem se upošteva tudi socialni moment. Vendar socialni moment se
                  upošteva predvsem skozi sistemske ukrepe. Sistemski ukrepi v pokojninskem in
                  invalidskem zavarovanju so pa predvsem določitev najnižje pokojninske osnove, ta
                  najnižja pokojninska osnova je trenutno 26.000 tolarjev in pa institut varstvenega
                  dodatka k pokojnini. Ta varstveni dodatek dobivajo pa tisti, ki nimajo drugih
                  dohodkov in katerih dohodek na družinskega člana je nižji od zneska polne
                  pokojnine za najnižje polne pokojnine. To pomeni, tisti, ki imajo manj kot 22.000
                  tolarjev na družinskega člana, so upravičeni do varstvenega dodatka. Ta ukrep je
                  sistemske narave, ta ukrep se je že nekako uveljavil tudi med upokojenci in bi
                  bilo škoda v sedanjih razmerah, ko mora tudi na ta socialni moment gledati, ta
                  sistemski način varovanja najnižjih pokojnin zamenjati z nekim drugim, ki bi bil
                  na hitro nekako določen in bi izstopil iz sedanjega sistema.</p>
               <p>Zaradi tega Vlada ne predlaga in ne podpira različne obravnave nizkih pokojnin in
                  visokih pokojnin pri sistemu usklajevanja. Tista varnost, ki jo je nujno
                  zagotoviti najnižjim, je pa <stage>(nerazumljiva beseda)</stage> sistemske ukrepe.
                  Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Podobnik.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p> Jaz se strinjam s predstavnikom Vlade, da dejansko gre, sem že prej povedal, za
                  določeno spremembo sistema, vendar me to stalno slepomišenje pri določenih zadevah
                  zelo moti. Sedaj bom povedal nekatere stvari zelo konkretno. Danes popoldne bomo
                  imeli obravnavo proračuna oz. prvo predstavitev. V okviru tega proračuna ste
                  konkretno tudi preko dve milijardi tolarjev za pokojnine ljudi, ki prihajajo sedaj
                  vsakodnevno iz Beograda in Zagreba. To je seveda ločena stvar od te zadeve in
                  lahko rečemo, to je drugi sistem. Seveda je drugi sistem in jim dajemo 15-krat
                  višje pokojnine, kot bi jih ti ljudje, vrli borci, ki so se borili proti
                  Sloveniji, dobili, če bi bili npr. na Hrvaškem ali pa v Srbiji. In bomo rekli, to
                  je del proračuna, tega ne moremo danes tu obravnavati. Mi imamo še vedno v
                  Sloveniji en del ljudi z izjemno visokimi pokojninami, in to ljudi, za katere bi
                  pričakovali, da bodo nekje v nekih preiskovalnih postopkih, ne pa, da se sedaj
                  tukaj sprehajajo po Sloveniji in dobesedno je to pohujšanje za ljudi, ki se borijo
                  za svoje preživetje.</p>
               <p>Zato še enkrat poudarjam, jaz se strinjam, da gre za vprašanje sistema pokojnin.
                  Vendar, če je možno v tem sistemu z minimalnim popravkom, prej sem povedal, gre za
                  2%, približno za 2% bi se zmanjšale tiste pokojnine nad 85.000 tolarjev in
                  povečale te najnižje pokojnine, potem sem prepričan, da gre predvsem za vprašanje
                  politične volje, ali smo pripravljeni nekaj narediti za to, da se te razlike v
                  pokojninah vsaj delno zmanjšajo in mislim, da ne moremo reči, da bi bil kdorkoli
                  od tistih z visokimi pokojninami zaradi teh 2% tako prizadet, da bi ne mogel
                  preživeti, ali pa sprejeti tega dejstva, da je zaradi njegovega minulega dela
                  sedaj v tem smislu tukaj prizadet in gre za pripravljenost. Če te pripravljenosti
                  sedaj ne pokažemo sem prepričan, da ni nobene možnosti, da bi prišli enkrat v
                  prihodnosti do sistemske zakonodaje, ki bi na nek način bolj pravično urejala tudi
                  te razmere. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Sisinger.</p>
            </sp>
            <sp who="SDZ1:SisingerIvan">
               <speaker>IVAN SISINGER:</speaker>
               <p>Spoštovani poslanci! Moral sem še enkrat priti sem, da povem. Gre za naslednje, da
                  ne bi prišli sedaj v situacijo, da pravzaprav stvari niso jasne in bi razumeli na
                  nek način, se da na področju usklajevanja pokojnin nismo v odboru uskladili oz. da nismo zadev dorekli, je treba jasno povedati seveda pri teh zadevah sledeče,
                  kar se tiče sprememb, ki so bile navedene v tem besedilu, ki so vezane na tekst
                  prvega odstavka v 2. členu in 3. členu. Za to smo se soglasno dogovorili v odboru
                  in moram reči to, predstavnik Vlade je tu prisoten in tudi Vlada ta del podpira.
                  Res pa je, da je prišlo potem do razprave v samem odboru v zvezi z drugim
                  odstavkom, to je pa ravno to, čemur je Vlada na nek način nasprotovala, to je pa
                  tisto, če v dveh ali več zaporednih mesecih rast cen življenjskih potrebščin ne
                  preseže seveda treh procentov itd. To je pa drugi odstavek, za katerega smo enotno
                  se dogovorili v odboru, razen dveh, čemur je pa Vlada nasprotovala. Zato je v
                  poročilu našega odbora tudi tako, da se pri glasovanju seveda o tem drugem
                  odstavku posebej glasuje, v izogib seveda temu, da vendarle sprejmemo prvotno
                  predlagane spremembe usklajevanja pokojnin in da ne pride do tega, da ne bi zaradi
                  tega drugega odstavka, ki smo ga sprejeli v samem odboru, vse skupaj v bistvu bilo
                  izglasovano proti in v tem primeru bi jasno ostali na tistem, kar je bilo.
                  Usklajevanje pokojnin bi bilo tako, kot je bilo sprejeto tukaj s prvim
                  interventnim zakonom. To pa ni prav, zato smo šli v spremembe, zato smo vložili
                  maksimalne, lahko rečem skupne napore v tem odboru s predlagateljem in ostalimi;
                  seveda to vendarle moramo povedati, da bomo glasovali za ta amandma o drugem
                  odstavku posebej in seveda o tekstu predloga pa jasno tako, kot tu piše.</p>
               <p>Eno stvar moram še povedati. Danes, ko sem pogledal v današnje časopisje, moram
                  reči, da tudi novinarji včasih pač napišejo na nek način po svoje, tako kot
                  razumejo in slišijo, pišejo o včerajšnji seji odbora. Moram reči, da na odboru ni
                  bilo takšno mnenje. Moram odbor zagovarjati v tem primeru, ker sem na njem
                  sodeloval, da je pravzaprav odbor menil v tej smeri, da ne more sprejeti
                  amandmaja, ki ga je vložila gospa Lukačeva, o katerem je prej govorila in kot da
                  odbor ni bil za to, da bi nižje pokojnine hitreje usklajevali in zgornje pokojnine
                  nekoliko počasneje. Ni bilo te razprave v tej smeri in bi bilo napak, če bi se
                  recimo nekdo tako izpisal in potem vrgel senco na ostale člane odbora, ki seveda
                  nismo za to bili na tak način. Vendar obratno, povedali smo, da gre tokrat
                  resnično za reševanje interventnega zakona in da smo za to, ko bo prišlo do
                  sistemskega zakona, da se te zadeve in ti predlogi, ki jih je gospa Lukačeva
                  seveda predlagala, da se o njih resno tudi v našem odboru zagrizemo v tej smeri,
                  da vendarle v sistemu razrešimo, kako bi te spodnje pokojnine hitreje rasle oz.
                  ali z varstvenimi dodatki ali kakorkoli, vendar to ni mogoče narediti v tem
                  trenutku, ko gre za interventni zakon. Mislim, da je treba to pravilno pojasniti,
                  pravilno napisati, ker drugače zveni tako, kot da nekateri člani odbora pravzaprav
                  smo za nizke pokojnine in za visoke pokojnine, kar sploh ni res. Smo za to, da
                  nizke pokojnine čimprej popravimo, uskladimo in damo možnost hitrejšega porasta,
                  samo v tem trenutku ni čas za to<gap n=".."/></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Danica Simšič.</p>
            </sp>
            <sp who="SDZ1:SimšičDanica">
               <speaker>DANICA SIMŠIČ:</speaker>
               <p>Spoštovani! Jaz bi v bistvu rada razčistila eno dilemo, ki se je tukaj pojavila.
                  Gre za amandma g. Lukačeve, o katerem je bilo ogromno razprave tudi na samem
                  odboru. Vsi to vemo, tisti, ki smo bili tam. To določilo, naj ga še enkrat
                  preberem zato, da bom potem lažje pojasnila kjer je nejasnost.</p>
               <p>Določbe tega zakona se ne uporabljajo pri upravičencih, ki prejemajo pokojnino do
                  višine 50% čiste povprečne mesečne plače na zaposlenega v republiki po zadnjih
                  statističnih podatkih, razen, če je ta ugodnejši.</p>
               <p>Tukaj smo slišali razlago, da bi jemali tistim, ki imajo večje pokojnine in dajali
                  tistim, ki imajo nižje. Lepo prosim!</p>
               <p>Kot ste slišali, tega v tem amandmaju ni. To je razlaga. To se pravi, če želimo to
                  urediti - verjetno bo to predstavnik Vlada lažje povedal - je potrebno odločati o
                  višji prispevni stopnji. To je pa spet nekaj drugega. Torej, tega, kar gospa
                  Lukačeva pravi, tega dejansko tu notri ni. Zato bi rada vrnila razpravo na tla, da
                  vidimo, o čem se pogovarjamo in o čem razpravljamo. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Lukačeva.</p>
            </sp>
            <sp who="SDZ1:KarnerLukačMetka">
               <speaker>DR. METKA KARNER - LUKAČ:</speaker>
               <p>Se vam moram skoraj opravičiti, da imate toliko dela okrog tega amandmaja, ampak
                  mislim - veste - ko se mnenja krešejo, je pa le bistven napredek.</p>
               <p>Kar je gospod Sisinger povedal, sem vse tukaj povedala, da gre za poseg v sistem
                  in da se bodo razmerja znotraj sistema lomila, vse to sem povedala. To ni nič
                  novega in sem tudi povedala, kakšno je bilo stališče matičnega telesa do tega
                  člena,</p>
               <p>mojega amandmaja k 4.a. členu. O tem govorim. Seveda, tudi to sem povedala, da je
                  to tehnično izvedljivo.</p>
               <p>O teh 2%, kar sem pa govorila, je najbrž to dokaj težko razumeti, kot sem rekla,
                  da je skoraj treba vizualno predstavo imeti, sem pa govorila na hipotetičnem
                  primeru za naslednji mesec, kaj bi to pomenilo, če bi plače zrasle tako, kot se
                  predvideva, za 17%. To se pravi, en del pokojnin se pelje na zatečenem nivoju in
                  bi se dvignil za 17%, drugi bi pa moral pasti glede na tisto določilo 85%. Za
                  naprej o učinku nisem govorila, da se razumemo.</p>
               <p>No, mi je pa všeč, da se je sploh razmišljanje v tem smislu začelo, da je treba
                  nekaj narediti. Kdaj bomo naredili, če bomo čakali na spremembo sistemskega
                  zakona. - Veste koliko časa to traja -. Seveda, socialni koretkivi pa imajo čisto
                  drug značaj. Mislim, da naše najnižje pokojnine morajo pa tudi tolikšne biti, da
                  bodo ti upokojenci imeli primerno človeka dostojno starost.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo razpravljati? Ker ne želi nihče več razpravljati,
                  zaključujem razpravo in to točko dnevnega reda prekinjam do odločanja.</p>
               <p>Prehajamo na <title>15. TOČKO DNEVNEGA REDA</title>, to je na <title>OBRAVNAVO
                     PREDLOG ZA IZDAJO ZAKONA O VARUHU ČLOVEKOVIH PRAVIC</title>. Predlog za izdajo
                  zakona je predložil dr. Lev Kreft, poslanec Državnega zbora in ste ga prejeli s
                  sklicem. Prejeli ste tudi predlog poslanca Zorana Thalerja za dopolnitev zakona o
                  varuhu človekovih pravic. Prejeli ste mnenje Vlade k predlogu za izdajo zakona.
                  Želi predlagatelj besedo? Ja. Prosim.</p>
            </sp>
            <sp who="SDZ1:KreftLev">
               <speaker>DR. LEV KREFT:</speaker>
               <p>Hvala za besedo gospod predsedujoči. Spoštovane kolegice poslance, spoštovani
                  kolegi poslanci!</p>
               <p>Predlog za izdajo zakona o varuhu človekovih pravic s tezami je nastajal pri Svetu
                  za varstvo človekovih pravic in temeljnih svoboščin, zlasti s prispevki njegovega
                  predsednika, prof. dr. Ljuba Bovcona, večletnega raziskovalca Ustanove Onbucmana
                  prof. dr. Gorazda Trpina in sekretarja sveta, gospoda Jerneja Rovška. Predlog
                  utemeljuje razloge za pripravo zakona, obenem pa nakazuje osnovno usmeritev, ki
                  naj bi jo pripravljalci osnutka zakona sledili.</p>
               <p>Za pripravo zakona vam lahko navedem tri razloge.</p>
               <p>Prvi je seveda 159. člen Ustave Republike Slovenije, ki uvaja ustanovo varuha
                  človekovih pravic v naš sistem varstva človekovih pravic in ustreza tudi
                  priporočilom Sveta evrope državam članicam.</p>
               <p>Drugi razlog je v tem, da so strokovne podlage za uvedbo varuha človekovih pravic
                  nastajale že nekaj let. Pred sprejemom ustave in so bile v grobem nared za
                  pristopitev k pripravi zakona.</p>
               <p>Tretji razlog je v javni in politični zavesti, nastali v času tako imenovane
                  slovenske pomladi prav ob pomenu človekovih pravic in njihovega varstva. Ne kaže
                  pozabiti, da je bilo mogoče zbrati odločilno moč ljudi za spremembo nekdanje
                  vladavine, prav v obrambo človekovih pravic. Tej močno izraženi usmeritvi k
                  zaščiti pravic človeka in državljana pred krivico in samovoljo smo dolžni dati
                  tudi zakonsko oporo, ki je seveda ne predstavlja samo ustanova varuha. Ali kot je
                  povedal Lavri Lehtimaja, svetovalec finskega parlamentarnega Onbucmana na
                  ljubljanskem lanskem junijskem kolokviju. Onbucman lahko deluje samo v okolju v
                  katerem obstaja določeni minimum spoštovanja zakonov.</p>
               <p>Lahko bi dejali, da pri nas danes velja tudi obratno. Če ne bomo pravočasno
                  posegli v pravni nered in nespoštovanje zakonov z novo zakonodajo, bomo zapravili
                  tisto, kar so gibanja 80-tih let uveljavila in česar ni mogoče trajno ohraniti
                  brez pravne države, vladavine prava oziroma pravnega reda. K pravnemu redu pa vodi
                  tudi to, da hlapec Jernej pride do varuha človekovih pravic, še preden je požig
                  edino varstvo te pravice.</p>
               <p>S tem smo že pri drugem, kar vam moram povedati, in to je zakaj sem se odločil, da
                  predlog za izdajo zakona vložim sam kot poslanec.</p>
               <p>Najprej je tu položaj, ki je nastal, ko je skupaj s staro skupščino potekel mandat
                  tudi Svetu za varstvo človekovih pravic in temeljnih svoboščin, kar je vodilo k
                  dilemi, ali svet na osnovi zakonov vzpostaviti na novo, ali pa pohiteti z izdelavo
                  zakona o varuhu človekovih pravic in hkrati podaljšati delovanje ožje sestave
                  sveta do sprejema zakone. To drugo je bližja in primernejša rešitev, saj tako ali
                  tako nad nami visi ustavni zakon, ki terja do konca leta uskladitev zakonodaje z
                  ustavo.</p>
               <p>Preglednega načrta, kaj vse ta uskladitev pomeni, žal, še nimamo v Državnem zboru,
                  vendar se mi zdi, da ima zakonodaja, ki omogoča varstvo človekovih pravic,
                  vsekakor prioritetni pomen. V tem me potrjujejo tudi ugotovitve, kakršna je na
                  primer misel sodnika Vrhovnega sodišča Republike Slovenije, gospoda Toma Grgiča;
                  da odločanje o ustavnih pritožbah najbrž ni mogoče, dokler ne bo sprejet novi
                  zakon o postopku in pravnih učinkih odločb Ustavnega sodišča.</p>
               <p>Ustavno sodišče, namreč po novi ustavi - tu sem nehal navajati gospoda sodnika
                  Vrhovnega sodišča - odloča o ustavnih pritožbah zaradi kršitev človekovih pravic
                  in temeljnih svoboščin s posamičnimi akti. Upam, da se bo vzporedno s pripravo
                  osnutka zakona o varuhu človekovih pravic v postopku pojavila tudi zakonodaja o
                  Ustavnem sodišču.</p>
               <p>Predvideno je, da bi nas 14. maja letos sprejeli v Svetu Evrope, kar prinaša na
                  področju človekovih pravic, tudi številne nove obveznosti. Bilo bi neprijetno, če
                  bi še dolgo ostali brez ureditve varstva človekovih pravic po novem ustavnem redu.
                  K temu nas napotuje tudi pobuda Vlade Republike Slovenije od 11. marca 1993, da
                  podpišemo konvencijo o varstvu človekovih pravic in temeljnih svoboščin in
                  protokolov h konvenciji, še zlasti pa njen 57. člen, ki pravi: <q>"Na zahtevo
                  generalnega sekretarja Sveta Evrope mora vsaka visoka pogodbena stranka predložili
                  pojasnila o tem, kako njeno notranje pravo zagotavlja učinkovito uveljavljanje
                  vseh določb te konvencije"</q> - konec navedbe 57. člena. Varuh človekovih pravic je
                  samo en, vendar zelo pomemben del uveljavljanja in varstva človekovih pravic. Tako
                  ga opisuje že citirani Lavri Lehtimaja. Bistvene značilnosti pravega ombudsmana
                  kot si ga predstavljam, bi lahko na kratko opredelil z naslednjimi besedami:</p>
               <p>"Prvič. Ombudsman mora biti neodvisen tako do izvršilne oblasti, kot strankarskih
                  interesov.</p>
               <p>Drugič. Imeti mora široke pravne pristojnosti za nadzor javnih organov.</p>
               <p>Tretjič. Imeti mora dostop do vseh informacij, tudi če gre za dokumente strogo
                  zaupne narave.</p>
               <p>Četrtič. Uživati mora spoštovanje upravnih ustanov in vendarle mora biti lahko
                  dostopen navadnim ljudem.</p>
               <p>Petič. Pri raziskovanju in kritiki upravnih postopkov mora imeti proste roke,
                  vendar jih ne more razveljaviti ali spremeniti."</p>
               <p>V tej smeri je tudi pripravljena pobuda za izdajo zakona s tezami, seveda pa to ne
                  pomeni, da se pri pripravi osnutka ne bomo srečali z dilemami, ki jih bo treba
                  strokovno in politično razrešiti oziroma se opredeliti o njih. Tako na primer o
                  vprašanju, ali eden ali več varuhov; o načinu izvolitve in statusu, posebej v
                  zvezi z njegovo imuniteto, ki je ustavno sporna in drugih dilemah. Naj na tem
                  mestu opozoril le na dve, ki sta hkrati opozorilo na možno nerazumevanje ustanove
                  varuha.</p>
               <p>Prva nastaja, kadar se skuša varuhu človekovih pravic oziroma kadar se skuša
                  varuha človekovih pravic pooblastiti za celo vrsto življenjskih situacij, pri
                  katerih je varstvo zagotovo potrebno, vendar ga ni mogoče uvrstiti med zakonsko
                  zapovedane oblike varstva. Povsem možno je, da ombudsmana za varstvo pravic
                  potrošnikov npr. ustanovi Zveza potrošnikov. Vendar, glede na način ustanovitve in
                  priznavanja pristojnosti, tak ombudsman ni enak ustavnemu varuhu človekovih
                  pravic, saj ga ne ustanavlja Državni zbor z zakonom, ampak civilno-družbena
                  asociacija.</p>
               <p>Ne bi kazalo podleči trenutni situaciji, ko na vseh področjih potrebujemo vrsto
                  novih ustanov pravnega in ne pravnega varstva in vse to naložiti varuhu človekovih
                  pravic. Njegovo zakonsko področje je predvsem varstvo človekovih pravic iz
                  ustreznega ustavnega poglavja, posebej pa sporne situacije med državnimi oblastmi
                  in posamezniki, pri čemer ima pomembna pooblastila, ki civilno-družbenim
                  ombudsmanom - če jih bo kdo ustanavljal - ne gredo.</p>
               <p>Posebno vprašanje so ekonomske in socialne pravice, zlasti pravice zaposlenih, na
                  katerih kršenje nas vsak dan opozarjajo sindikati in zaskrbljujoče poročilo
                  Sodišča združenega dela Republike Slovenije o problematiki sodnega varstva o
                  pravicah iz delovnega razmerja, ki kaže na izjemno poslabšanje spoštovanja
                  zakonitosti v zvezi s spoštovanjem obveznosti iz kolektivnih pogodb in s področja
                  delovnih razmerij.</p>
               <p>Na to področje, ki so ga ob sodiščih združenega dela kot neke vrste varuhi, včasih
                  sicer tudi varuhi pravic delodajalca, oskrbovali tudi družbeni pravobranilci
                  samoupravljanja, varuh človekovih pravic ne more pooblaščeno posegati, saj gre za
                  spore, v katerih državne oblasti niso eden od neposrednih akterjev oziroma vsaj ne
                  bodo več, ko bo končan proces privatizacije. Je pa zagotovo varuh človekovih
                  pravic tudi pri ekonomskih in socialnih pravicah v funkciji tam, kjer se
                  pojavljata izvršna oblast ali uprava s svojimi dejanji oziroma odločbami.</p>
               <p>Predlagam vam.</p>
               <p>Prvič. Da predlog za izdajo zakona o varuhu človekovih pravic sprejmemo.</p>
               <p>Drugič. Da se pristopi k pripravi osnutka zakona.</p>
               <p>Tretjič. Da se pri tem proučijo in upoštevajo mnenja in stališča delovnih teles in
                  Državnega sveta, Vlade Republike Slovenije in našega Sekretariata za zakonodajo in
                  pravne zadeve ter stališča in predlogi iz razprave poslank in poslancev, ki bo
                  zdaj sledila. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Vlade? <stage>(Ne želi.)</stage> Predlog za
                  izdajo zakona je obravnaval Odbor za notranje zadeve in pravosodje. Poročilo ste
                  prejeli s sklicem. Besedo želi predsednik odbora.</p>
            </sp>
            <sp who="SDZ1:PuklVitodrag">
               <speaker>VITODRAG PUKL:</speaker>
               <p>Spoštovani predsedujoči, spoštovani zbor! Naš odbor, to je Odbor za notranje
                  zadeve in pravosodje, je obravnaval predlog za izdajo zakona o varuhu človekovih
                  pravic, katerega je vložil poslanec Kreft. K temu predlogu je dodatno vložil k 55.
                  tezi še spremembo teze poslanec Zoran Thaler. Mnenja Vlade k izdaji celega zakona
                  nismo sprejeli, je pa zbor obravnaval načela; obravnaval je potrebo, da se ta
                  zakon izda; obravnaval je cilje, ki se naj s tem zakonom dosežejo; obravnaval je -
                  v splošnem - ali so metode sprejemljive in pravilne v tej obliki, kot so ponujene
                  in je prišel do sklepov.</p>
               <p>Prvič, da je izdaja tega zakona izredno nujna. K temu sklepu nas je prepričalo
                  samo življenje, ko je vsem znano, da so v zadnjem času padle možnosti zaščite
                  zlasti nižjih slojev in tudi vseh delodajalcev, njihovih pravic iz dela in
                  socialnih pravic na tak minimum, da že resno ogroža socialni mir in da postavlja
                  veliko kategorijo naših državljanov v položaj, ko so, z ozirom na svoje delo,
                  skoraj brez vsakih pravic. K temu nas je še podkrepilo poročilo Sodišča združenega
                  dela in poročilo pravobranilke samoupravljanja, iz katerih podatkov se lahko vidi,
                  da je stanje že kritično. Če govorim, da je stanje kritično, menim, da stanje ni
                  sprejemljivo za državo, ki ima v svoji ustavi zapisano, da je pravna država in
                  socialna država.</p>
               <p>Mi smo v odboru predlagali, da ob ugotovitvi, da Vlada še ni dala svojega mnenja k
                  temu predlogu, da se naj zakon vzame v postopek, da se naj obravnava - ne po
                  skrajšanem postopku, ampak kot nujno potreben zakon. Ker menimo in ugotavljamo, da
                  je ta institucija namenjena predvsem za varstvo pravic in da je ravno izvršilna
                  oblast v situaciji, ko lahko, poleg gospodarstva, najbolj krši pravice človeka,
                  pri čemer do tega, v gotovi meri, tudi zakonodajna oblast ni izvzeta, čeprav nima
                  toliko možnosti in prilik za tako ravnanje, menimo, da bi končna izdelava tega
                  zakona oziroma, da bi izdelava sploh in delo tega zakona bila pridržana Državnemu
                  zboru oziroma njegovim telesom.</p>
               <p>Pričakujemo tudi, da bo Vlada imela aktivnejši odnos do tega zakona, in sicer, da
                  bo v zelo kratkem času podala svoja mnenja in stališča, ki bi bila sprejemljiva za
                  splošno razpravo. Menimo, da s tem zakonom, kljub vsej nuji in kljub dejstvom, da
                  delojemalci, zlati fizični delavci, kljub obstoju sindikatov in sindikalnih
                  organizacij, v tem času, vse do danes - tudi preko teh svojih sindikalnih
                  organizacij - v veliko primerov sploh niso imeli možnosti uveljaviti svoje pravice
                  iz dela, zlasti pa ne svoje socialne pravice in so bili kljub temu izpostavljeni
                  šikaniranju, strahu za fizični obstoj, strahu za delo, kar je privedlo do čudnega
                  stanja, ki kvarno vpliva tudi na samo etično podobo naroda in delojemalcev, to se
                  pravi, do stanja, ko se delojemalci bojijo za fizični obstoj, za svoj položaj v
                  organiziranem delu in iz tega sledi cel kup anomalij, ki niso združljive z načeli
                  moderne države, ki ima v ustavi zapisano, da je pravna in socialna.</p>
               <p>To bi bil naš predlog.</p>
               <p>K samemu predlogu za izdajo zakona pa bi - da se lahko razprava sploh odvija -
                  povedal par misli, ki v glavnem upoštevajo in temeljijo tudi na mnenjih naše
                  pravne službe, in sicer gospoda Milana Baškoviča in magistra Mira Cerarja, ki so
                  diskutabilne in jih ni treba jemati, kot da gre za dokončni predlog rešitve. Gre
                  samo za predlog, da bi poslanci pri svojih razpravah in predlogih te sugestije
                  upoštevali.</p>
               <p>Pri 3. tezi je vprašljiv pojem načela dobrega upravljanja. Tu gre za načelo, ki bi
                  bilo novo v naši pravni in tudi sociološki terminologiji in bi bilo verjetno o tem
                  premisliti in ga nadomestiti z bolj preciznim ali bolj opisnim načelom, ki bi
                  povedal smisel tega, kar se želi doseči.</p>
               <p>K 4. tezi bi bilo presoditi, in sicer s stališča ustavnega prava in s stališča
                  primernosti, če bi res bilo primerno, da Državni zbor izvoli varuha na predlog
                  predsednika Republike. To je vprašanje, o katerem bi dali mnenje tudi ostali
                  strokovnjaki, mi bi pa morali oceniti, kaj želimo doseči s tem varuhom in če bi
                  bilo to primerno.</p>
               <p>Pri 6. tezi, kjer se nalaga vsem državnim organom, da dajo temu varuhu vse
                  podatke, brez vsake omejitve, bi bilo razmisliti o tem, če je res ta varuh
                  upravičen do prav vseh podatkov, ko vemo, da so podatki različnega značaja, ali
                  samo do podatkov, ki se tičejo posameznega primera, ki so potrebni za njegovo
                  delo, za njegovo posredovanje. Ta formulacija je očitno prestroga.</p>
               <p>Postopek samega dela varuha bi moral biti posebej preciziran glede na to, da, kot
                  je že povedal predlagatelj zakona, pravzaprav funkcioniranje te institucije
                  predvideva že gotovo funkcioniranje civilne družbe. Seveda pa ima tudi, ker gre za
                  soodvisnost, ustanovitev take institucije sama na organiziranje boljše civilne
                  družbe. Tu gre za soodvisnost, vendar je potrebno pri samem postopku biti izredno
                  pazljiv, da ne bi prišlo do deviacij, s tem da bi v samem postopku in pa glede
                  posledic morda dali temu varuhu kake birokratske ali pa državne pravice, kar
                  gotovo ni v smislu te institucije, in pa seveda, da bi s tem lahko omogočili tej
                  instituciji delo. Med pripombami, ki bi bile upoštevane pri razpravi in sestavi,
                  bi bilo razmisliti o tem, da ima varuh človekovih pravic svoje delo in svoje
                  informacije pridobivati z obvezo tistih, ki jih morajo dajati, v teh hierarhijah
                  oblasti, in to v vseh vejah oblasti.</p>
               <p>Ni namreč razumljivo, zakaj bi najvišji vrh oblasti bil izvzet iz tega, da bi
                  lahko varuh človekovih pravic od njega zahteval podatke in seveda predlagal
                  ravnanje, kot se mu zdi potrebno, če so kršene človekove pravice. Tu ne vidim
                  nobenega razloga in mislim, da je to ostanek, ki je seveda v našem času in v
                  viziji, ki jo imamo kot pravna in socialna država, s funkcioniranjem urejene
                  civilne družbe, nesprejemljiv.</p>
               <p>Razmisliti bi bilo treba o imuniteti tega varuha. Imuniteta je do sedaj urejena v
                  ustavi in deloma v zakonu o poslancih in je vprašljivo, če je v skladu z ustavo,
                  da bi imel ta varuh imuniteto, katere pravzaprav pri svojem delu, za katerega tudi
                  odgovarja, seveda ne v šikanoznem obsegu, sploh ne bi potreboval.</p>
               <p>Gre še za vprašanje neodvisnosti sodstva in čeprav je osnovna zamisel varuhov
                  človekovih pravic, ki že funkcionirajo v nekaterih državah, da ne gre za
                  oblastvene organe. Velika napaka bi bila, če bi menili in dali pooblastila temu
                  organu, da lahko karkoli odloča, ukrepa. Gre za to, da ta organ opozarja, napotuje
                  na organe, ki so po ustavi in po zakonih dolžni storiti to, da se zaščitijo
                  kompletne človekove pravice, se pravi, konkretnega človeka, sam pa gotovo ne bi
                  imel in ne sme imeti takih pooblastil, kot jih je imel sedanji družbeni
                  pravobranilec oziroma družbeni pravobranilec samoupravljanja. Z administrativnimi,
                  z birokratskimi akti, ta varuh človekovih pravic ne more in ne sme posegati v
                  konkretna pravna ravnanja in v konkretne pravne odnose.</p>
               <p>Njegova naloga je predvsem, da napoti, opozarja organe, ki bi morali storiti to,
                  kar je pravilno in tega niso storili, se obrača na javnost, to seveda
                  predpostavlja tudi gotovo politično kulturo in ta kultura civilne družbe, ki pri
                  nas le nastaja, tako da bi glede tega bilo zelo precizno določiti obseg
                  pristojnosti in pa obseg dela tega varuha.</p>
               <p>Posebej bi bilo opozoriti, da je človekova pravica lahko kršena samo človeku
                  individualcu, ne pa pravni osebi.</p>
               <p>Pravna oseba ima cel kup drugih možnosti, da svoje pravice, ki niso človekove
                  pravice, uveljavlja v redni organizaciji vsake države. Varuh človekovih pravic je
                  mišljen in mora funkcionirati kot varuh tiste pravice posameznega človeka, ki je
                  konkretno človeku kršena. In to bi tudi morali v teh tezah in tudi v zakonu
                  posebej upoštevati.</p>
               <p>Civilna družba je nedorečen pojem, nedifiniran pojem. Poskušajo ga definirati
                  ustavni strokovnjaki, sociologi in ostali. Vendar menim, da kljub temu, čeprav v
                  tej sferi nisem strokovnjak, vse države z gotovo kulturno in pa civilizacijsko ter
                  politično civilizacijo in izkušnjami vedo, kaj pomeni civilna družba. Menim, da
                  namesto izraza <q>"civilna družba"</q>, ne bi iskali kakega drugega izraza, ki bi
                  verjetno bil bolj opisen in manj razumljiv.</p>
               <p>V 38. tezi bi opozoril na razmišljanje o tem, da bi bilo treba bolj podrobno
                  opredeliti elemente inšpekcijskega pregleda. Že sama beseda inšpekcija navezuje na
                  izvršilno oblast, na izvršilno dejanje, na oblastno dejanje. Tu bi morali najti
                  termine, ki bi ustrezali delu in namenu varuha človekovih pravic.</p>
               <p>V 43. tezi je jasno in razumljivo, da varuh človekovih pravic lahko predlaga in
                  tudi sproži, ne sproži, ampak samo predlaga uvedbo kazenskih postopkov, kot to
                  določajo ustrezni pravni redi, zlasti zakon o kazenskem postopku in kazenski
                  zakon. Glede tega ne bi imel posebnih ali večjih pravic.</p>
               <p>Ponovil bi mnenje, ki bi naj bilo osnovno, ko bomo poslanci o tem razpravljali in
                  ko bo ponovno naš zbor to besedilo dobil v roke, da se zavedamo kaj je varuh
                  človekovih pravic, kaj se z njim doseže, kakšna so njegova pooblastila in kdo vse
                  je podvržen njegovemu nadzoru. Kaj je varuh človekovih pravic? To je človek, ki
                  ima pooblastila, da sprejema predloge, pritožbe, opozorila in da posreduje pri
                  vseh državnih in ostalih organih, ne glede na omejitev, na najvišjo hierarhijo, da
                  se človekova pravica, ki je bila kršena, v skladu z ustavo in zakoni reši na
                  dostojen in pravilen način. To so tudi cilji tega ravnanja. Sam postopek bo pa
                  treba - v primerjavi z ostalimi državami, ki ta postopek že imajo, ob prilagoditvi
                  na naše razmere - prilagoditi in razmisliti.</p>
               <p>Še enkrat opozarjam na to dejstvo, da smo prišli v situacijo, da pri nas najbolj
                  prizadeti nižji sloj, ki ponavadi zasluži izredno malo in ki nima kakega
                  družbenega ugleda zaradi tega dejstva in ne more na drug način posredovati in se
                  zavzemati za svoje pravice, da je ta nižji sloj najbolj izpostavljen in je prišlo
                  do situacije - kar kot socialdemokrat zelo težko razumem, samo tako je - ki je
                  postala kritična in tudi že vpliva na moralno počutje, na moralo teh ljudi. Tudi
                  tisti, ki razmišljajo bolj liberalistično in imajo v mislih predvsem finančni
                  učinek gospodarstva, naj se zamislijo nad tem, da nezadovoljni delavec, ki se mu
                  kršijo pravice, ki dela v strahu za svojo eksistenco, ki se obnaša kot na pol
                  fevdalni podložnik ali kot na pol suženj, ni dober delavec in tudi ne more
                  ustvarjati ustrezne akumulacije.</p>
               <p>Menim, da bi ta institucija varuha človekovih pravic mnogo mnogo dosegla, da bi
                  lahko pričeli z resno korekturo odnosov v družbi, ki je sedaj res na stopnji, da
                  ne opravičuje zapis v ustavi, da gre za socialno državo. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Predsedniku odbora za zelo izčrpno poročilo najlepša hvala.</p>
               <p>Dobili ste tudi mnenje Sekretariata za zakonodajo in pravne zadeve in mnenje
                  Državnega sveta Republike Slovenije z dopisom 18.3.1993. Ugotavljam, da so
                  zastopane vse poslanske skupine in lahko pričnemo z razpravo. Odpiram razpravo. K
                  besedi se ji pisno prijavili Zoran Thaler.</p>
            </sp>
            <sp who="SDZ1:ThalerZoran">
               <speaker>ZORAN THALER:</speaker>
               <p>Hvala lepa. Poslanke in poslanci! Ob tem, da podpiram predlog za izdajo in osnutek
                  zakona o varuhu človekovih pravic, sem že vložil predlog za dopolnitev prehodnih
                  in končnih določb, ki mislim, da bi bil racionalen, tako za bodočega varuha
                  človekovih pravic, kot za današnjega družbenega pravobranilca samoupravljanja in
                  za nas vse skupaj. Če ta predlog čisto na kratko obrazložilm gre v glavnem za to,
                  da bi ob zadevah, sredstvih in kadrih Sveta za varstvo človekovih pravic in
                  temeljnih svoboščin bodoči varuh človekovih pravic - ombudsman - prevzel tudi
                  sredstva in kadre družbenega pravobranilca samoupravljanja, ko le-ta po zakonu
                  preneha delovati. Moj predlog na eni strani izhaja iz razlogov, ki so navedeni v
                  4. točki predloga za izdajo zakona o varuhu človekovih pravic. V 4. točki uvodne
                  obrazložitev.</p>
               <p>Predlog za dopolnitev 55. teze pa utemeljujem s sledečim: Predmet varstva
                  družbenega pravobranilca samoupravljanja bo odpadel s prenehanjem obstoja
                  anonimnega družbenega kapitala - to je z dnem 5. junija 1994, kakor določa zakon o
                  lastninskem preoblikovanju podjetij v prvem odstavku 20. člena, v povezavi s prvim
                  odstavkom 52. člena. Po tem datumu družbeni pravobranilec, če tudi bi še obstojal,
                  po zakonu ne bo mogel več biti pooblaščen za varstvo lastnine, ki bo imela svojega
                  titularja.</p>
               <p>Moja obrazložitev je pisna, je precej daljša, zato tega ne bi ponavljal. Rekel bi
                  samo še to, glede na to, da ta zakon predvidela ustanovitev varuha človekovih
                  pravic najkasneje s 1.1.1994, bi ta časovni zamik šestih mesecev, med
                  ustanovitvijo varuha človekovih pravic in prenehanjem delovanja družbenega
                  pravobranilca samoupravljanja, omogočil, da varuh - to se pravi ombudsman -
                  prevzame pravobranilca ne pa obratno, ker včasih se mi zdi, da obstaja ta strah.
                  Tako, da bi - ko bo varuh ustanovljen - se lahko okrepil z inštitucijo, ki bi
                  izgubila svoj temeljni predmet varstva.</p>
               <p>Predlagam, ne glede na mnenje odbora, ki pravi, da je to tehnično vprašanje, da se
                  to uvrsti v predlog zakona; ker ne more biti samo organizacijsko vprašanje, glede
                  na to, da se ta tematika v tej tezi že obravnava, vsaj kar se tiče sedanjega Sveta
                  za varstvo človekovih pravic. Najlepša hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Marjan Poljšak.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Jaz imam pripombe k 10., 11. in 12. tezi tega osnutka zakona.</p>
               <p>Nelogično je, da kandidata za varuha človekovih pravic izbere predsednik
                  republike, ki predstavlja oblast in dominantne politične kroge. Logično je, da več
                  kandidatov predlaga kandidacijska konferenca raznih organizacij prizadetih
                  družbenih skupin. Na primer: prizadetih od krivic komunistične oblasti, socialno
                  ogroženih, invalidov, brezposelnih žensk, otrok in tako dalje. Ustrezno temu naj
                  se tekst popravi, sicer se bo z varuhom človekovih pravic zgodilo, kot s Svetom za
                  varstvo človekovih pravic, ki ga vodi gospod Bovcon. On izhaja iz politične elite
                  prejšnjega režima, ki je tudi sedanji in je sodeloval pri pisanju kazenskega
                  zakonika SFRJ leta 1977, v katerem je tudi prosluli 133. člen mišljenjski delikt.
                  Tako ima sedanji Svet za varstvo človekovih pravic predvsem vlogo ščitenja članov
                  dovčerajšnje politične elite in domačih in prebeglih neslovencev, na katere se ta
                  elita opira. Bog ne daj, da bi se tako zgodilo tudi z varuhom človekovih
                  pravic.</p>
               <p>In če uporabim slikovito primero gospoda Krefta, želim, da bo varuh človekovih
                  pravic reševal najprej probleme hlapca Jerneje, brezposelnega Kranjskega Janeza in
                  šele potem probleme jugooficirja Jovana in begunca Osmana. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Sašo Lap.</p>
            </sp>
            <sp who="SDZ1:LapSašo">
               <speaker>SAŠO LAP:</speaker>
               <p>Spoštovani! Državni svet se v mnenju 17.3.1993 k predlogu za izdajo zakona o
                  varstvu človekovih pravic s tezami za osnutek zakona, napisan na strani 2, glede
                  na predlog poslanca Državnega zbora, gospoda Thalerja, za dopolnitev 3. odstavka,
                  55. teze, Državni svet Republike Slovenije zavzema za samostojno reševanje
                  problematike družbenega samoupravljanja, in sicer ločeno od sprejemanja zakona o
                  varuhu človekovih pravic.</p>
               <p>Mi to stališče k predlogu poslanca Thalerja podpiramo glede vprašanja oziroma se
                  opravičujem, ne podpiramo in bom prebral stališče k predlogu poslanca Thalerja
                  glede vprašanja statusa pravobranilca samoupravljanja, in to k 55. tezi.</p>
               <p><q>"Zavračamo predlog gospoda Thalerja, da bi naj v okviru tega glede reševanj tudi
                  vprašanje statusa družbenega pravobranilca samoupravljanja. Podpiramo stališče
                  Državnega sveta, da se problematika družbenega pravobranilca samoupravljanja
                  rešuje samostojno in ločeno od sprejemanja zakona o varuhu človekovih pravic."</q> To
                  utemeljujemo s tem, ker menimo, da je potrebno pozicijo varuha človekovih pravic
                  zgraditi povsem na novo, tudi z drugimi ljudmi. Ljudmi, ki niso bili ujeti v spore
                  nekdanjega samoupravnega načina reševanja krivic kategorijam, delavcem,
                  nezaposlenim in upokojencem. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Metka-Karner Lukač.</p>
            </sp>
            <sp who="SDZ1:KarnerLukačMetka">
               <speaker>DR. METKA KARNER-LUKAČ:</speaker>
               <p>Vesela sem, da imamo med nami poslanca, ki je predlagal tako plemenit zakon, kot
                  je zakon o varuhu človekovih pravic. Nedvomno bi tudi sama rada prispevala k temu
                  zakonu, zato mi dovolite nekatere pripombe v razmislek.</p>
               <p>Mislim, da jih moramo vsi skupaj tehtno razmisliti. Nedvomno nam je zakon o
                  varstvu človekovih pravic izredno potreben, še bolj pa pravi varuh sam. Zato je
                  potrebno področje kar najbolj občutljivo in odgovorno urediti, sicer se nam lahko
                  zgodi, da bi dobili varuha opozicije, Vlade, predsednika države, kar sem
                  prepričana, da ni v interesu niti enega od nas. Namreč mi rabimo varuha
                  državljanov. Mi rabimo varuha oziroma institucijo nadzora nad delovanjem države,
                  njenih organov in tudi predsednika države.</p>
               <p>Prečitala sem te teze. Predlog je neinventiven v tistem delu, celo bi rekla
                  nesprejemljiv v tistih tezah, ki opredeljujejo način kandidiranja in izvolitev
                  varuha.</p>
               <p>Določbe, ki se uporabljajo za kandidiranje in izvolitev sodnikov Ustavnega sodišča
                  v tem primeru, na žalost menim, da niso uporabne, ker gre tu za dve popolnoma
                  drugi zadevi. In zato je enostavno prenos kot ga teze predvidevajo - bi rekla -
                  skregan z logiko. Namreč za kaj gre. Poglejte! Predsednik države ne more
                  predložiti parlamentu v izvolitev enega samega kandidata, torej izbranega
                  kandidata, za katerega se bo on odločil, ampak bi bilo prav, da bi predložil listo
                  kandidatov, ki uživajo podporo večjega števila državljanov. Mislim, ta cenzus je
                  treba opredeliti, normalno. Prav bi bilo, da Državni zbor sprejme, izvoli tega
                  varuha z dvotretjinsko večino, kajti tukaj mora tudi opozicija dati svoje
                  mišljenje oziroma tvorno mora tudi opozicija prispevati, tudi mi, ki smo v
                  opoziciji; za nami so državljani, ki so nas volili in dejmo jim možnost potem. Če
                  bi tako izvolili onbucmana, bi dejansko imeli varuha človekovih pravic, bolj
                  legitimno, kot z navadno večino.</p>
               <p>Prav tako ni sprejemljiva teza, da je lahko varuh ugledni pravni strokovnjak. To
                  je mnogo premalo. Kajti ni vse pravično kar je v pravnih redih različnih držav in
                  varuh ne čuva pravnega reda. Pretirana vezanost na stroko je v tem primeru lahko
                  celo škodljiva, posebno, če je nastopila profesionalna deformacija, ali tako
                  imenovana strokovna slepota. - Če vam ponazorim od dreves ne vidim gozda. To je
                  nekaj takega, kar je bilo prej že v drugačni obliki tudi na nek način omenjeno. -
                  No, zelo dobro bi bilo, če bi ta onbucmen imel tudi pravno znanje, to bi bilo
                  čudovito. Namreč, čut za pravičnost ni vezan na pravno znanje, ampak je to
                  kvaliteta posameznika, ki je vezana za osebnost.</p>
               <p>Zato predlagam, da je varuh lahko le vsesplošno ugleden državljan, ki uživa
                  zaupanje državljanov, to je zlasti pomembno, in s svojimi dejanji ni skalil
                  svojega moralno etičnega lika. Takšnemu bodo državljani zaupali in se bodo lahko
                  obračali na njega.</p>
               <p>Tudi 54. teza ni sprejemljiva, da bi se v vlogo tega inštituta enostavno
                  prekopiral Svet za varstvo človekovih pravic. Deloma so bile te stvari že
                  utemeljene in ne bi bilo dobro, če bi se ravno na področju, tam, kjer je bilo
                  največ kršitev, to se pravi, delavskih pravic, naprej odvijale stvari tako, kot so se v tem svetu odvijalo, da se je predvsem zanimal za druge stvari, to je pa
                  nekako pozabil.</p>
               <p>Še eno pripombo imam. Mislim, da bi bilo dobro tudi razmisliti o drugem konceptu,
                  in sicer takšnem kot ga imata Francija in V. Britanija. Torej, da bi se lahko
                  državljani obračali na ombucmena preko poslancev v parlamentu. Namreč, zakaj to
                  predlagam? Zato, ker bi bilo tudi mnogim poslancem potrebno več informacij o teh
                  kršitvah. Mislim, da bi bili z dejanskim stanjem v državi mnogo bolj povezani. Če
                  se bodo državljani lahko obračali direktno, bi lahko pomenilo tudi to, da se bo od
                  teh silnih vlog ta ombucmen naravnost zadušil in ne bomo dobili tistega efekta, ki
                  je potreben.</p>
               <p>Sama se nagibam k izdelavi vseh možnih variant, med katerimi bi lahko izbirali.
                  Res je to nekoliko raziskovalni pristop, samo, če imaš na voljo, da se odločaš med
                  eno in drugo, se jo pa le splača izdelati.</p>
               <p>Nadalje se popolnoma strinjam s pripombami gospoda Pukla, da naj bi pripravo tega
                  akta prevzeli odbori oziroma pristojna delovna telesa in bi se naprej oblikoval ta
                  akt v parlamentu. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim, gospod Kocijančič.</p>
            </sp>
            <sp who="SDZ1:KocijančičJanez">
               <speaker>MAG. JANEZ KOCIJANČIČ:</speaker>
               <p>Gospod podpredsednik, govorim v repliki na izvajanje poslanca Poljšaka, ki si je
                  po mojem mnenju dovolil diskvalifikacijo prof. dr. Ljuba Bavcona, sicer en dan po
                  tem, ko je nastopil v skupščini in na način, ki po mojem mnenju ni v čast temu
                  visokemu domu. Rekel je, da je prof. Bavcon pripadal eliti prejšnjega režima. Jaz
                  bi se strinjal, samo v delu tega jaz mislim, da prof. Bavcon pripada eliti
                  slovenskega naroda po znanstvenih in moralnih kvalifikacijah. Kar se tiče elite
                  režima prejšnjega, bi se dalo argumentirati prej nasprotno, ker je imel često tudi
                  v prejšnjih težave. Kolega Poljšak je rekel, da je prof. Bavcon sodeloval pri
                  pisanju kazenskega zakonika, v katerem je bil 133. člen <q>"mišljenjski delikt"</q>;
                  misli verjetno <q>"verbalni delikt"</q>.</p>
               <p>Moram povedati, da je prof. Bavcon javno, jasno in glasno vseskozi nastopal proti
                  133. členu in da se mu tega nikakor ne more šteti kot negativno. In nadalje,
                  poslanec Poljšak si je privoščil, po moje, silno neokusno primerjavo na temi, ali
                  pa na korelaciji Janez - Osman. Naj jaz, ki sem eden od Janezov, rečem, da imamo v
                  našem ustavnem sistemu zelo jasno načelo, da je pred zakonom vsak državljan enak.
                  Je pa pač tako, da je dobro tudi kritične, pa četudi najostrejše pripombe izreči
                  takrat, ko je človek, na katerega se nanašajo, prisoten. Včeraj smo razpravljalci,
                  poročevalci odbora in zbor izrazili najvišje mnenje o delu Sveta za varstvo
                  človekovih pravic in njegovega predsednika in mislim, da si ni z ničemer zaslužil
                  te vrste diskvalifikacij dan pozneje.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim, gospod Partljič.</p>
            </sp>
            <sp who="SDZ1:PartljičTone">
               <speaker>ANTON PARTLJIČ:</speaker>
               <p>Tudi jaz sem želel replicirati. Zahvaljujem se za prvi del replike gospodu
                  Kocijančiču, tako, da se tega ne bi dotikal. Kar pa zadeva, pravzaprav niti ni
                  polemika, je za premisliti, če se naj bi ta zakon imenoval zakon o varuhu
                  človeških pravic, potem se najbrž mora na nek način nanašati na Janeze in Jerneje
                  in tudi na Osmane in Jovane, razen, če lahko dokažemo, da Osman in Jovan nista
                  človeka. V tem primeru je to možno, da se na njiju ne nanaša, ali pa ta zakon
                  preimenujejo v varstvo čistokrvnih Slovencev. Mislim, da to dilemo imamo. Hvala
                  lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo razpravljati? Ker ne želi več nihče razpravljati,
                  zaključujem razpravo in to točko prekinjam do odločanja.</p>
               <p>Torej po dopoldanskem smo rekli, da bomo imeli pavzo - naprej imamo še nekatere
                  točke - mislim pa, da tako hitro ne bomo končali in bi dali besedo Kožuh-Novak
                  Mateji, ki je prosila za 2 minuti.</p>
            </sp>
            <sp who="SDZ1:KožuhNovakMateja">
               <speaker>DR. MATEJA KOŽUH - NOVAK:</speaker>
               <p>Spoštovani kolegi poslanci! Ganjena sem nad gesto kolegov, ki so mi podarili
                  prekrasno cvetlico za materinski dan.</p>
               <p>Doživeti materinstvo je ena redkih sreč, ki so dane ženskam v sodobnem svetu. Zato
                  menim, da sodi med srečnejši del našega občestva, ker mi je bilo dano materinstvo
                  doživeti 4-krat.</p>
               <p>Izkoriščam pa priliko, da ta visoki zbor kot zakonodajno oblast naše mlade države
                  in kot predstavnika našega malega naroda opozorim, da si s poveličevanjem
                  materinstva, ob zavestnem zanemarjanju vloge očeta v moderni družbi, delamo
                  medvedjo uslugo, saj brez očeta materinstva ni. Kajti to ni primerna metoda za
                  motivacijo starševstva.</p>
               <p>Namenoma bom pustila rožico v dvorani, dalo sem jo v vazo, da bo malo dlje
                  zdržala, do konca zasedanja zbora. S tem vas bom skušala spomniti, dragi kolegi
                  poslanci, kako res lahko pokažete vašim življenjskim družicam, da jih imate za
                  enakovredne življenjske sopotnice, da jim danes zvečer, ko se bosta oba utrujena
                  vrnila iz službe, enkrat vi polikate bluzo in prišijete manjkajoči gumb, da vi
                  skopate otroke in jim pripravite obleko za jutri in da v soboto, ko boste stran od
                  državniških nalog, enkrat vi skuhate kosilo, pomijete posodo, napolnite pralni
                  stroj, polikate oprano perilo in pospravite stanovanje. Samo če boste taka dela
                  sprejeli kot del vašega vsakdana in s tem razbremenili vaše ženske, jih boste
                  tisti, ki si to seveda še lahko privoščite med nami, prepričali, da se bodo
                  odločile še za kakšno nosečnost. In še vaše lastno življenje bo bolj kvalitetno,
                  saj boste imeli ob sebi sproščeno, radostno, sproščujočo življenjsko sopotnico, ne
                  pa kisle, prezgodaj ostarele, večno utrujene žene, ki bi se ji marsikdo med vami
                  zlahka odrekel.</p>
               <p>Verjemite mi, imeli boste več otrok, pa še vam ne bo potrebno prezgodaj umirati,
                  kot se vam to dogaja danes. <stage>(Aplavz.)</stage></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Še dve informaciji preden gremo na pavzo. Mandatno-imunitetna komisija ima ob
                  12.30 sejo v sobi 217.</p>
               <p>Pomočnik generalnega sekretarja Erik Skočir vse poslanke in poslance obvešča, da
                  29.3.1993 ne bo predstavitve informacijskega sistema. O novem terminu se bomo
                  posebej dogovorili in vas o tem posebej obvestili; predvidoma bo nov termin v
                  ponedeljek, 5.4.1993. Sestanka ne bo, ker ima večje število delovnih teles ta dan
                  sejo in bi potem spet odpadlo.</p>
               <p>Sejo bomo nadaljevali točno ob 14.00 in po poslušanju ekspozejev bomo nadaljevali
                  z delom, in sicer z odločanjem. Tako, da prosim, da smo vsi tukaj navzoči ob 14.00
                  uri.</p>
            </sp>
            <stage type="time">(Seja je bila prekinjena ob 12.15 uri in se je nadaljevala ob 14.07
               uri.)</stage>
            <sp who="SDZ1:RigelnikHerman">
               <speaker>MAG. HERMAN RIGELNIK:</speaker>
               <p>Spoštovane kolegice poslanke in kolegi poslanci, gospe in gospodje! Nadaljujemo
                  sejo Državnega zbora, na katero sem povabil tudi predsednika Vlade Republike
                  Slovenije, dr. Janeza Drnovška. Poleg tega še guvernerja Banke Slovenije, dr.
                  Franceta Arharja, generalnega direktorja Zavoda za pokojninsko in invalidsko
                  zavarovanje Republike Slovenije, gospoda Janeza Prijatelja ter vršilca dolžnosti
                  direktorja Zavoda za zdravstveno zavarovanje Slovenije, gospoda Fraceta Koširja in
                  predstavnike Vlade in vse lepo pozdravljam.</p>
               <p>S sklicem seje ste bili obveščeni, da bomo na podlagi dogovora z vodji poslanskih
                  skupin v nadaljevanju današnje seje zbora poslušali EKSPOZE PREDSEDNIKA VLADE
                  REPUBLIKE SLOVENIJE, DR. JANEZA DRNOVŠKA K PREDLOGU DRŽAVNEGA PRORAČUNA ZA LETO
                  1993, S SPREMLJAJOČIMI AKTI. Poleg tega smo povabili še guvernerja Banke
                  Slovenije, dr. Franceta Arharja, da spregovori O DENARNI POLITIKI V LETU 1993,
                  generalnega direktorja Zavoda za pokojninsko in invalidsko zavarovanje Republike
                  Slovenije, gospoda Janeza Prijatelja, ki bo govoril O IZVAJANJU POKOJNINSKEGA IN
                  INVALIDSKEGA ZAVAROVANJA V LETU 1993 ter vršilca dolžnosti direktorja Zavoda za
                  zdravstveno zavarovanje Slovenije, gospoda Franceta Koširja, ki bo govoril O
                  IZVAJANJU ZDRAVSTVENEGA ZAVAROVANJA V LETU 1993.</p>
               <p>Namen vseh štirih uvodov je, da se poleg makroekonomske politike, o kateri bo
                  govoril predsednik Vlade v svojem ekspozeju, prikažejo tudi načrtovane politike na
                  drugih področjih javnega sektorja. Prvič obravnavamo problematiko zaokroženo, na
                  način, ki omogoča jasen pregled celote že na začetku pa tudi spremljanje
                  uresničevanja začrtanih ciljev in nalog.</p>
               <p>Temu je namenjeno soočenje denarne politike s proračunsko in dohodkovno politiko
                  oziroma s politiko javnega financiranja v celoti. S tako obliko dela se prvič
                  srečujemo, vendar bo glede na to, da je Državni zbor edino stičišče, kjer se lahko
                  politike za posamezna področja, ki so med seboj na videz relativno neodvisne,
                  srečujejo in usklajujejo, to postalo naša običajna oblika dela.</p>
               <p>Ekspoze in uvodne besede, ki jih boste poslušali ob predlogu proračuna za leto
                  1993, predstavljajo temeljito podlago za poglobljeno razpravo o ekonomsko
                  političnih usmeritvah, ki jo bomo obravnavali prihodnji teden v delovnih telesih
                  zbora in nato na naslednji seji zbora. Tak je bil dogovor z vodji poslanskih
                  skupin, zato danes o ekspozeju predsednika Vlade, dr. Janeza Drnovška in
                  prispevkih gospoda dr. Arharja, gospoda Prijatelja in gospoda Koširja ne bomo
                  razpravljali.</p>
               <p>Besedo ima predsednik Vlade Republike Slovenije, gospod dr. Janez Drnovšek.</p>
            </sp>
            <sp who="SDZ1:DrnovšekJanez">
               <speaker>DR. JANEZ DRNOVŠEK:</speaker>
               <p>Gospod predsednik, spoštovane poslanke in poslanci! Moje današnje uvodne besede
                  predstavljajo začetek razprave o proračunu v letu 1993. Vlada je Državnemu zboru
                  poslala predlog proračuna, skupaj s proračunskim memorandumom, v katerem so
                  opredeljene zasnove, cilji ekonomske politike v letu 1993. Proračunske
                  kvantifikacije so usklajene s cilji ekonomske politike in s prednostnimi nalogami,
                  ki jih želimo dosegati letos.</p>
               <p>Predložili smo tudi napoved gospodarskega razvoja v letu 1993 s projekcijami in
                  ocenami za razvoj v letu 1994 in 1995. V svojih uvodnih besedah ne bom ponavljal
                  vseh kvantifikacij, ki jih vsebujejo vsi ti dokumenti, skušal pa bom poudariti
                  glavne kakovostne usmeritve in poudarke v ekonomski politiki, ki naj bi jo
                  spremljal in podpiral letošnji proračun z navedbo glavnih okoliščin, dilem, ki
                  spremljajo gospodarski razvoj Slovenije v tem obdobju.</p>
               <p>Naše ugotovitve kažejo, da se v letu 1993 do zdaj najmočnejše kažejo različne
                  posledice gospodarskih in političnih pretresov, ki jih je Slovenija doživela ob
                  prehodu v nov gospodarski in politični sistem, ob osamosvojitvi in razpadu
                  prejšnje države, čemur je sledila vojna v naši neposredni bližini in je zato
                  prišlo do radikalne izgube pomembnih trgov. Vse to je postavljeno v širši kontekst
                  vedno večje politične in gospodarske nestabilnosti v svetu, recesije in zaostrenih
                  možnosti prodaje, tudi na razvite zahodne trge.</p>
               <p>V preteklem obdobju so ne nakopičili predvsem negativni učinki teh sprememb,
                  medtem ko pričakovanih pozitivnih učinkov, ki naj bi jih prinesla zamenjava
                  gospodarskega sistema, še ni. To je razumljivo, saj bi bilo tudi povsem
                  nerealistično pričakovati, da je mogoče čez noč zamenjati gospodarski sistem, čez
                  noč vzpostaviti vse institucije tržnega gospodarstva, ki so nam prej manjkale in
                  da bodo vse te institucije in mehanizmi takoj enako učinkoviti, kot v razvitih
                  tržnih gospodarstvih, kjer so jih neprekinjeno vzpostavljali desetletja ali
                  stoletja.</p>
               <p>Temu je treba dodati vedno očitnejše pomanjkanje ustrezno usposobljenih kadrov, ki
                  bi bili zmožni hitro izpeljati vse gospodarske in sistemske spremembe in bi bili
                  zmožni v novih institucijah enako učinkovito delovati, kot skozi generacije
                  vzgajani in pripravljeni managerji v zahodnih tržnih gospodarstvih. Res pa lahko
                  temu dodamo nekatere prednosti, vsaj sam jih tako ocenjujem, ki se kažejo v naši
                  zmožnosti za izvajanje sprememb, v dodatni motivaciji glede na velikokrat že
                  okostenele strukture v starejših tržnih gospodarstvih.</p>
               <p>Dodatna motivacija bi morala biti tudi osamosvojitev Slovenije, vzpostavitev
                  samostojne države, vendar je včasih videti, da se je že nekoliko izčrpala kot
                  motivacija.</p>
               <p>Nova država se mora sicer prebijati v izjemno zapletenih mednarodnih okoliščinah.
                  Sodim, da smo v zadnjih dveh letih dosegli tisto, kar je v takih okoliščinah bilo
                  objektivno možno. Inflacijo smo korenito zmanjšali, v gospodarski menjavi s svetom
                  smo dosegli več, kot smo sami in zunanji opazovalci pričakovali v tako kratkem
                  času. Vzpostavili smo sorazmerno trdno valuto. V primerjavi z drugimi državami v
                  prehodu, je Slovenija objektivno dosegla več, zlasti če upoštevamo politične in
                  gospodarske okoliščine ob razpadu prejšnje države.</p>
               <p>Glavni problem je upadanje gospodarske dejavnosti, saj se je v zadnjih dveh letih
                  zmanjšala za 15%, kar je spremljalo naraščanje brezposelnosti. Problemi
                  brezposelnosti se še posebej zaostrujejo v zadnjem času, saj so v preteklem
                  obdobju številna podjetja odlagala nujne prilagojevalne ukrepe, vzdrževala večjo
                  zaposlenost, kot jo je omogočala prodaja v novih razmerah, sedaj pa prihajajo do
                  meje, kjer ni več rezerv in se z nikakršnimi ukrepi ne da več podaljševati
                  prejšnjega stanja.</p>
               <p>Gospodarska kriza v realnem sektorju se je prenašala v finančni sistem. Kaže pa se
                  v izredno visokih izgubah podjetij in bank, v finančni nedisciplini, naraščajočem
                  številu podjetij z blokiranimi žiro računi in takšnih, ki so zrela za stečaj. To
                  je dodatno zaostrilo položaj bank, ki so bile že iz 80-ih let obremenjene z
                  neizterljivimi posojili. Temu bremenu pa se je pridružil še razpad centralnega
                  bančnega sistema v prejšnji državi in takrat nastalih in še vedno odprtih vprašanj
                  nasledstva prejšnje države.</p>
               <p>Notranja dolžniška kriza se je zato koncentrirala v bančnem sistemu, ki je zaradi
                  velikih razsežnosti sam ne more razrešiti. Zato smo se letos odločno lotili
                  sanacije bančnega sistema. Kljub korenitim sistemskim spremembam na vrsti področij
                  v zadnjem letu in pol najbolj kritične institucionalne reforme še niso bile
                  izpeljane. Ključni zakonodajni okvir je bil postavljen šele konec lanskega leta s
                  sprejetjem zakona o lastninjenju podjetij. Zato se mora letos končno intenzivneje
                  začeti proces lastninjenja. Očitno je, da je to nujen pogoj za vzpostavitev nove
                  gospodarske lasti. Nejasna lastninska razmerja v prehodnem obdobju otežujejo
                  učinkovito izvajanje tekoče ekonomske politike in učinkovito podjetniško
                  prilagajanje.</p>
               <p>Velikokrat je videti, da smo se odločili za lastninjenje bolj načelno, ker so take
                  pač svetovne razvojne smeri in ker z neopredeljeno lastnino očitno ni možno
                  učinkovito gospodariti. Dejansko se še ne zavedamo, kaj dejansko pomeni
                  lastninjenje, zasebna lastnina podjetij in še ni polnega sprejemanja vseh posledic
                  lastninjenja.</p>
               <p>Dodatna težava je zapoznelo vzpostavljanje pravil igre in pogosti sumi, da gre za
                  nepravilne, divje privatizacije in da se v tem nejasnem prehodnem obdobju
                  neupravičeno akumulira kapital pri določenih strukturah ljudi, večina pa izgublja.
                  To nas v zadnjem času posebej navaja k veliko večji pozornosti, da do konca
                  oblikujemo vsa pravila igra, vse izvedbene predpise za lastninjenje in da z
                  ustrezno dejavnostjo vseh državnih organov skušamo preprečevati nepravilnosti in
                  odklone od formalno sprejetih pravil igre.</p>
               <p>Če tega ne bomo storili, je vse očitneje, da lahko zaostrene gospodarske in pri
                  tem tudi socialne razmere, skupaj z lastninsko reformo, ki bi jo ljudje ne
                  sprejeli oziroma bi ji očitali nelegalnost in zato poudarjeno nepravičnost,
                  povzročijo nenadzirane izbruhe nezadovoljstva in porušijo že tako napeto socialno
                  in politično ravnotežje. Po vseh težavah, s katerimi se srečujemo, je še najbolj
                  trdno izhodišče, vsaj takšno je moje mnenje, da poti nazaj ni. Samoupravljanje in
                  družbena lastnina z ustrezno enostrankarsko politično strukturo so se izčrpali. Že
                  10 let pred razpadom prejšnje države smo bili priča gospodarski stagnaciji in
                  nezmožnosti vzpostavitve novega razvoja. Da ni poti nazaj, se morajo zavedati tudi
                  tisti, ki v zadnjem času zaostrujejo socialne konflikte in grozijo z velikimi
                  štrajki in blokadami. Preseneča nas, da smo v zadnjem času med tistimi, ki so tako
                  glasno protestirali proti vladni politiki, v prvih vrstah velikokrat videli ljudi,
                  ki so bili priviligirani v prejšnjem sistemu, ki so ugoden materialni položaj
                  obdržali tudi zdaj, so pa glasnejši od tistih, ki so resnično v težkem
                  eksistenčnem položaju.</p>
               <p>Vlada se zaveda, da so nekateri sloji prebivalstva močno prizadeti pri sedanjem
                  gospodarskem prilagajanju. Zavedamo se tudi, da moramo spoštovati merila socialne
                  pravičnosti, prisotna v zavesti naših ljudi, hkrati pa vemo, da so naše materialne
                  možnosti izjemno omejene in predlog letošnjega proračuna nazorno kaže, kako
                  racionalno je treba razporejati sredstva za posamezne namene. Vendar pa se Vlada
                  hkrati zaveda, da ne more odstopiti od začrtane gospodarske politike, saj bi njen
                  zlom v skrajnosti zaostril vse gospodarske in socialne razmere in daleč v
                  prihodnost odmaknil tisto točko, ko bo nujno gospodarsko prilagajanje končano in
                  bomo lahko vzpostavili nov gospodarski razvoj, večjo zaposlenost in boljši
                  standard.</p>
               <p>Problemov ne bomo reševali neinstitucionalno, na cesti, pač pa v normalnem
                  demokratičnem odločanju s parlamentarnim sistemom, s pripravljenostjo, da socialno
                  ravnotežje dosegamo in okrepimo tudi s pogajanji in dogovori med Vlado,
                  predstavniki delojemalcev in predstavniki delodajalcev.</p>
               <p>Spoštovane poslanke in poslanci, dovolite ob tem še nekaj besed o politiki
                  dohodkov, ki je v zadnjem času tako razburila našo javnost. Proračun je zasnovan
                  na predpostavkah, da bodo letos veljala takšna gibanja osebnih dohodkov in
                  pokojnin, kot izhajajo iz intervencijskih zakonov, ki jih je pred kratkim
                  predložila Vlada in ki jih je sprejel parlament. Podrobnejši pregled proračunskih
                  kvantifikacij nam pokaže, da so vse bilance izjemno napete že ob tej predpostavki,
                  torej ob predvidenem umirjanju rasti dohodkov v prejšnjem letu. V tem primeru bo
                  možno tudi zapreti financiranje proračuna z najnižjim primanjkljajem in ga pokriti
                  neinflacijsko. Če te predpostavke ne bodo držale, bo proračun v krizi. Porušene
                  bodo predpostavke, na katerih smo predvidevali tudi nadaljnja gospodarska gibanja,
                  seveda v negativni smeri.</p>
               <p>Z ukrepi, ki smo jih predložili, nismo merili v izjemno hudo zategovanje pasu, pač
                  pa v razumne prilagojevalne ukrepe, sprejemljive za vsakega državljana, ki mu ni
                  vseeno, kako bo živel jutri. Slabosti administrativnega urejevanja gibanja plač se
                  v Vladi močno zavedamo. Zato že zdaj pospešeno pripravljamo dve možnosti za njihovo zamenjavo. Gre za možnosti, ki sta lahko alternativni ali komplementarni.
                  Ena je nadomestitev administrativnih omejitev z davčnimi instrumenti, druga pa
                  priprava in sklepanje sporazuma o socialnem ravnotežju, ki bi vseboval tudi
                  dogovor o ekonomsko vzdržnem gibanju plač v tem prehodnem obdobju.</p>
               <p>Vlada je trdno odločena, da bo vztrajala pri svojih usmeritvi stabilnosti in s
                  svojimi ukrepi skupaj z ukrepi Banke Slovenije zagotavljala takšno stabilnost
                  valute, ki je v sedanjih razmerah možna in smiselna. Inflacijske stopnje preko 3,
                  4% mesečno bi v naše gospodarstvo vnesle nov element špekulativnosti in
                  nestabilnosti, ki bi po našem trdnem prepričanju ogrozil gospodarsko prilagajanje
                  na realnih podlagah. Izkušenj z hiperinflacijo imamo veliko iz prejšnje države in
                  ne želimo ponovno zapasti v kronične inflacijske cikluse. Spomnimo se lahko tudi,
                  da smo v preteklosti velikokrat ugotavljali, da inflacija najbolj prizadene
                  socialno najbolj ogrožen del prebivalstva, saj se ta najtežje zaščiti pred njo in
                  nima možnosti, da se rešuje z različnimi špekulativnimi potezami.</p>
               <p>Vlada bo premišljeno izvajala cenovno politiko, ki je v njeni pristojnosti in
                  postopno odpravljala nekatera cenovna nesorazmerja, ki so se vzpostavila v
                  preteklem obdobju. Tako, da dinamika obravnavanja teh cen ne bi izzvala novih
                  inflacijskih pričakovanj in pritiskov.</p>
               <p>Naši izračuni kažejo, da moramo letos v globalu še pričakovati manjši padec
                  gospodarskih aktivnosti in zaposlenosti. Z različnimi ukrepi gospodarske politike
                  in tudi s transferi, ki so predvideni v proračunu, bomo poskušali tak padec čim
                  bolj zmanjšati oziroma ustaviti med letom.</p>
               <p>Ocene kažejo, da bi bilo možno že drugo leto pričakovati oživljanje gospodarskih
                  dejavnosti in zaposlenosti ter stopnjevanje rasti v naslednjih letih. Seveda bo to
                  držalo, če bomo uresničili predpostavke gospodarske politike in tudi proračunske
                  politike in pa v precejšnji odvisnosti od zunanjih gospodarskih gibanj, kjer pa
                  projekcije izhajajo iz zaostrenih, precej negativnih predpostavk.</p>
               <p>Slovenija bo očitno vedno močno odvisna od mednarodnih gospodarskih gibanj in od
                  svojega izvoza. Domači trg je premajhen, da bi lahko gibanja in instrumenti na tem
                  trgu odločilno vplivali na gibanje gospodarskih dejavnosti v Sloveniji. Zaradi
                  majhnosti ekonomskega prostora je tudi instrumentarij ekonomske, zlasti denarne
                  politike velikokrat zelo omejen. Zato tudi težko odgovorimo na pogoste zahteve o
                  spodbujanju izvoza z monetarnimi ukrepi, saj ni to porušilo različna gospodarska
                  ravnotežja. Težko tudi dodatno vzpodbujamo izvoznike z neposrednimi subvencijami,
                  ker za to ne ustvarjamo zadostnih finančnih viškov, ki bi jih lahko dodatno s
                  proračunom usmerili v ta namen. V tem prehodnem obdobju vzdržujemo nekatera
                  stroškovna in cenovna razmerja, ki so relativno ugodna za naše izvoznike in s tem
                  kompenziramo nekatere obremenitve, ki so pri nas relativno višje. Pričakujemo, da
                  bodo transferji, ki jih iz proračuna usmerjamo v sanacijo bank in podjetij,
                  bistveno olajšali položaj naših izvoznikov, saj naj bi znižali stroške
                  financiranja in vsaj zmanjšali nekatere obremenitve iz preteklosti. Očitno pa je,
                  da bodo naši izvozniki svojo konkurenčnost dosegali predvsem z notranjo prenovo in
                  racionalizacijo poslovanja, država pa bo morala izpolniti predpostavke o
                  relativnem zmanjševanju javnega sektorja v prihodnjih letih, ki smo jih prikazali
                  v proračunskem memorandumu.</p>
               <p>Pričakujemo, da bo letos zaživela naša izvozna banka in da se bomo po sanaciji
                  bančnega sistema pričeli postopno vključevati v mednarodne finančne tokove, kar
                  naj bi postopno izenačilo položaj naših izvoznikov s svetovnimi tudi na finančnem
                  področju. Vlada bo nadaljevala z uporabo nekaterih finančnih instrumentov, ki so
                  že sedaj pripeljali do delnega znižanja obrestnih mer in izvajala pritisk, da se
                  vzporedno s sanacijo bančnega sistema obrestne mere še naprej znižajo in
                  približajo primerljivim v svetu.</p>
               <p>Vlada bo skušala zagotoviti učinkovito delovanje sklada za razvoj gospodarstva in
                  agencije za sanacijo bank in zagotoviti koordinacijo njunih aktivnosti, da bi
                  lahko izpeljali in končali proces prestrukturiranja preštevilnih podjetij, ki so
                  ve težavah in so svoje poslovanje prenesla na sklad za razvoj. Usmeritev bo še
                  naprej, da država ne more financirati kroničnih izgubarjev, pač pa, da s svojim
                  inštrumentarijem preko navedenih agencij skuša predvsem ustvariti izhodiščne
                  pogoje za tista podjetja, ki bi v prihodnje lahko rentabilno poslovala, če jim
                  pomagamo razčistiti obremenitve iz preteklosti. Pričakujemo, da bodo letos proces
                  prestrukturiranja podjetij in bank podprle tudi nekatere mednarodne finančne
                  ustanove, zlasti Svetovna banka in Evropska banka za obnovo in razvoj. Pogajanja o
                  tem so v teku in pričakujemo kmalu konkretne dogovore.</p>
               <p>Spoštovane poslanke in poslanci, dovolite, da vam podam še nekaj konkretnejših
                  pogledov na samo proračunsko problematiko. Državni proračun je najpomembnejši
                  letni gospodarski akt vsake vlade in države, še posebej v tržnih gospodarstvih. Z
                  njim se ne opredeljujeta le obseg in sestava javnih prihodkov in izdatkov, ampak
                  je sam po sebi eden izmed najpomembnejših ukrepov gospodarske politike. V mnogih
                  državah parlamentarne demokracije je zato začetek proračunske razprave tudi
                  nekakšen simboličen uvod v novo parlamentarno leto. Slovenija tovrstne tradicije
                  iz različnih razlogov še nima, vendar pa osamosvojitev, razvoj politične
                  demokracije in tržno gospodarstvo narekujejo korenite spremembe dosedanje prakse
                  tudi na tem področju.</p>
               <p>Vlada se zaveda obveznosti in odgovornosti za izvedbo teh sprememb, zato je k
                  osnutku zakona o proračunu Republike Slovenije za leto 1993 priložila proračunski
                  memorandum kot podlago za čim bolj tehtno in vsebinsko proračunsko razpravo. Z
                  njim Vlada prvič na takšen način predstavlja poslancev in vsem slovenskih
                  državljanom kot davkoplačevalcem in kot neposrednim ali posrednim prejemnikom
                  proračunskih sredstev celovito informacijo o javni porabi in usmeritvah vladne
                  gospodarske in socialne politike v tekočem letu. Na ta način želimo kar najbolj
                  pregledno in smiselno umestiti gole proračunske številke v širši kontekst
                  gospodarskih razmer, ciljev in politik.</p>
               <p>Poleg proračunskega memoranduma bi želel opozoriti še na nekaj novosti in
                  izboljšav proračunskega načrtovanja, ki niso le metodološko analitične, ampak
                  pomenijo vsebinsko prilagajanje vloge javnih financ in odločanja o njih zahtevam
                  tržnega gospodarstva in pravno urejene države. Tako poleg proračuna Republike
                  Slovenije prikazujemo še prihodke in odhodke drugih dveh velikih javno finančnih
                  skladov na ravni države, pokojninsko-invalidskega in zdravstvenega zavarovanja ter
                  proračuna občin. Sintetična slika javnih financ v Republiki Sloveniji je prikazana
                  v globalni bilanci javne porabe.</p>
               <p>Velja tudi poudariti, da je državni proračun tokrat prikazan z mednarodnimi
                  sprejetimi standardi javno-finančne statistike. Kar omogoča potrebno preglednost
                  in pa neposredno mednarodno primerljivost.</p>
               <p>Prvič prikazujemo tudi višino in strukturo javnega dolga države. Nenazadnje za
                  urejeno državo in njene finance je pogled na prihodnost, ki seže čez konec
                  tekočega proračunskega leta, preprosto nujen. Zato uvajamo nov način
                  srednjeročnega proračunskega načrtovanja v obliki javnih finančnih projekcij do
                  leta 1995, o katerih naj bi se v okviru proračunske razprave izrekli tudi
                  poslanci. Te sicer ne pomenijo zavezujočih parametrov, saj se zavedamo, da je v
                  razmerah spreminjanja gospodarskega sistema negotovost celo glede bližnje
                  prihodnosti velika. Z njimi le želimo v proračunskem postopku zagotoviti večjo
                  predvidljivost, sistematičnost in učinkovitost, saj bodo v parlamentu sprejeti
                  sklepi služili Vladi kot izhodišče za pripravo proračuna in politike na posameznih
                  področjih za leto 1994.</p>
               <p>Temeljno navodilo pri snovanju teh projekcij je bilo zmanjšanje celotne fiskalne
                  obremenitve, predvsem z zmanjšanjem prispevnih stopenj, ob takšnem proračunskem
                  primanjkljaju, ki ga je še možno neinflacijsko pokriti.</p>
               <p>Tako naravnano proračunsko politiko predlagamo v trdnem prepričanju, da je to za
                  Slovenijo, z majhnim in odprtim gospodarstvom, eden glavnih pogojev za prehod iz
                  nezadovanja v gospodarsko rast.</p>
               <p>Celotni odhodki javnega sektorja so še vedno zelo veliki; kar 583 milijard
                  tolarjev, kar je realno za 3% več kot lani, predvsem zaradi rasti odhodkov v
                  pokojninsko-invalidskega zavarovanja in državnega proračuna. Vlada se zaveda, da
                  je takšen obseg javne porabe visok, še posebej za državo na takšni stopnji
                  razvoja, kot je Slovenija. Prebivalci Slovenije dobivajo več kot 60 različnih
                  denarnih prejemkov iz socialnih pravic. Vir za te prejemke so javna sredstva, ki
                  se zbirajo v proračunih, Zavodu za invalidsko-pokojninsko zavarovanje in Zavodu za
                  zdravstveno zavarovanje.</p>
               <p>Zato je delež bruto domačega proizvoda namenjen socialnim prejemkom lani znašal
                  okrog 17%, letos naj bi se dvignil na 19%. Torej socialna komponenta, tako v
                  proračunu kot v celotni bilanci javne porabe, je izrazita.</p>
               <p>Vlada bo letos pripravila potrebne analize in predlagala takšne spremembe v
                  sistemih zagotavljanja socialnih pravic, ki bodo v naslednjih letih zagotovile
                  uresničitev srednjeročnih javno-finančnih ciljev, v skladu z opredelitvami iz
                  proračunskega memoranduma in sklepi tega parlamenta. Torej, na nek način
                  predlagamo oceno ali tudi revizijo vseh pravic, ki so sedaj zakonsko vgrajene in
                  avtomatično vplivajo na proračunsko in javno porabo. Z državnim proračunom, ki ga
                  danes obravnavamo, na nek način rešujemo letos številne probleme, ki so se
                  kopičili leta in leta.</p>
               <p>Manevrski prostor fiskalne politike je zato ob številnih zakonskih določilih,
                  obvezah, zelo ozek. Na eni strani je zahteva po razbremenitvi gospodarstva, na
                  drugi strani pa pritiskajo dodatni stroški za finančno sanacijo in
                  prestrukturiranje gospodarstva, ker je vedno več brezposelnih. Vlada je ob
                  pripravljanju proračuna skušala najti ravnotežje med temi omejitvami, tako da je
                  ob zmanjšanju celotne fiskalne obremenitve v letu 1993 opredelila proračunske
                  prioritete. Proračunske prioritete pa so gospodarski nameni, sanacija podjetij in
                  bank in pa socialni transferji.</p>
               <p>Finančne obveznosti, ki jih gospodarski nameni nalagajo proračunu, so znatne.
                  Celotni znesek sredstev, namenjenih gospodarstvu, dosega že okrog 7% bruto
                  domačega proizvoda, kar je skoraj tretjina prihodkov državnega proračuna. Očitno
                  je, da se precejšen del sredstev, ki jih gospodarstvo namenja proračunu, vrača
                  nazaj v gospodarstvo in da so ti transferji pravzaprav pozitivni v korist
                  gospodarstva.</p>
               <p>Poleg gospodarskega, je dan poudarek seveda tudi drugim področjem, vendar je v
                  takšnih razmerah, ko smo precej sredstev namenili gospodarstvu in sociali, bilo
                  potrebno na nekaterih področjih doseči realna zmanjšanja, ponekod pa smo obdržali
                  realni nivo porabe, takšen, kot je bil dosežen v prejšnjem letu. Pri tem bi
                  izpostavil zlasti obseg in pa realni nivo sredstev za zdravstvo, šolstvo,
                  raziskovanje in kulturo, kjer se realni nivo sredstev ne zmanjšuje, kljub
                  številnim kritikam, ki so bile namenjene v javnosti že v toku priprave proračuna v
                  zvezi s financiranjem teh dejavnosti.</p>
               <p>Imeli smo precejšnje težave, da smo lahko zaokrožili bilance in da smo lahko
                  zagotovili realen obseg sredstev za te dejavnosti.</p>
               <p>Spoštovane poslanke in poslanci! S tem bi počasi zaokrožil svoje uvodne besede o
                  proračunskih dokumentih za leto 1993. Upam, da bodo ti dokumenti predstavljali
                  kvalitetno podlago za vašo razpravo v naslednjih dneh in tednih in pa možnost za
                  razumno odločanje. Hvala.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa predsedniku Vlade Republike Slovenije, gospodu dr. Janezu Drnovšku.</p>
               <p>Besedo ima guverner Banke Slovenije gospod dr. France Arhar.</p>
            </sp>
            <sp who="SDZ1:ArharFrance">
               <speaker>DR. FRANCE ARHAR:</speaker>
               <p>Cenjeno predsedstvo, spoštovane poslanke in poslanci, predstavniki Vlade in vsi
                  ostali, ki prisostvujete današnji razpravi! Zahvaljujoč seveda predsedniku Vlade,
                  dr. Drnovšku, so marsikatere stvari iz današnjega življenja v Sloveniji, predvsem
                  pa težave, poznane, in dejstvo je seveda, da tudi centralna banka deluje sredi te
                  ekonomije, in kakor hitro govorimo o ciljih in načrtih te emisijske ustanove, je
                  treba seveda poudariti popolnoma jasno, da je centralna banka tista, ki je
                  profesionalno zadolžena za stabilnost slovenskega tolarja, hkrati za likvidnost
                  bančnega sistema v plačilih doma in seveda v plačilih s tujino. In ne nazadnje, da
                  naj bi monetarna politika, ki jo vodi centralna banka, v celoti odgovarjala
                  skupnim gospodarskim ciljem in, kot rečeno, v teh ciljih ali pri teh ciljih, naj
                  bi bil čimbolj stabilen slovenski tolar tisti, ki naj bi deloval pozitivno pri
                  razvoju te mlade slovenske države.</p>
               <p>Na ta dejstva opozarjam predvsem zaradi tega, ker se večkrat zastavlja vprašanja,
                  predvsem pa tudi kritika, češ da Banka Slovenije vodi nerazumljivo restriktivno
                  monetarno politiko, da uničuje nekatere subjekte, da ne dovoljuje klasične
                  kreditne ekspanzije, z drugimi besedami, želi se opozoriti na mnoga dejstva, ki so
                  prirojena tudi nam Slovencem iz stare jugoslovanske prakse in predvsem v tej
                  politiki, ali pa s pomočjo te politike se vidijo možnosti, da bi Slovenija
                  premagala težave, v katerih se nahaja, na dejansko najbolj lahek način s pomočjo
                  tiskanja denarja, s pomočjo tako nam dobro znane primarne emisije.</p>
               <p>Slovenski parlament, ki je dal mandat centralni banki, smo prepričani, da je z
                  zavestjo zapisal, da je stabilnost nacionalne valute njena prva naloga in tega
                  mandata smo se že od vsega začetka zavedali, kajti spomnim naj samo to, da v tisti
                  noči, ko je bil v tem parlamentu, 7. na 8. oktober rojen slovenski tolar, je
                  naslednje jutro Banka Slovenije začela s svojim delovanjem, in sicer po konceptu
                  in v okviru meril, ki jih je predstavila tedanji vladi. Iz memoranduma, ki je bil
                  posredovan tedanji slovenski vladi, sta še danes aktualni predvsem dve
                  vprašanji.</p>
               <p>Prvič. Opozorili smo na dejstvo, da si ne predstavljamo šok terapije, kajti šok
                  terapija, glede na stare jugoslovanske razmere in na celo vrsto izkušenj v drugih
                  državah, se je izkazala za zelo uničujočo.</p>
               <p>Drugič. Glede na to, da imamo opravka z družbeno lastnino, in na dejstvo, da celo
                  v znanih kapitalističnih državah Zahodne Evrope, kjer je tako imenovani javni
                  sektor predstavljen z manjšim deležem kot je v družbeni lastnini, obstaja potreba
                  po tako imenovanem nujnem socialnem paktu med delodajalci in delojemalci, med
                  sindikati in delodajalci. Z drugimi besedami, na ti dve dejstvi smo opozorili z
                  namenom, da bi bila izvajana denarna politika toliko razumljivejša in da bi
                  dejansko s to politiko eliminirali tisto na, kar je Slovenija permanentno
                  opozarjala Beograd in s čimer se seveda Slovenija ni strinjala.</p>
               <p>Mi vsi se zavedamo, s kakšno inflacijsko stopnjo smo se poslavljali od stare
                  države in inflacija in monetarna politika, kot veste, sta si dejansko v
                  neposrednem sorodstvu. Ali z drugimi besedami: od bolj ali manj restriktivne
                  monetarne politike je v največji meri odvisna tudi inflacijska stopnja ali
                  inflacijska rast.</p>
               <p>Na ta dejstva opozarjam tudi zaradi tega, ker se pri politiki tečaja slovenskega
                  tolarja večkrat pozablja na dejstvo, in sicer zopet na to, da tudi, kadar
                  centralna banka nastopa na deviznem trgu, mora ta nastop na deviznem trgu biti v
                  funkciji stabilne domače valute, kajti najlažje je centralni banki, če ima v
                  posesti denar, tako imenovani primarni denar, da bi s takšnimi ali drugačnimi
                  posegi bistveno vplivala na dogajanja na tem deviznem trgu in s tem seveda tudi na
                  tečaj.</p>
               <p>Predsednik dr. Drnovšek je opozarjal, kaj se je zgodilo s samostojnostjo Slovenije
                  v mednarodnih in tudi domačih okvirih. S temi okviri smo se srečali tudi sami in
                  se vprašali: Kaj naj bi ob danih dejstvih bil pravzaprav cilj monetarni politiki
                  oziroma s katerimi inštrumenti naj bi se cilj, ki je stabilnost domače valute,
                  dosegel? In eno od najpomembnejših vprašanj je bilo: Ali je mlada slovenska
                  država, mlada ekonomija sposobna štartati v novo obdobje s takoimenovano politiko
                  fiksnega tečaja?</p>
               <p>Po analizi smo seveda ugotovili, da so bili tedaj pogoji za začetek takšne
                  politike, kajti vi veste, da fiksni tečaj pravzaprav predstavlja pomembno cenovno
                  sidro, če se ga lahko vzdržuje.</p>
               <p>Kako je tudi politika fiksnih tečajev ranljiva v okviru same Evropske skupnosti se
                  je zopet videlo lanske jeseni, v mesecu septembru in oktobru, ko so centralne
                  banke branile fiksne tečaje, dogovorjene v <stage>(nerazumljive besede)</stage> se
                  s popolnoma seveda drugimi resursi, predvsem pa količinami deviznih rezerv. Z
                  drugimi besedami, ob liberalnem deviznem režimu, ki ga je ta slovenski parlament
                  izglasoval meseca junija 1991, pri tem mislim seveda na devizni zakon, na drugi
                  strani ob dejstvu, da je slovensko gospodarstvo štartalo v samostojnost z izredno
                  visoko tolarsko likvidnostjo, ki je bila posledica starega monetarnega sistema, in
                  ne nazadnje seveda ob deviznih rezervah, ki jih je v tistem trenutku imela
                  Slovenija, je bilo popolnoma jasno, da pogoji za politiko fiksnega tečaja v takšni
                  situaciji niso zreli, so onemogočeni in ob takšnem odgovoru je bil seveda na mizi
                  drug odgovor. Če ni možna politika fiksnega tečaja, potem je treba začeti s
                  politiko tako imenovanega drsečega gibljivega tečaja tolarja.</p>
               <p>V tem kontekstu iskanja argumentov je seveda še cela vrsta drugih okoliščin, od
                  zmanjšanega trga do spremenjenih razmer na Vzhodu in seveda do nerešenih vprašanj
                  s tujimi upniki in ne nazadnje seveda do nerešenih vprašanj z domačimi upniki,
                  domačimi deviznimi upniki, s slovenskim prebivalstvom, ki ima v slovenskih bankah
                  seveda pomembne devizne depozite. In če se dandanašnji sprašujemo ali so devizne
                  rezerve države, banke, poslovnih bank previsoke, ali na drugi strani prihaja cela
                  vrsta želja, da se te devizne rezerve dejansko spustijo v funkcijo današnjih težav
                  slovenskega gospodarstva, potem je treba popolnoma jasno poudariti, da so te
                  devizne rezerve, upoštevaje na eni strani obveznosti, ki jih imajo banke do
                  domačih varčevalcev, na drugi strani obveznosti, ki so do tujine, seveda na
                  zavidljivi ravni, vendar kako hitro se samo upoštevajo dimenzije privarčevanih
                  deviz, se lahko ugotovi, da so pravzaprav današnje devizne rezerve, včeraj je
                  znesek bil 1,2 milijardi dolarjev, preračunano v marke, 1 milijardo 900 in toliko
                  milijonov nemških mark, to se pravi, devizne rezerve Slovenije so dan današnji na
                  tistem nivoju, ki bi lahko pokril stare obveznosti do varčevalcev in iz starega
                  deviznega varčevanja in seveda na drugi strani iz novega deviznega varčevanja. Z
                  drugimi besedami, če bi vas seveda danes vse skupaj vprašala, kateri parlament bi
                  si danes dejansko upal sprejeti odločitev, da gremo v plasmaje s takimi deviznimi
                  rezervami v nove investicije, se seveda zastavlja vprašanje, kajti najverjetneje
                  bi se znašli pred isto dilemo, pred kakršno se je ta parlament že znašel. To pa
                  pomeni, da bi zopet razreševali probleme starega deviznega varčevanja.</p>
               <p>Ne želim opozarjati na to dejstvo zaradi tega, da ne bi bilo zaupanja v slovenske
                  banke. Namreč centralana banka je na tem področju naredila več korakov v smeri, da
                  bi se to zaupanje v banke vrnilo. Kritika poslovnih bank, češ da je tako imenovana
                  obvezna devizna rezerva dan današnji v slovenskih bankah previsoka, zahtevamo 90%
                  devizno rezervo za devizne vloge občanov, so po našem prepričanju nepotrebne,
                  kajti dejstvo je, da je slovenski državljan frustriran z inflacijskimi
                  pričakovanji, in na drugi strani, da je ta država v veliki meri navajena poslovati
                  z gotovino, tako devizno, kot tudi seveda tolarsko in da ta inflacijska
                  pričakovanja in stare navade poslovanja z gotovino večkrat povzročajo velike
                  težave tudi nam, in vsi smo bili priča zadnjim dogodkom, koncem februarja oziroma
                  v začetku marca, ko so nekateri v prepričanju, da bodo tečaji seveda odšli v
                  višine, zopet povzročili nepotrebno nervozo in nepotreben strah. Kajti zavedeti se
                  moramo, da poslovanje z gotovino, tako domačo, kot devizno, predstavlja veliki
                  strošek za vse banke.</p>
               <p>Naj samo ilustrativno navedem. 10 milijonov nemških mark, koriščeno v gotovini ob
                  8% obrestni meri za nemške marke, predstavlja dnevno izgubo 2222 nemških mark,
                  nadalje, enkraten strošek 8.000 nemških mark za spreminjanje deviznega dobroimetja
                  v gotovino, da ne govorim o drugih stroških zavarovanja, transportnih stroških in
                  seveda o škodi, ki je povzročena, če v takem trenutku ni na razpolago dovolj
                  gotovine, kajti nazaj prihaja strah, češ, devizne rezerve so gotovina in ne
                  dobroimetja, ki so na računih v tujini.</p>
               <p>Vsi ti razlogi in vrsta drugih so vodili centralno banko, da se je pri tehtanju,
                  ali naj bo tečaj vodilna kategorija pri odrejanju denarne politike ali ne,
                  odločila, da ta tečaj v takih razmerah ne more biti.</p>
               <p>Druga kategorija izrednega pomena je, ali so dejansko obresti. S pomočjo obrestne
                  mere se seveda lahko tako ali drugače vodi denarna politika. Vendar pri tako
                  visokih obrestnih merah bi seveda odločitev za obrestne mere, zavestna odločitev
                  za obrestne mere pomenila, da bi, če bi želela centralna banka znižati obresti,
                  morala v obtok dati dodatne količine denarja in s temi dodatnimi količinami
                  popestriti ponudbo in povečana ponudba naj bi dejansko silila obrestne mere
                  navzdol.</p>
               <p>Če je cilj stabilnost, je seveda tudi odgovor na to vprašanje lažji, kajti dodatne
                  količine v obtoku, kot rečeno vplivajo na rast inflacije. In kot rečeno, banka se
                  je odločila, da ji bo parameter najboljše merilo pri tem dejansko povpraševanje po
                  denarju in s tem seveda količina predvsem primarnega denarja, in sicer tista
                  količina, nad katero ima centralna banka seveda posest in oblast in ima tudi več
                  ali manj točne podatke. Pri tej količini primarnega denarja je treba opozoriti na
                  naslednje dejstvo. Namreč, slovensko gospodarstvo v veliki meri, kot sem že
                  omenil, uporablja gotovino. Ta gotovina je sestavni del tega primarnega denarja in
                  pri bankah, ki so takšne kot so v Sloveniji, pri nekaterih bankah veste, da so v
                  sanaciji, da se soočajo z velikimi likvidnostnimi problemi in seveda predhodno pri
                  tem s solventnostnimi problemi, je vprašanje gotovine in premikov gotovine
                  izrednega pomena tudi za centralno banko.</p>
               <p>Namreč, opozarjam na to, da različni grafikoni, ki prikazujejo rast denarja in
                  tudi rast denarne mase, ne upoštevajo teh dejstev, ki jih ima pred očmi centralna
                  banka, dejstva, da so v določenih časovnih intervalih dejansko, da se ta gotovina
                  v obtoku tako poveča in seveda se s povečano gotovino zmanjšujejo dobroimetja na
                  žiro računih in v takih primerih mora centralna banka skrbeti, da banke z
                  likvidnostnimi težavami preživijo in v takih primerih mora dati v obtok več
                  primarnega denarja, kot pa recimo v tistem trenutku kažejo številke, in sicer
                  skupaj, seveda, z gotovino. Z drugimi besedami želim poudariti, da je prav ta
                  kategorija, količina primarnega denarja, tisti faktor in tisto sredstvo, s pomočjo
                  katerega Banka Slovenije uravnava dejansko na eni strani ponudbo, na drugi strani
                  pa na tej podlagi kreira svojo denarno politiko. Kaj to pomeni pravzaprav za
                  gospodarstvo, kaj to pomeni za banke?</p>
               <p>Namreč, omenil sem, da so nekatere banke v velikih težavah, hkrati poudaril, da je
                  centralna banka odgovorna za likvidnost plačil doma in v tujini in ob takšnem
                  sistemu kot ga ima Slovenija in ga je podedovala in pretekle države, to pomeni,
                  državno jamstvo za depozite je alternativa, ali banki pomagati ali banki ne
                  pomagati. Pravzaprav ta alternativa ne obstoja. In na drugi strani, ob takšni
                  bančni strukturi in deležu bank na tem trgu, predvsem posameznih bank ali skupine
                  bank, je seveda odgovor na to alternativo, ali gre lahko takšna banka v stečaj ali
                  likvidacijo, popolnoma jasen, kajti metode so znane, modeli so znani in
                  preizkušeni ravno v tržnih ekonomijah. Zato se je tudi Slovenija zavestno odločila
                  ob takšnih izbirah, če te obstojajo, da bo razreševala te probleme in pomagala
                  bankam z namenom, da se v končni fazi dobi nova bančna struktura v Sloveniji in z
                  namenom, da bosta ta nova bančna struktura in konkurenca na tem trgu, vplivali na
                  tem trgu in s tem seveda na zniževanje stroškov, tako kar zadeva ceno denarju kot
                  tudi ostalih bančnih stroškov.</p>
               <p>Ob tem se nadalje zastavlja osnovno vprašanje, kot je omenil predsednik Vlade,
                  namreč vprašanje korelacije med proračunom in denarno politiko. Ali je pri
                  predlaganem proračunu možno voditi naprej politiko, s kakršno smo se srečevali v
                  lanskem letu in začenši leta 1991, oziroma na drugi strani, ali se ob iks
                  deficitu, če tako rečem, lahko računa na stabilen domači tolar, ali na relativno
                  stabilen tolar oziroma v koliki meri lahko takšen ali drugačen deficit vpliva na
                  stabilen tolar? Pri tem izhajamo iz predpostavke oziroma osnovnega vprašanja
                  seveda, od kje se običajno financirajo budžetski deficiti?</p>
               <p>Zopet imamo različne pristope. Imeli smo stari jugoslovanski pristop, kot veste,
                  kajti stara Narodna banka Jugoslavije je bila dober partner državi oziroma vladi,
                  da je pomagala financirati ta deficit; z drugimi besedami, s tiskanjem denarja.
                  Tiskanje denarja seveda pomeni, je neposreden napad - kot sem opozoril - na
                  inflacijo in na stabilnost. Tako, da če se zastavlja to vprašanje, in se postavlja
                  centralni banki, je seveda potem priporočilo, na ta način ne, čeprav je v samem
                  zakonu o Banki Slovenije izrecno poudarjeno, da se država lahko zadolži pri
                  centralni banki za 20% sprejetega deficita, ali za 5% proračuna. Vendar, če se to
                  zgodi ob želji voditi stabilno politiko, bi pomenilo, da bi centralna banka morala
                  paralelno hkrati vzeti iz obtoka od drugih uporabnikov ustrezne količine
                  denarja.</p>
               <p>Na drugi strani, če se bo deficit, kakršnega boste izglasovali oziroma proračun,
                  za kakršnega se bo ta parlament odločil, financiral na domačem trgu, potem je
                  popolnoma jasno, da bo država postala konkurent na strani povpraševanja po
                  denarju. In, če država postane konkurent, seveda, bo nastalo večje povpraševanje,
                  večje povpraševanje bo ob isti politiki centralne banke dvigovalo ceno denarju.
                  Cena denarju se je v zadnjem času pričela zniževati tudi v Sloveniji. Ne po
                  administrativni poti, tako kot je marsikdo želel, temveč ob skladni akciji, tako
                  Vlade kot centralne banke, od tistega trenutka dalje, ko so se pri nekaterih
                  bankah začeli postopki predsanacije. Od tistega trenutka dalje je namreč centralna
                  banka začela z novo politiko in ta politika se imenuje politika večernih
                  intervencij, nočnih intervencij in politika uničevanja nekaterih subjektov seveda,
                  ali zmanjševanja njihovega vpliva in dobičkov, ki so nastopali na tem trgu, ki je
                  dejansko trg najbolj vročega denarja.</p>
               <p>Prvi uspehi so tu, kajti obrestna mera je bila julija meseca R plus 30 in
                  dandanašnji je padla, kot veste, celo na R plus 11, R 12.</p>
               <p>Banka Slovenije, ko je diskutirala na temo obrestnih mer, je poizkušala v lanskem
                  letu v dogovoru z bankami pričeti z drugačno politiko pasivnih obrestnih mer,
                  predvsem za tako imenovani a'vista denar. Namreč a'vista denar je v naši ekonomiji
                  izredno visoko obrestovan in seveda ta a'vista denar v tujini nima takšnih
                  obrestnih mer, kar pomeni, da je pasivna stran že tista, ali pa tudi eden od
                  vzrokov, ki dvigujejo ceno denarju. Vendar pri taki bančni strukturi in pri
                  različnih bančnih statusih, če tako rečem, je bil ta poizkus neuspešen.</p>
               <p>Na to opozarjam tudi zaradi tega, da zadolževanje na domačem trgu, tako imenovano
                  tržno financiranje deficita, hočeš-nočeš ima znane posledice. In tretjič. Če bomo
                  iskali možne vire v tujini, se zastavlja dvoje vprašanj. Prvič. Pripravljenost
                  tujine za tovrstno financiranje države in na drugi strani dejansko zopet monetarne
                  posledice takšnega financiranja s pomočjo tujih virov, kajti monetarne posledice
                  so popolnoma, ali pa približno enake, kot pri zadolževanju doma ob predpostavki
                  seveda, če bi centralna banka konvertirala tuje zneske v tolarje in bi seveda s
                  temi tolarji popestrila, povečala količino denarja v obtoku in ena možnost, ali
                  druga možnost, da bi seveda jemala te vire drugim uporabnikom.</p>
               <p>Glede na tuji trg, vam je znano, da je reiting Slovenije bistveno sicer izboljšan,
                  vendar politični riziko je še vedno ocenjevan visoko in pristop k temu trgu je
                  ocenjevan dokaj nizko oziroma z majhnimi možnostmi. Tako, da ob skupnih
                  prizadevanjih tako države, vlade, centralne banke, po našem prepričanju sicer
                  možnost obstoja. Na drugi strani bi bile morda posledice tudi lažje, kot pri
                  zadolževanju doma, tako da vse to govori za to, ena, druga in tretja varianta, da
                  bi ta parlament resnično tehtno prediskutiral, kakšna dimenzija tega deficita je
                  sprejemljiva za sedanji trenutek.</p>
               <p>Pri tem naj omenim izredno pomembno dejstvo, na katerega je opozoril predsednik
                  Vlade, namreč na tako imenovani širši javni sektor, ne samo na klasični proračun,
                  ampak na širši javni sektor in v tem širšem javnem sektorju vi veste, da v
                  Sloveniji delujejo različni skladi. Ti skladi imajo suficite. Gospodarijo z
                  denarjem kot dobri gospodarji. Na drugi strani klasični proračun ima deficit in
                  seveda, ob takšni konkurenci v samem javnem sektorju se zastavlja resno vprašanje,
                  kako urediti in porazdeliti, da bo ta javni sektor deloval tako, celoten javni
                  sektor, širši, seveda tako, kot deluje v ostalih državah. Z drugimi besedami, na
                  tem področju, po našem prepričanju, so možne nove rešitve in te nove rešitve bi
                  bile nujno potrebne, kajti ta isti širši javni sektor ne nastopa samo doma. Del
                  njega nastopa z iskanjem denarja tudi v tujini, daje različna povpraševanja po
                  potrebnih kreditih. Z drugimi besedami, na tem področju bo treba marsikaj drugače
                  urediti, da bi bil dejansko končni rezultat pri tem ugodnejši in sprejemljivejši,
                  ne samo za proračun, ne samo za širši javni sektor, ampak v končni fazi za celotno
                  slovensko gospodarstvo.</p>
               <p>Torej, če izhajamo seveda iz teh predpostavk in se ob tem zastavlja vprašanje,
                  kako nadaljevati z denarno politiko v letu 1993, je za centralno banko, dokler
                  ostaja zakon o Banki</p>
               <p>Slovenije v 2. členu nespremenjen, če naj bi še naprej ostala varuh slovenskega
                  tolarja, več ali manj jasen; nadaljevati s politiko, ki bo dejansko služila
                  končnemu cilju, to se pravi, rasti slovenskega gospodarstva, zmanjševanju
                  brezposelnosti, vendar ne na inflacijskih osnovah in vendar postopoma, kajti mi se
                  zavedamo, da inflacija zamegljuje vrednote. Inflacija zamegljuje vrednosti in
                  seveda ob visokih inflacijah je nemogoče pričakovati nove investicije, kajti
                  investitorji se bojijo držav, kjer je visoka inflacija. In naša inflacija, seveda
                  merjena z Evropsko skupnostjo, se naša meri v mesecih vis-a-vis letom v Evropski
                  skupnosti. Zato bi morala biti tudi v prihodnje dejansko opredelitev na denarnem
                  področju identična kot v preteklosti, dajati gospodarstvu toliko svežega denarja,
                  kot je realen autput tega gospodarstva in pri tem seveda računati tudi na
                  inflacijo, ob tem pa samo to, da prav zaradi inflacijskih pričakovanj, ki so v nas
                  vseh, je dandanašnji nemogoče ali pa celo škodno, tako kot je seveda navada v vseh
                  državah zahodne Evrope, napovedovati naprej inflacijo. Kajti ob pretežnem delu
                  družbene lastnine bi vsakdo ob napovedi take ali drugačne inflacije, ob napovedi
                  takega ali drugačnega tečaja z jutrišnjim dnem začel kalkulirati in v fakture
                  dejansko kalkulirati napovedovani cilj.</p>
               <p>Naj končam, spoštovane poslanke in poslanci, cenjeno predsedstvo. Banka Slovenije
                  si bo s svojo politiko, če je seveda ta pravilna, to boste ocenjevali vi, to je
                  ocenjeval pretekli parlament, kajti z njim smo sodelovali pretežno preko Odbora za
                  kreditno-monetarne zadeve, prizadevala skupaj z Vlado in skupaj z vami in ostalimi
                  odgovornimi v tej državi, da bi izvršila zaupano ji nalogo, to pa pomeni, da bi
                  stabilen slovenski tolar peljal k napredku k stabilizaciji in predvsem k zaupanju
                  v ekonomski sistem, v bančni sistem in seveda k splošnemu napredku te države.
                  Hvala za pozornost.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala guvernerju Banke Slovenije dr. Francetu Arharju. Besedo ima generalni
                  direktor Zavoda za pokojninsko in invalidsko zavarovanje Republike Slovenije,
                  gospod Janez Prijatelj.</p>
            </sp>
            <sp who="SDZ1:PrijateljJanez">
               <speaker>JANEZ PRIJATELJ:</speaker>
               <p>Spoštovani gospod predsednik predsedstva, cenjene poslanke in poslanci!</p>
               <p>Državni zbor je letos že dvakrat obravnaval invalidsko in pokojninsko zavarovanje
                  in spomnite se, da je bilo prvič kar težko, ker ste morali dvigniti prispevno
                  stopnjo za to zavarovanje, drugič pa ravno tako, ker je bilo treba uskladitev
                  pokojnin prilagajati ekonomskim možnostim družbe.</p>
               <p>Tokrat ta problematika, ki jo obravnavamo, ni neposredno na dnevnem redu tega
                  zbora, zato je namen današnje informacije, da pred razpravo v zboru o državnem
                  proračunu in drugih oblikah javne in druge porabe damo še dodatne podatke o
                  značilnostih tega sistema, ki je relativno velik in kot ste slišali, eden od
                  tistih elementov, ki močno vpliva na velikost javne porabe.</p>
               <p>Pokojninsko in invalidsko zavarovanje v Sloveniji v celoti urejuje zakon. Mislim,
                  da je to bistven podatek, kajti vse tisto, kar pričakujemo, da bi lahko mimo
                  sprememb zakona spremenili v tem sistemu, je težko pričakovati in je praktično
                  brezpredmetno.</p>
               <p>Ta zakon je relativno nov in velja od 1. aprila lani. Sprejet je bil torej v času
                  splošne ekonomske krize, v kateri so se že poudarjeno kazali nekateri negativni
                  trendi tudi na tem področju.</p>
               <p>Čeprav je bil ob pripravi zakona posebej poudarjen vse večji razkorak med
                  pravicami številnih upravičencev in ekonomskimi možnostmi, je tudi novi zakon
                  praktično prevzel vse določbe o pravicah iz prejšnjih predpisov. To je bilo seveda
                  nujno zaradi tega, ker je prišlo do ugotovitve, da preko 431 tisoč upokojencem, ki
                  so tedaj uživali pravico, ni mogoče bistveno spremeniti pridobljenih pravic.</p>
               <p>Zakon je vpeljal nekatere restriktivnejše ukrepe le za novo upokojevanje. Tako je
                  omejil možnost predčasnih upokojitev, postopno zvišanje starosti za upokojevanje,
                  učinki teh novosti pa se bodo lahko iz enega postopnega uresničevanja, popolno
                  uveljavili šele kasneje.</p>
               <p>Kljub težavnim ekonomskim razmeram je zakon določil celo nekatere razširitve
                  pravic. Zvišal je nekatere dajatve, uvedel ugodno možnost dokupa časa študija in
                  študijskega roka ter razširil možnost dokupa s tehnološkim presežkom. Ublažil je
                  tudi pogoje za usklajevanje pokojnin.</p>
               <p>Ponovno je vpeljal prej odpravljeno izplačevanje razlik pri uskladitvah ter
                  določil razmerje med starostno pokojnino za polno pokojninsko dobo in plačal
                  najmanj 85%.</p>
               <p>Pokojninsko zavarovanje je bilo lani z zakonom dodatno obremenjeno s plačevanjem
                  visokih prispevkov za zdravstveno varstvo upokojencev. Prevzeti je moralo tudi
                  zagotavljanje pravic vojaškim upokojencem ter upokojencem iz drugih republik.</p>
               <p>Razmerja na tem področju zato niso niti slučajno nepričakovane. Naraščanje
                  izdatkov je posledica zavestnih odločitev, ki posledično zahtevajo višje prispevne
                  stopnje.</p>
               <p>Posledice zakonskih sprememb, demografska gibanja in zaostrene gospodarske razmere
                  so povzročila, da se je začelo izredno povečevati število upokojencev. Če je bilo
                  na primer še leta 1982 v Sloveniji nekaj manj kot 280 tisoč upokojencev, jih je
                  bilo v letu 1992 že več kot 343 tisoč. Rekorden porast je bil v letu 1991, ko se
                  je na primer število starostnih upokojencev povečalo kar za 15,3%. Tudi leta 1992
                  je bilo povečanje visoko, saj je znašalo 9,4%.</p>
               <p>Po drugi strani se je od leta 1988 stalno zmanjševalo število zavarovancev, ki
                  plačujejo prispevke. Največji padec je bil v letu 1991, in sicer za 7,7%, 1992
                  leta pa za 6,2%. Razmerja med upokojenci in zavarovanci so se tako postopno
                  slabšala. Še leta 1982 je bilo to razmerje 1 proti 3,2, koncem leta 1992 pa je
                  znašalo le še 1 proti 1,7.</p>
               <p>Predpisi so torej stimulirali upokojevanje, ki je postalo tudi pomemben faktor za
                  razreševanje tehnoloških presežkov in naraščajoče brezposelnosti. Kratkoročno je
                  ta politika probleme delno res razrešila, dolgoročno pa je to sporna rešitev, saj
                  prelaga bremena krize na prihodnje rodove.</p>
               <p>Velikostni red sistema najlepše prikažejo statistični podatki. Ti so nekoliko
                  suhoparni, so pa nujni za razumevanje sistema. Po njih je trenutno v Sloveniji
                  450.837 upokojencev, od tega je okoli 255.000 - 250 starostnih, 93.000
                  invalidskih, 80.100 družinskih in 22.250 kmečkih po prejšnjih predpisih. Razne
                  dodatke in nadomestila pa prejema še 140.883 uživalcev. Od tega je okoli 54.000
                  uživalcev varstvenega dodatka, 44.500 invalidnin, 19.200 dodatka za pomoč in
                  postrežbo ter 23.100 denarnih nadomestil invalidskega zavarovanja. Vsak upokojenec
                  bo upravičen do dodatka za rekreacijo. Gmotni položaj upokojencev in drugih
                  uživalcev pravic je po zakonu odvisen zlasti od plač zavarovanca, od dopolnjene
                  pokojninske dobe in usklajevanja pokojnin. Vpliv pokojninske dobe se pogosto
                  zanemarja. Pomeni pa, da se pri enaki pokojninski osnovi in različni dobi lahko
                  pokojnina razlikuje za 2,4-krat. Pokojnine so - po zakonu navzdol - omejene z
                  najnižjo in - navzgor - z najvišjo pokojninsko osnovo. Pri enako dolgi pokojninski
                  dobi znaša lahko razlika med pokojninami 1:4,8. Razlika je seveda višja, če
                  primerjamo najvišjo pokojnino za polno dobo in najvišjo možno pokojnino za
                  minimalno dobo, kjer je razlika 13-kratna, vendar ta primerjava ni korektna.</p>
               <p>Lanska sprememba sistema usklajevanja pokojnin je za 2,2% izboljšala leto poprej
                  kar za 15,5% poslabšan gmotni položaj upokojencev. Ker so se lani plače vsak mesec
                  povečevale, so se tudi pokojnine in druge dajatve mesečno usklajevale točno z
                  objavami porasta plač. Podatki sicer kažejo na hitrejšo rast pokojnin in nekateri
                  to uporabljajo kot dokaz za nujne ukrepe za njihovo zaustavitev. Dejansko gre pri
                  tem za nepravilne primerjave. Pokojnine so namreč uskladijo s plačami z dvomesečno
                  zamudo, zato ne morejo rasti hitreje od njih. Višji porast pokojnin v letu 1992 je
                  le posledica realizacije za ostale dvomesečne obveznosti iz leta 1991 v letu 1992.
                  Pri primerjavi lanske ravni pokojnin je potrebno upoštevati še dvoje, da je
                  zakasneli sprejem zakona povzročil za 7,6% višje pokojnine, uveljavljene od
                  januarja do konca marca 1992, ter da je bila na podlagi zakona realizirana odločba
                  ustavnega sodišča, ki je tudi prinesla dodatno zvišanje nekaterih pokojnin.
                  Razmerje med povprečno izračunano pokojnino za polno dobo in povprečno plačo, o
                  kateri se danes toliko govori, se zaradi novega načina usklajevanja zviša na
                  dejanskih 86,9%. Opozoriti pa velja, da je to le teoretično računsko razmerje,
                  namenjeno kot merilo za usklajevanje pokojnin. Dejanska razmerja so bistveno
                  nižja. V letu 1992 so tako znašala pri družinskih pokojninah 55,4%, pri
                  invalidskih 64,6%, pri starostnih pa 78,4%. Razmerje vseh pokojnin do plač v tem
                  letu je znašalo 71%. Razmerje je bilo med leti 1987 in 1990 celo višje, leta 1991
                  pa nižje in je znašalo 66,6%. Zadnja povprečna izplačana pokojnina s poračunom je
                  znašala 33.636 tolarjev, od tega družinska 26.276, invalidska 30.609 in starostna
                  37.097 tolarjev. Povprečna izplačila za marec bodo nižja za 12,2%, ker pri
                  izplačilu ne bo več poračunov. Najnižja pokojnina za polno dobo je 22.639
                  tolarjev, najnižja možna pokojnina sploh pa 9.322. Najvišjo pokojnino uživa 795
                  uživalcev, vendar ne v enakih zneskih. Najvišja možna redna pokojnina znaša
                  trenutno 118.438 tolarjev.</p>
               <p>Socialno ogroženim upokojencem jamči zakon socialne korektive. Ti so pravica do
                  odmere pokojnine od najnižje pokojninske osnove, do varstvenega dodatka, ter do
                  zajamčenega zneska pokojnin v višini 35% najnižje pokojninske osnove. Število
                  upravičencev, ki ni malo, je navedeno v pisnem ekspozeju in jih ne bom
                  ponavljal.</p>
               <p>Vse navedeno je pomembno vplivalo na potrebna sredstva za pokojninsko in
                  invalidsko zavarovanje in na rast njegove udeležbe v bruto nacionalnem proizvodu.
                  Ta udeležba je znašala leta 1982 - 6,99%, leta 1991 po ceni 11%, za leto 1992 pa
                  se ocenjuje na 14,25%. Na ta delež ne vpliva samo rast izdatkov zavarovanja,
                  temveč tudi novi zdravstveni prispevki, zmanjševanje bruto proizvodov v zadnjih
                  letih ter metodologija izračuna.</p>
               <p>Finančni položaj zavoda se je v letu 1992 postopno slabšal, saj dve leti ni bila
                  spremenjena prispevna stopnja. Novi zdravstveni zakon je v marcu lani zavodu
                  naložil še plačilo prispevka za obvezno zdravstveno zavarovanje upokojencev, ta
                  povsem nova obveznost je znašala kar 8,8% vseh odhodkov zavoda. Tudi Republika
                  Slovenija ni poravnavala obveznosti za dodatne pravice upokojencev in prevzete
                  obveznosti bivše federacije. Nepokrite obveznosti je moral pokrivati zavod.
                  Predstavljale se več kot 6% vseh njegovih odhodkov oz. 8,6 milijarde tolarjev. O
                  teh obveznostih je Državni zbor že sprejel podrobno pisno informacijo.</p>
               <p>Podatki SDK kažejo, da so tudi podjetja in druge pravne osebe dolžniki zavoda iz
                  naslova neplačanih ali odloženih prispevkov v skupni višini 2,1 milijarde
                  tolarjev. V letu 1992 zavod ni odlagal plačila prispevkov, razen v izjemnih
                  primerih na izrecno priporočilo Vlade. V takih primerih je predlagal tudi zakonsko
                  ureditev odlogov, kar je bilo tudi realizirano. Zavod je</p>
               <p>zaradi stalnih pritiskov po začasnem odlogu prispevkov Vladi naslovil tudi pobudo,
                  naj se ta vprašanja začasnih odlogov uredi sistemsko z zakonom.</p>
               <p>Kljub dodatnim obveznostim in izpadu prihodkov je zavod pravočasno poravnaval vse
                  svoje obveznosti. Manjkajoča sredstva so nadoknadili prihodki iz obresti ter iz
                  naslova dokupa let. Ti so znašali skupaj 10,80 prihodkov.</p>
               <p>Zavod je posloval likvidno, tudi zaradi izločene obvezne rezerve po zaključnem
                  računu v višini 6,2 milijardi tolarjev. Kljub temu pa je zavod končal poslovno
                  leto 1992 z izgubo v višini 3,2 milijardi tolarjev. Ugotovitev gospoda Arharja, da
                  so nekateri podobni sistemi v suficitu, torej za nas ne velja.</p>
               <p>Skupni odhodki v letu 1992 so namreč znašali 140,1 milijarde, skupni prihodki pa
                  136,9 milijarde tolarjev.</p>
               <p>Izgubo je zavod pokril iz obvezne rezerve, ki se je temu ustrezno znižala.</p>
               <p>V začetku leta je bil Državni zbor že seznanjen z začasnim finančnim načrtom
                  zavoda za leto 1993. Ta je predvideval, da bodo višje prispevne stopnje sprejete,
                  konec decembra 1992 in da bodo veljale celo poslovno leto. Dejansko pa so bile
                  stopnje uveljavljene šele sredi februarja. Zavod je zato pripravil nov finančni
                  načrt, ki temelji na vrednosti decembra 1992 in podatkih zaključnega računa
                  zavoda.</p>
               <p>Zavod tako planira, da bodo skupni prihodki v letu 1993 znašali 194,2 milijardi
                  tolarjev, skupni odhodki pa 190,7 milijard tolarjev.</p>
               <p>Planirani presežek zavoda konec leta 1993 bo tako znašal 3,5 milijarde tolarjev in
                  bo zvišal potrebno minimalno rezervo na 68% zakonskega minimuma.</p>
               <p>Opozoriti pa je treba, da bo v primeru zagotovitve le 7,7 milijard tolarjev v
                  proračunu za obveze republike, kot to izhaja iz osnutka proračuna, zavod končal
                  poslovno leto 1993 z izgubo najmanj 1 milijarde tolarjev.</p>
               <p>Pri tem izhaja finančni načrt iz veljavne prispevne stopnje v višini 15,5%
                  računskega razmerja med povprečno starostno pokojnino za polno dobo in plačo 85%,
                  kar bo znižalo realni nivo pokojnin za 2,2% ter končno upočasnjene rasti
                  upokojevanja na 2,9 odstotka. Finančni načrt ne predvideva, da bi država v letu
                  1993 poravnala zaostale obveznosti za pretekla leta. Stališče Vlade je, naj usodo
                  teh obveznosti določi poseben zakon. V skladu s pisnim zagotovilom Vlade pa se
                  pričakuje sprotno pokrivanje teh obveznosti za leto 1993. Te so v zavodu planirane
                  v višini 12,2 milijarde tolarjev, kar je bistvena razlika od tistega, ker je
                  navedeno v proračunu. To postavko bo zato potrebno zagotoviti tudi v državnem
                  proračunu.</p>
               <p>Novi zakon uvaja tudi nekatere nove, neproučene načine zagotavljanja sredstev,
                  zlasti predvideni dobiček iz kapitalskega in stanovanjskega sklada. Danes je
                  nemogoče predvideti, kakšen bo kasneje dežel tako zbranih sredstev, saj še ni
                  sprejeta vsa ustrezna zakonodaja, niti ni razvidno kakšne bodo možnosti naložbene
                  dejavnosti za povečanje realne vrednosti kapitala.</p>
               <p>Stanovanjski sklad je s privatizacijo že ustvaril portfelj v višini 967,4 milijone
                  tolarjev, ter je lastnik okoli 4000 stanovanj.</p>
               <p>V sistemu je bilo uvedeno tudi prostovoljno zavarovanje za dodaten obseg pravic. V
                  zakonu niso opredeljeni cilji in izvedba tega zavarovanja. Nekateri sistemi, na
                  primer v Nemčiji, takšno zavarovanje v okviru javnega poznajo, vendar ga ukinjajo.
                  Več je mogoče makroekonomsko pričakovati od možnih novih zasebnih zavarovanj, za
                  katere novi zakon odpira možnosti, potrebni pa bodo še nadaljnji izvedbeni
                  zakoni.</p>
               <p>Vse navedeno kaže, da bo za pravice, ki izhajajo iz veljavnega zakona, še dolgo
                  prispevek glavni vir dohodka vsaj za pravice sedanjih upokojencev.</p>
               <p>Na koncu velja ponovno poudariti, da je veljavni pokojninski sistem v celoti
                  določen z zakonom. Pokojninski zavod ta sistem zgolj izvaja in je njegov
                  upravljalec. Zato nekatere razprave o slabih ekonomskih možnostih države in
                  nujnosti znižanja prispevne stopnje ne morejo biti uspešne, če ne bo tudi
                  spremenjen zakon. Možnosti za nižje prispevne stopnje so torej, kot sem že omenil
                  brezpredmetne, če prej ne bo spremembe zakonodaje. Zaradi tega je potrebno
                  objektivno oceniti prednosti sistema, kot so: socialni mir, ustrezni gmotni
                  položaj in podobno ter njegove ekonomske učinke z visokimi prispevki, to
                  primerjati in nato ugotoviti, ali so na tem področju možne kratkoročne uspešne
                  spremembe. Dokler bo sistem nespremenjen, mu bo torej potrebno še prilagajati
                  prispevne stopnje.</p>
               <p>Prispevek za to zavarovanje pa je možno takoj zmanjšati, če se odpravi prispevek
                  za zdravstveno varstvo upokojencev in če se z zakonom obveznosti republike
                  zagotovi, da bo države te obveznosti dejansko plačevala. Vedeti je treba, da taki
                  ukrepi na narodno gospodarski ravni ne zmanjšajo izdatkov, pomenijo le čistejše
                  račune.</p>
               <p>Zaradi spremembe razmerja med zaposlenimi in upokojenimi v škodo zaposlenih in
                  daljšega uživanja pokojnin zaradi daljšanja življenjske dobe upokojenih, plačuje
                  aktivna generacija veliko višje prispevke, kot jih je plačevala upokojena, ko je
                  bila aktivna. Zato bi bilo, po zgledu zahodnih držav, nujno dotiranje države tudi
                  za to pokojninsko zavarovanje. Tako bi se znižale obremenitve aktivne generacije.
                  Zato bi bili potrebni novi davki, ali drugi viri sredstev proračuna.</p>
               <p>Ker pokojninski sistemi povsod po svetu dolgoročno urejajo obveznosti in pravice
                  ljudi, ne prenesejo velikih in hitrih kratkoročnih sprememb. Pravice imajo povsod
                  naravo pravno varovanih denarnih terjatev. Zato bi bilo mogoče morebitne večje
                  zakonske spremembe sprejeti le za naprej, z določenim daljšim prehodnim obdobjem
                  uvajanja. Na predlog zavoda in ob njegovem sofinanciranju pripravljata dve
                  neodvisni ustanovi raziskovalno nalogo <q>"Sistemi pokojninskega varstva, pravni in
                  narodnogospodarski učinki"</q>. Prvi del raziskave je že podal primerjalni pregled
                  sistemov po državah, drugi pa analizo osnovnih ekonomskih elementov sistema
                  Slovenije.</p>
               <p>Zakaj to omenjam? Ker imamo v Sloveniji zelo različne poglede, kakšna so
                  zavarovanja v drugih državah, govorimo o kapitalskem pokrivanju sredstev, o
                  popolnoma drugačni strukturi, vendar lahko mirno povem, da so vsi evropski in
                  svetovni sistemi tega zavarovanja trenutno v krizi zaradi staranja prebivalstva in
                  zmanjševanja števila zaposlenih. Raziskava je bila predložena Državnemu zboru v
                  vednost.</p>
               <p>Gospod predsednik, poslanke in poslanci! Zavod kot izvajalec in nosilec
                  pokojninsko invalidskega zavarovanja ugotavlja, da so imeli upokojenci, invalidi
                  in njihove družine v veljavnem sistemu do sedaj zagotovljeno ustrezno socialno
                  varnost in, razen občasno, ni bilo med njimi večjega nezadovoljstva. To omogoča
                  pozitivno oceno sistema v njegovem socialnem delu. Ekonomske pomisleke k tej oceni
                  velja dobro proučiti z vidika vseh narodnogospodarskih učinkov in se izogibati
                  zahtev po hitrih spremembah na podlagi včasih pavšalnih ocen kot: sistem je
                  predrag, znižati je potrebno pravice, ustaviti pokojnine, vpeljati kapitalsko
                  kritje in podobno.</p>
               <p>Vse hitre interventne in premalo proučene spremembe do sedaj niso dale trajnejših
                  uspehov, saj so se kmalu po njih pravice bolj razširile, kot pred interventnim
                  sistemom, število upravičencev pa se je povečalo. Hvala.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Zahvaljujem se generalnemu direktorju Zavoda za pokojninsko in
                  invalidsko zavarovanje Republike Slovenije, gospodu Janezu Prijatelju. Besedo ima
                  vršilec dolžnosti direktorja Zavoda za zdravstveno zavarovanje Republike
                  Slovenije, gospod France Košir.</p>
            </sp>
            <sp who="SDZ1:KoširFranc">
               <speaker>FRANC KOŠIR:</speaker>
               <p>Spoštovano predsedstvo, cenjene poslanke in poslanci, gospodje ministri!
                  Zdravstveno varstvo je eden izmed najbolj zapletenih in občutljivih družbenih
                  sistemov, v katerem se odražajo posledice dogajanj na področju gospodarstva, kot
                  tudi družbenega in političnega razvoja družbe kot celote. Vsako obravnavanje
                  področja zdravstvenega varstva v najširšem smislu njegovega pojmovanja je zato
                  možno le ob njegovem vzporejanju z njegovimi celotnimi družbenimi dogajanji in
                  odnosi. Sprejemanje zakona o proračunu je gotovo ustrezen vsebinski in časovni
                  okvir za tak pristop.</p>
               <p>Dovolite mi, da na povabilo predsednika tega visokega zbora podam kratek prispevek
                  o letu dni izkušenj v nastajajočem sistemu zdravstvenega zavarovanja in opozorim
                  na nekatere dileme v njegovem nadaljnjem razvoju.</p>
               <p>S 1. marcem lanskega leta je začel veljati nov zakon o zdravstvenem varstvu in
                  zdravstvenem zavarovanju, ki skupaj z zakonoma s področja zdravstvene dejavnosti
                  in lekarništva predstavlja nove pravne podlage za sistem zdravstvenega varstva
                  slovenske družbe. Bistvene značilne novosti ureditve so: opustitev sistema
                  podobnega nacionalnemu zdravstvenemu varstvu, uveljavljanje ekonomskih zakonitosti
                  nekaterih sestavin trga in s tem konkurence v kvaliteti, uvedba zasebne
                  zdravstvene dejavnosti in uvedba obveznega in prostovoljnega zdravstvenega
                  zavarovanja.</p>
               <p>Od ponovnega vzpostavljanja zdravstvenega zavarovanja po več kot 40-tih letih se
                  je zlasti pričakovalo: finančna disciplina vseh, ki plačujejo prispevek in
                  transparenco stroškov, izboljšanje učinkovitosti, ki se odraža v zdravstvenem
                  stanju, kvaliteti storitev in nenazadnje zaslužku zdravnikov in zdravstvenega
                  osebja, enake startne pogoje za javno zdravstveno službo in zasebnike, odpravo
                  črnega trga zdravstvenih storitev. Osnova sistema obveznega zdravstvenega
                  zavarovanja je plačevanje prispevkov vseh zavarovancev za določene pravice oziroma
                  tveganja, ki jih povzroči bolezen in poškodba.</p>
               <p>Podobno kot v drugih državah Evrope zakon določa, da za osebe, ki ne morejo
                  plačevati prispevkov, ker so brez dohodkov, poravna to obvezo država ali republika
                  ali občina. S takšno opredelitvijo se solidarno financirajo v okviru javnih financ
                  vse tiste pravice zdravstvenega varstva, za katere družba sodi, da morajo biti
                  konkretno dostopne vsakemu članu. S tem je zagotovljena visoka stopnja zdravstvene
                  varnosti 2 milijonov 290 tisoč zavarovancev države Slovenije. Pri uresničevanju
                  teh zakonskih določil ni bilo v preteklem letu večjih težav, razen pri plačevanju
                  prispevkov železnice, železarn in podjetij, ki so premoženja prenesla v razvojni
                  sklad.</p>
               <p>Druga značilnost nove ureditve je uvedba prostovoljnega zdravstvenega zavarovanja,
                  s katerim je zavarovancem dana možnost odločitve in izbire med različnimi programi
                  in obsegom pravic v delu, ki presega obvezno zdravstveno zavarovanje. Zavod za
                  zdravstveno zavarovanje Slovenije je v dobrih dveh mesecih in pol zavaroval več
                  kot 1.100.000 zavarovancev. To po eni strani potrjuje, da je prebivalstvo to
                  zavarovanje sprejelo kot novo dodatno obliko zdravstvene varnosti, po drugi strani
                  pa obstaja nevarnost za povečanje skupne zdravstvene porabe zaradi večjega
                  povpraševanja zavarovancev po zdravstvenih storitvah iz obveznega zavarovanja.</p>
               <p>Prostovoljno zdravstveno zavarovanje za rizik neposrednega plačila participacije
                  namreč v svetu ne poznajo. Le-to štejejo kot konkretni ukrep obvladovanja javne
                  zdravstvene porabe. Prav tako pa prevaljevanje bremen za plačevanje premij
                  prostovoljnega zavarovanja na delodajalce pri zavarovancih zmanjšuje občutek
                  osebnega odrekanja v korist lastnega zdravja, pri delodajalcih pa povečuje stroške
                  dela in s tem manjša konkurenčno sposobnost gospodarstva na trgu.</p>
               <p>Ocena trimesečnih izkušenj izvajanja tega zavarovanja kaže, da je povzročilo v
                  začetku nekaj več administriranja v zdravstvu, ki pa bo obvladljivo z računalniško
                  obdelavo. Prišlo je tudi do določenih nerazumevanj pri zavarovancih o pravicah in
                  standardih za obvezno zavarovanje. Konkurenčen nastop druge zavarovalnice pa se je
                  pozitivno odrazil v odnosu do zavarovancev in vsebini ponudb. Za izvajanje
                  obveznega zavarovanja je bil z zakonom ustanovljen Zavod za zdravstveno
                  zavarovanje Slovenije. Mnogi menijo, da je to slovenska zdravstvena zavarovalnica,
                  kar pa ne drži. Zavod ima status neprofitnega javnega zavoda. Od drugih zavodov se
                  razlikuje le po nekaterih specifičnostih narave dela in organizacije
                  upravljanja.</p>
               <p>Njegova naloga je zbirati sredtva za pokrivanje stroškov zdravstvene dejavnosti po
                  predpisih, ki jih določa zakon ter jih razdeliti izvajalcem po merilih,
                  oblikovanih skupaj s partnerji, ki sodelujejo v izvajanju zdravstvenega varstva.
                  Nič več in nič manj. Ima pa zavod o tem gotovo pravico in dolžnost, da se obnaša
                  poslovno, ravna kot dober gospodar z zbranimi sredstvi iz prispevkov zavarovancev
                  in premij za prostovoljno zavarovanje.</p>
               <p>Ob uporabi pravil nudenja in koriščenja zdravstvenih storitev, ki jih zagotavlja
                  obvezno zdravstveno zavarovanje, je pogosto slišati tudi očitek, da se zavod
                  vmešava v strokovno doktrino. Tega seveda ne delamo, saj nimamo ne pristojnosti in
                  ne ljudi. Je pa res, da imajo vsa zdravstvena zavarovanja po svetu interes za
                  takšno strokovno doktrino, ki so jo v primeru bolezni deležne vse, pri njih
                  zavarovane osebe in ki jo lahko tudi plačajo. To je interes zavarovanja, ki ga
                  včasih naši zdravniki premalo poznajo in večkrat tudi ne priznavajo, kar je tudi
                  vzrok za nekatere nesporazume pri nastajanju novega sistema zdravstvenega
                  zavarovanja.</p>
               <p>Zavod za zdravstveno zavarovanje želi torej le takšno strokovno doktrino, ki bi je
                  bili lahko deležni vsi zavarovanci in jo sestavljajo strokovni in cenovni
                  standardi v obveznem zavarovanju.</p>
               <p>Zavod je takoj po ustanovitvi namenil posebno skrb varovanju interesov
                  zavarovancev pri uveljavljanju njihovih pravic. Organizacijska in vsebinska
                  vzpostavitev nadzornih funkcij zavoda omogoča nadzor pri izvajanju obsega in
                  kvalitete storitev, dogovorjenih s pogodbami izvajalcev. Zagotovljene so tudi
                  konkretne možnosti za reševanje ugovorov v dvostopenjskem postopku in s sodnim
                  varstvom. Vključevanje zasebne zdravstvene dejavnosti, za sedaj še ne v dovolj
                  velikem obsegu, se odraža v vse bolj pozitivnem odnosu do zavarovancev in boljši
                  kvaliteti storitev.</p>
               <p>Financiranje zdravstvenega zavarovanja je v lanskem letu potekalo od 1. marca
                  dalje iz naslova zbranih prispevkov, ki jih je določila takratna Skupščina
                  Republike Slovenije. Sredstva so se zbirala na račun zavoda, ki je hkrati prevzel
                  nekatere naloge, za katere so bili prej zadolženi delodajalci, npr. zagotavljanje
                  nadomestil v času začasne nezmožnosti za delo, plačevanje stroškov zdravstvenih
                  storitvah o poškodbah in tako dalje.</p>
               <p>Zaradi teh vsebinskih sprememb in dveh različnih ureditev v enem letu financiranja
                  področja, so podatki s prejšnjimi leti le pogojno primerljivi. V 10-mesečnem
                  obdobju delovanja je zavod s prispevnimi stopnjami zbral nekaj več kot 77 milijard
                  tolarjev ter 3,1 milijarde tolarjev ostalih prihodkov. Izdatki Zavoda za
                  zdravstveno zavarovanje za obdobje 10-ih mesecev so znašali nekaj več kot 67,6
                  milijard tolarjev. Pretežni del teh sredstev je bil porabljen za financiranje
                  programov zdravstvenih storitev, za nadomestila in druge pravice iz zdravstvenega
                  zavarovanja ter za delo zavoda.</p>
               <p>Z izdatki za financiranje programov zdravstvenih storitev iz proračuna v prvih
                  dveh mesecih leta 1992 so celotni stroški za pravice zavarovancev na področju
                  zdravstvenega zavarovanja dosegli 7,4% bruto domačega proizvoda. Ta podatek je
                  kazalec, ki nam omogoča mednarodne primerjave. Ob takšnem vzporejanju bi
                  ugotovili, da se Slovenija po deležu bruto domačega proizvoda, namenjenega za
                  zdravstveno zavarovanje na prebivalca, uvršča v povprečje evropskih držav.</p>
               <p>Torej naša poraba na tem področju ni pretirana, ampak odraža stopnjo potreb in
                  zahtev slovenskega prebivalstva. Ali pa sedanja gospodarska razvitost države in
                  problemi gospodarjenja ta odstotek lahko prenesejo, je seveda drugo vprašanje!
                  Poudariti pa je treba, da se je v lanskem letu občutno izboljšala likvidnostna
                  sposobnost zdravstvenih zavodov, saj so postali normalni plačniki računov
                  dobaviteljev materiala in storitev in s tem vplivali na uspešno gospodarjenje v
                  panogah, ki servisirajo zdravstveni sistem.</p>
               <p>Zavod je bil ob tem tudi pod močnimi pritiski, da bi zagotovil zdravstvenim
                  zavodom sredstva za obnovo in posodobitev medicinske opreme oziroma za nekatere
                  investicije. Do tega je prihajalo, ker ustanovitelji teh zavodov niso mogli
                  uresničiti svojih obveznosti, ki jim jih je naložil zakon. Zavod je zato lansko
                  leto le zagotavljal zdravstvenim zavodom iz tekočih sredstev ugodne kredite za
                  namene posodabljanja opreme.</p>
               <p>Koncem lanskega leta so se začele pojavljati tudi polemične razprave in
                  informacije o likvidnostnih presežkih, ki nastajajo pri zavodu. Pri tem je šlo
                  večkrat tudi za napačno razlaganje dejstev, ki so do takšnega stanja
                  pripeljala.</p>
               <p>Predlog prispevnih stopenj, ki je bil posredovan skupščini v sprejem meseca
                  februarja lani, je temeljil na takratnih ocenah gospodarskih gibanj in
                  razporejanju ustvarjenega dohodka, po drugi strani pa na ocenah obsega nekaterih
                  pravic, ki jih je zavod ponovno prevzel od njihovih prejšnjih nosilcev. Pokazalo
                  pa se je, da so se plače oblikovale po drugačnih trendih. Zaradi povečevanja
                  brezposelnosti so se zmanjšali izdatki za izplačila nadomestil za začasno
                  zadržanost z dela zaradi bolezni. Plače zaposlenih v zdravstvu se niso izplačevale
                  po kolektivni pogodbi. Vse to je pogojevalo nastajanje presežkov v višini 12,9
                  milijarde tolarjev.</p>
               <p>Ko je zavod lahko ugotovil, kolikšna sredstva bo potreboval za izvršitev svojih
                  obveznosti po pogodbah, je predlagal znižanje prispevnih stopenj od prvotnih 18,5%
                  na 14,5% in nato še na 13,4% na zadnji seji Državnega zbora. Del presežkov je bil
                  namenjen za oblikovanje obvezne rezerve zavoda, del za izplačilo plač v zdravstvu,
                  preostali večji del teh sredstev pa je deponiran kot kredit pri Vladi Republike
                  Slovenije. Vsi presežki so bili izkazani v zaključnem računu zavoda, njihova
                  razporeditev sprejeta v njegovi skupščini. S tem so vsi podatki o tem, kakor tudi
                  o celotnem poslovanju zavoda v letu 1992 dostopni in dosegli javnosti, Državnemu
                  zboru in Vladi Republike Slovenije.</p>
               <p>Finančni načrt zavoda za leto 1993 predvideva, da bo vrednost programa obveznega
                  zdravstvenega zavarovanja po ocenah decembra 1992, znašala nekaj nad 87,2
                  milijardi tolarjev. S premijami za prostovoljno zdravstveno zavarovanje bo lahko
                  zavod zbral še dodatnih 6,8 milijarde tolarjev, kar pomeni, da se bodo sredstva za
                  zdravstvo v načrtovanem bruto domačem proizvodu gibala okrog 7,1%. V tem podatku
                  se že kažejo posledice znižanja prispevnih stopenj v preteklih mesecih. Takšna
                  opredelitev vključuje tudi potrebo po nadaljnji racionalizaciji mreže javne
                  zdravstvene službe in nekaterih njenih zmogljivosti.</p>
               <p>Program storitev oziroma obseg pravic pa naj bi ostali na enaki ravni, kot
                  preteklo leto 1992. V tem letu bo najpomembnejša naloga zavoda njegovo dokončno
                  konstituiranje, ki ga bo po pričakovanju omogočilo soglasje Vlade k statutu
                  zavoda. S tem je treba razumeti predvsem izvolitev njegove skupščine in organov
                  ter sprejem še nekaterih splošnih aktov. Šele z njihovo uveljavitvijo in sprejemom
                  nekaterih podzakonskih predpisov bo namreč pravno-formalno zaokrožen novi sistem
                  zdravstvenega zavarovanja.</p>
               <p>Spoštovano predsedstvo, spoštovane poslanke in poslanci! V nekaterih krogih
                  načrtovanja gospodarske in razvojne politike države se pojavljajo dileme. Ali
                  sistem zdravstvenega zavarovanja ponovno podržaviti in zagotavljati financiranje
                  zdravstvenega varstva iz integralnega proračuna, ali pa v sistem avtonomnega
                  zdravstvenega zavarovanja. Tako je potrebno poudariti, da je naše obvezno
                  zdravstveno zavarovanje le polavtonomno, ker ta visoki zbor z zakonom določa vse
                  bistvene sestavine zavarovanja, pravice, zavarovanja osebe, zavezanca prispevkov,
                  prispevne stopnje, dopustno porabo.</p>
               <p>Doseg avtonomije je le v možnem dogovoru z izvajalci zdravstvenih dejavnosti o
                  načinu razdelitve sredstev, kar onemogoča monopolno ravnanje. V svetu podpirajo
                  težnje k avtonomiji obveznega zdravstvenega zavarovanja kot sestavni del trendov k
                  decentralizaciji, demokratizaciji in aktivnem delovanju ljudi in državljanov v
                  razreševanju zdravstvenih problemov.</p>
               <p>Gre za interes v odločitvah zainteresiranih subjektov, za boljše alokacije
                  sredstev za zdravstveno varstvo v obsegu in kakovosti ter reševanju regionalne
                  problematike zdravstvenega varstva. Naj naštejem nekaj razlogov za nadaljnjo
                  uveljavitev relativne avtonomije financiranja zdravstvenega varstva, ki izhaja
                  predvsem iz njegove specifičnosti.</p>
               <p>Prvič. Večina sredstev, kar 55%, se takoj vrača v gospodarstvo. Vsaka kasnitev v
                  plačevanju zdravstvenih storitev pa povzroči zamujanje plačevanja računov
                  dobaviteljem. Visoka poraba sredstev za materialne stroške zahteva tekoče prilive
                  sredstev in ne na daljša obdobja. Stroški niso linearno razporejeni tekom leta,
                  kar zahteva drugačno dinamiko financiranja. Programi se ne izvajajo pri vseh
                  izvajalcih po planu, temveč prihaja do razlik tekom leta v preseganju oziroma
                  v</p>
               <p>nedoseganju programa. Potrebna je elastičnost, tako pri javnih zavodih, še posebej
                  pa pri financiranju zasebnikov. V nobenih dejavnosti izvajalci nimajo tako
                  velikega vpliva na potrošnjo sredstev, kot je to v zdravstvu. Za isti učinek so
                  možni neprimerno večji stroški, kot je potrebno, če zdravstveni delavci ne vidijo
                  neposredne koristi za zdravstveno dejavnost, v kolikor racionalno trošijo
                  sredstva.</p>
               <p>Zainteresiranost zavarovancev je neprimerno večja, kot pa v drugih dejavnostih,
                  ker se vsa dogajanja v zdravstvu kaj hitro odrazijo direktno na njih, ali ne
                  njihovih svojcih. Želijo zato sodelovati v odločanju in vedeti, kam gre denar, ki
                  ga namenjajo izključno za zdravstvene storitve.</p>
               <p>Menim, da je za naš družbeno-ekonomski sistem sprejemljivo, da so v pristojnosti
                  Vlade Republike Slovenije in tega visokega zbora globalne politične in finančne
                  odločitve, ki vodijo k uresničevanju splošnih družbenih interesov ter
                  zagotavljanju tako imenovanega socialnega reda, gospodarske stabilnosti, družbene
                  rasti in razvoja, pravične razdelitve. V zdravstvenem zavarovanju, sodi sem
                  določanje najvišje dopustne javne zdravstvene porabe in odločanje o dosegljivem
                  zdravstvenem standardu, ki ustreza stopnji ekonomske, socialne in kulturne
                  razvitosti slovenske družbe.</p>
               <p>Trenutno imamo v obsegu pravic zelo široko obvezno zdravstveno zavarovanje, zelo
                  razvite kadrovske in materialne zmogljivosti zdravstvene službe, ki pa jih po naši
                  oceni ne bo moč plačevati samo na račun javnega financiranja. Smo namreč pred
                  razvojno dilemo, ali obdržati velik obseg obveznega zdravstvenega zavarovanja in
                  povečati udeležbo zavarovanih oseb v stroških z doplačili, jih morajo prav
                  zavarovanci neposredno plačevati, ali postopoma na daljši roke krčiti obvezno
                  zavarovanje, seveda ob upoštevanju javnega zdravstvenega interesa, s širitvijo
                  pravega dodatnega zdravstvenega zavarovanja.</p>
               <p>To drugo alternativo pozna in uveljavlja razviti svet. Gre za fleksibilni model
                  zdravstvenega zavarovanja, kjer je delež javnih financ vezan na gibanja družbenega
                  proizvoda, zavarovanje pa je odprto za zasebna sredstva, v obliki neposredne
                  participacije in prostovoljnega zdravstvenega zavarovanja.</p>
               <p>Javni finančni sektor bo tudi pri nas v prihodnje namreč prisiljen vse bolj
                  zmanjševati svojo udeležbo v vseh izdatkih za financiranje pravic iz obveznega
                  zavarovanja. Rešitev je torej v pritegnitvi novih zasebnih sredstev.</p>
               <p>Nadaljnji razvoj zdravstvenega zavarovanja mora zato upoštevati proces
                  prilagajanja zasnovi financiranja zdravstvenega varstva, ki jo zahtevajo strateške
                  usmeritve hitrejšega gospodarskega razvoja države. Ob veliki javni porabi, nimamo
                  druge izbire, kot da na vseh področjih obveznosti javnega finančnega sektorja
                  spravimo v normalni okvir.</p>
               <p>V zdravstvenem zavarovanju moramo zato zasledovati naslednje cilje: zadržati
                  doseženo raven celotnih javnih in zasebnih izdatkov za zdravstveno varstvo, delež
                  javnih financ vezati na gibanje družbenega proizvoda, pripadajočemu trendu
                  družbenega proizvoda pa skrbno in pretehtano morebitno poseganje v pravice iz
                  obveznega zdravstvenega zavarovanja, razširiti programe za dodatno prostovoljno
                  zavarovanje za pravice, ki bi morebiti izpadle iz obveznega zavarovanja in
                  uveljaviti večjo konkurenčnost tudi na tem področju.</p>
               <p>Četrtič. Z vzgojnimi programi, ki jih mora oblikovati Svet za zdravje pri tem
                  zboru, motivirati ljudi za sodelovanje pri razreševanju zdravstvenih problemov in
                  skrbi za lastno zdravje.</p>
               <p>Za uresničitev teh ciljev je potrebno tudi spremeniti nekatere določbe zakona o
                  zdravstvenem varstvu in zdravstvenem zavarovanju. Spremembe bi bile po mnenju
                  zavoda potrebne predvsem na naslednjih področjih: iz sredstev zdravstvenega
                  zavarovanja naj se financirajo tudi naložbe v razvoj in širitev dejavnosti s
                  soglasjem ustanovitelja ali koncesionarjev. Zdravstveno zavarovanje bi moralo
                  financirati tudi pripravništvo in specializacije. Ti dve rešitvi bi močno olajšali
                  obvladovanje materialnih in kadrovskih zmogljivosti javne zdravstvene službe.
                  Izognili bi se mnogim problemom, ki bodo nastopili z zasebno dejavnostjo in po
                  preoblikovanju občin, ki so po veljavni zakonodaji ustanoviteljice zavodov.</p>
               <p>Nekateri problemi v nastajanju zasebne dejavnosti terjajo v zakonodaji natančnejše
                  opredelitve, kot npr.: vse koncesije naj bi podeljevalo ministrstvo za zdravstvo.
                  Prednost pri podelitvi koncesije naj bi imeli zasebniki, ki najemajo poslovne
                  prostore v zdravstvenih domovih in bolnišnicah. Opredeliti moramo dodatne
                  dejavnosti, kjer zasebništvo ni dovoljeno, npr. pri preventivni dejavnosti in tako
                  dalje.</p>
               <p>Zobozdravstvo za odrasle naj bi v celoti izvajali zasebniki.</p>
               <p>Popraviti bi bilo potrebno tudi določbe 23. člena zakona o odstotni udeležbi za
                  prostovoljno zdravstveno zavarovanje. Spremeniti tudi pogoje uporabe pozitivne
                  liste in doplačil za vmesno in negativno listo zdravil. Natančneje je potrebno
                  definirati pravice iz obveznega zavarovanja za socialne kategorije zavarovancev in
                  invalide. Proučiti je potrebno v obveznem zavarovanju obseg določenih pravic, ki
                  jih druge države ne vključujejo, kot npr. hotelski del pri zdravljenju v
                  bolnišnici, del zobozdravstvenih storitev, prevozi in tako dalje. Dati možnost
                  prostovoljnega zavarovanja tudi za nadomestila za čas odsotnosti z dela nad 30
                  dni, nad minimum 60%, ki je določen z mednarodno konvencijo.</p>
               <p>Natančneje je potrebno tudi določiti obveznosti partnerjev, kot so Zdravniška
                  zbornica, Združenje zdravstvenih zavodov, Ministrstva za zdravstvo in Zavoda za
                  zdravstveno zavarovanje Slovenije ter postopke v pogajanjih o obsegu programov in
                  storitev ter elementov za določanje cen zdravstvenih storitev.</p>
               <p>Te in še nekatere druge spremembe v zakonodaji bi omogočile reševanje nekaterih
                  problemov, ki se pojavljajo pri izvajanju veljavnih določil zakona o zdravstvenem
                  varstvu in zdravstvenem zavarovanju.</p>
               <p>V dograjevanje vsebine in organizacijskega sistema zdravstvenega zavarovanja bo
                  zavod vložil potrebna znanja in napore, da bi postal resnični nosilec skrbi za
                  zavarovance in njihov zastopnik pri pogajanjih z drugimi partnerji. V tej smeri bo
                  prek razpisov programov zdravstvenih storitev vzpodbujal tekmovalnost med
                  izvajalci, ki naj bi se kazalo v kvaliteti storitev, v odnosih do zavarovancev in
                  nenazadnje tudi v pestrosti izbire med ponudniki zasebne in javne zdravstvene
                  dejavnosti in njihovimi cenami. Širil bo tudi področje prostovoljnega zavarovanja
                  z dodatnimi ponudbami in možnostmi.</p>
               <p>V financiranju zdravstvenega sistema bo uveljavljal načelo gospodarnosti in
                  racionalnosti, zavzemal se bo za boljše vrednotenje zdravnikovega dela, ki
                  strokovno usposobljen in motiviran bistveno prispeva k zmanjševanju stroškov, brez
                  škode za kvaliteto zdravljenja zavarovancev.</p>
               <p>Zavod bo podpiral trende mehkega spreminjanja sestave celotnega zdravstvenega
                  zavarovanja tako, da bi se v skupnih izdatkih za zdravstveno varstvo postopno
                  zmanjševal delež javnih financ na račun zasebnih sredstev. Tako bi postopoma v
                  roku tri do pet let prešli od socializiranega javnega zavarovanja, ki je resničen
                  problem vseh postsocialističnih družb, k mešanemu javno zasebnemu zavarovanju, ki
                  edino lahko omejuje nadaljnjo socializacijo zdravstvenih tveganj na račun njihove
                  delne individualizacije. To je za sedaj tudi v razvitem svetu edino poznan uspešen
                  instrument za obvladovanje zdravstvene potrošnje. S tem bo tudi iskanje novega
                  ravnovesja med ekonomsko in socialno razvitostjo naše države manj boleče. Hvala
                  lepa.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa gospod Košir. Zahvaljujem se predsedniku Vlade Republike Slovenije,
                  guvernerju Banke Slovenije, direktorju Zavoda za pokojninsko in invalidsko
                  zavarovanje ter direktorju Zavoda za zdravstveno zavarovanje Republike Slovenije
                  za njihove uvodne besede. Na teh izhodiščih v bistvu začenjamo v naslednjem tednu
                  z razpravo o proračunskem memorandumu za leto 1993.</p>
               <p>Predlagam odmor do 16. ure, potem nadaljujemo sejo.</p>
            </sp>
            <stage type="time">(Seja je bila prekinjena ob 15.45 uri in se je nadaljevala ob 16.02
               uri)</stage>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Nadaljujemo s sejo. Čaka nas še veliko dela, tudi še jutri. Za popoldne predlagam,
                  da delamo na ta način, da obravnavamo in odločamo o ratifikacijah, to je od 16. do
                  vključno 23. točke; da potem odločamo o predlogih zakonov, to so točke od 6. do
                  vključno 9.; potem bi šli še na razpravo o zakonu o plačah <stage>(na kratko
                     rečeno)</stage>.</p>
               <p>Najprej ugotovimo prisotnost, da vidimo, če nas je dovolj! - <stage>(53
                     prisotnih.)</stage> - Smo sklepčni in lahko začnemo z delom. <stage>(govorjenje
                     v dvorani - se ne sliši; zvočni signal za poziv poslancem, da pridejo v
                     dvorano.)</stage></p>
               <p>Prosim, da še enkrat ugotovimo navzočnost v dvorani! - <stage>(63
                     prisotnih.)</stage> - Smo sklepčni in lahko začnemo z delom.</p>
               <p>Prehajamo na <title>16. TOČKO DNEVNEGA REDA</title>, to je na <title>OBRAVNAVO
                     PREDLOGA ZAKONA O RATIFIKACIJI SPORAZUMA MED REPUBLIKO SLOVENIJO IN ŠVICARSKO
                     KONFEDERACIJO O REDNEM ZRAČNEM PROMETU</title>.</p>
               <p>Predlog zakona o ratifikaciji je v obravnavo predložila Vlada Republike Slovenije.
                  Predlog zakona ste prejeli s sklicem, objavljen pa je bil tudi v Poročevalcu št.
                  2/93.</p>
               <p>Ali želi predstavnik Vlade besedo? Ne želi.</p>
               <p>Predlog zakona je obravnaval Odbor za mednarodne odnose. Poročilo odbora in mnenje
                  Sekretariata za zakonodajo in pravne zadeve ste prejeli s sklicem. - Ali želi
                  poročevalec odbora besedo? Ne želi.</p>
               <p>Ugotavljam, da so zastopane vse poslanske skupine in odpiram razpravo. -
                  Pričenjamo razpravo! Kdo želi razpravljati?</p>
               <p>Ker ne želi nihče razpravljati, zaključujem razpravo in prehajamo na glasovanje o
                  predlogu zakona o ratifikaciji sporazuma med Republiko Slovenijo in Švicarsko
                  konfederacijo o rednem zračnem prometu. Predlog dajem na glasovanje!</p>
               <p>Najprej ugotovimo sklepčnost! - <stage>(65 prisotnih.)</stage></p>
               <p>Kdo je za sprejem tega zakona? <stage>(57 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je zakon o ratifikaciji sporazuma med Republiko Slovenijo in
                  Švicarsko konfederacijo o rednem zračnem prometu sprejet.</p>
               <p>Prehajamo na <title>17. TOČKO DNEVNEGA REDA</title>, to je na <title>OBRAVNAVO
                     PREDLOGA ZAKONA O RATIFIKACIJI SPORAZUMA MED REPUBLIKO SLOVENIJO IN REPUBLIKO
                     MAKEDONIJO O REDNEM ZRAČNEM PROMETU</title>.</p>
               <p>Predlog zakona o ratifikaciji je v obravnavo predložila Vlada Republike Slovenije.
                  Predlog ste prejeli s sklicem, objavljen pa je bil tudi v Poročevalcu št. 2/93. -
                  Ali želi predstavnik Vlade besedo? Ne želi.</p>
               <p>Predlog zakona je obravnaval Odbor za mednarodne odnose. Poročilo odbora in mnenje
                  Sekretariata za zakonodajo in pravne zadeve ste prejeli s sklicem. - Ali želi
                  besedo poročevalec odbora? Ne želi.</p>
               <p>Ugotavljam, da so zastopane vse poslanske skupine in odpiram razpravo. - Ali želi
                  kdo razpravljati?</p>
               <p>Ker ne želi nihče razpravljati, zaključujem razpravo in prehajamo na odločanje o
                  predlogu zakona o ratifikaciji sporazuma med Republiko Slovenijo in Republiko
                  Makedonijo o rednem zračnem prometu.</p>
               <p>Na glasovanje dajem predlog. Ugotovimo sklepčnost! -</p>
               <p><stage>(67 prisotnih.)</stage></p>
               <p>Kdo je za sprejem zakona? <stage>(65 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je zakon sprejet.</p>
               <p>Prehajamo na <title>18. TOČKO DNEVNEGA REDA</title>, to je na <title>OBRAVNAVO
                     PREDLOGA ZAKONA O RATIFIKACIJI SPORAZUMA MED VLADO REPUBLIKE SLOVENIJE IN VLADO
                     REPUBLIKE ALBANIJE O REDNEM ZRAČNEM PROMETU</title>.</p>
               <p>Predlog zakona o ratifikaciji je v obravnavo predložila Vlada Republike Slovenije.
                  Predlog zakona ste prejeli s sklicem, objavljen pa je bil tudi v Poročevalcu št.
                  2/93. - Ali želi predstavnik Vlade besedo? Ne želi.</p>
               <p>Predlog zakona je obravnaval Odbor za mednarodne odnose. Poročilo odbora in mnenje
                  Sekretariata za zakonodajo in pravne zadeve ste prejeli s sklicem. - Ali želi
                  predstavnik odbora besedo? Ne želi.</p>
               <p>Ugotavljam, da so zastopane vse poslanske skupine in lahko pričnemo z razpravo. -
                  Ali želi kdo razpravljati?</p>
               <p>Ker ne želi nihče razpravljati, zaključujem razpravo in prehajamo na glasovanje o
                  predlogu zakona.</p>
               <p>Dajem na glasovanje predlog zakona o ratifikaciji sporazuma med Vlado Republike
                  Slovenije in Vlado Republike Albanije o rednem zračnem prometu.</p>
               <p>Ugotavljamo sklepčnost! - <stage>(69 prisotnih.)</stage></p>
               <p>Kdo je za sprejem zakona? <stage>(62 poslancev.)</stage> Je kdo proti?</p>
               <p><stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>Prehajamo na <title>19. TOČKO DNEVNEGA REDA</title>, to je na <title>OBRAVNAVANJE
                     PREDLOGA ZAKONA O RATIFIKACIJI KONVENCIJE O CIVILNOPRAVNIH VIDIKIH MEDNARODNE
                     UGRABITVE OTROK</title>. Predlog zakona je v obravnavo predložila Vlada
                  Republike Slovenije. Predlog zakona ste prejeli s sklicem, objavljen je bil tudi v
                  Poročevalcu št. 2/93.</p>
               <p>Želi predsednik Vlade besedo? <stage>(Ne želi.)</stage></p>
               <p>Predlog zakona je obravnaval Odbor za mednarodne odnose. Poročilo odbora in mnenje
                  Sekretariata za zakonodajo in pravne zadeve ste prejeli s sklicem.</p>
               <p>Želi poročevalec besedo? <stage>(Ne želi.)</stage></p>
               <p>Ugotavljam, da so zastopane vse poslanske skupine. Odpiram razpravo. Kdo želi
                  razpravljati o tem zakonu? <stage>(Nihče.)</stage></p>
               <p>Ker ne želi nihče razpravljati, zaključujem razpravo in dajem na glasovanje
                  predlog zakona o ratifikaciji konvencije o civilnopravnih vidikih mednarodne
                  ugrabitve otrok.</p>
               <p>Ugotavljam sklepčnost. <stage>(69 navzočih.)</stage></p>
               <p>Kdo je za sprejem tega zakona? <stage>(66 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>Prehajamo na <title>20. TOČKO DNEVNEGA REDA</title>, to je na <title>OBRAVNAVO
                     PREDLOGA ZAKONA O RATIFIKACIJI SPORAZUMA O SODELOVANJU NA PODROČJU KULTURE,
                     IZOBRAŽEVANJA IN ZNANOSTI MED REPUBLIKO SLOVENIJO IN REPUBLIKO
                     MADŽARSKO</title>. Predlog zakona je v obravnavo predložila Vlada Republike
                  Slovenije. Predlog zakona ste prejeli s sklicem, objavljen je bil pa tudi v
                  Poročevalcu številka 2/93.</p>
               <p>Želi predstavnik Vlade besedo? <stage>(Ne želi.)</stage></p>
               <p>Predlog zakona je obravnaval Odbor za mednarodne odnose. Poročilo Odbora in mnenje
                  Sekretariata za zakonodajo in pravne zadeve ste prejeli s sklicem. Želi
                  poročevalec odbora besedo? <stage>(Ne želi.)</stage></p>
               <p>Ugotavljam, da so zastopane vse poslanske skupine in pričenjam razpravo. Želi kdo
                  besedo? <stage>(Ne želi.)</stage></p>
               <p>Ker ne želi nihče razpravljati, zaključujem razpravo in dajem na glasovanje
                  predlog zakona o ratifikaciji sporazuma o sodelovanju na področju kulture,
                  izobraževanja in znanosti med Republiko Slovenije in Republiko Madžarsko.
                  Ugotovimo sklepčnost. <stage>(66 navzočih.)</stage></p>
               <p>Kdor je za sprejem zakona, naj, prosim, glasuje! <stage>(66 poslancev.)</stage> Je
                  kdo proti? <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>Prehajamo na <title>21. TOČKO DNEVNEGA REDA</title>, to je na <title>OBRAVNAVO
                     PREDLOGA ZAKONA O RATIFIKACIJI POGODBE O PRIJATELJSTVU IN SODELOVANJU MED
                     REPUBLIKO SLOVENIJO IN REPUBLIKO MADŽARSKO</title>. Predlog zakona je v
                  obravnavo predložila Vlada Republike Slovenije. Predlog zakona je bil objavljen v
                  Poročevalcu številka 2/93. Želi predstavnik vlade besedo? <stage>(Ne
                     želi.)</stage></p>
               <p>Predlog zakona je obravnaval Odbor za mednarodne odnose. Poročilo odbora in mnenje
                  Sekretariata za zakonodajo in pravne zadeve ste prejeli s sklicem. Želi
                  poročevalec odbora besedo? <stage>(Ne želi.)</stage></p>
               <p>Ugotavljam, da so zastopane vse poslanske skupine in lahko pričnemo z razpravo.
                  Odpiram razpravo. Kdo želi besedo?</p>
               <p>Ker ne želi nihče razpravljati, zaključujem razpravo in dajem na glasovanje
                  predlog zakona o ratifikaciji pogodbe o prijateljstvu in sodelovanju med Republiko
                  Slovenijo in Republiko Madžarsko. Ugotovimo sklepčnost. <stage>(68 navzočih
                     poslancev.)</stage></p>
               <p>Kdo je za sprejem tega zakona? <stage>(67 poslancev.)</stage> Je kdo proti?
                     <stage>(Nihče ni proti.)</stage></p>
               <p>Ugotavljam, da je predlog zakona sprejet.</p>
               <p>Prehajamo na <title>22. TOČKO DNEVNEGA REDA</title>, to je na <title>OBRAVNAVO
                     PREDLOGA ZAKONA O RATIFIKACIJI SPORAZUMA O ZAGOTAVLJANJU POSEBNIH PRAVIC
                     SLOVENSKE NARODNE MANJŠINE V REPUBLIKI MADŽARSKI IN MADŽARSKE NARODNE SKUPNOSTI
                     V REPUBLIKI SLOVENIJI</title>.</p>
               <p>Predlog zakona o ratifikaciji je v obravnavo predložila Vlada Republike Slovenije.
                  Predlog zakona ste prejeli s sklicem, objavljen je pa bil tudi v Poročevalcu
                  številka 2/93.</p>
               <p>Želi predstavnik Vlade besedo? <stage>(Ne želi.)</stage></p>
               <p>Predlog zakona je obravnaval Odbor za mednarodne odnose. Poročilo odbora in mnenje
                  Sekretariata za zakonodajo in pravne zadeve ste prejeli s sklicem.</p>
               <p>Želi predstavnik odbora besedo? <stage>(Ne želi.)</stage></p>
               <p>Ugotavljam, da so zastopane vse poslanske skupine. Odpiram razpravo. Kdo želi
                  besedo? Prosim gospod Partljič.</p>
            </sp>
            <sp who="SDZ1:PartljičTone">
               <speaker>ANTON PARTLJIČ:</speaker>
               <p>Dragi kolegi, jaz se vam vsem skupaj res opravičujem, da to šprintersko in
                  idilično sprejemanje ratifikacij zdaj skoraj malo pokvarim. Prosil bi vas, če
                  vzamete ta zakon v roke. Na 39. strani, v 19. členu se mi zdi, da je zapisana neka
                  zmešnjava, ki bi morala skoraj vsakemu v oči pasti. Možno pa je, da je z mano kaj
                  narobe. Ampak pred tem bi pa vendarle imel še naslednjo pripombo. Ker gre za
                  zakone naše manjšine in madžarske manjšine, tu se mi ne zdi dovolj, da takšen
                  zakon obravnava Komisija za mednarodne odnose, ker mislim, da imamo Komisijo za
                  narodnosti in ne vem, zakaj tega ne bi ona obravnavala.</p>
               <p>Drugič, ti zakoni oziroma ti predlogi so nekako protokolarni pa vljudnostni in
                  pravzaprav ne tako krvavo obvezujoči, pa je vprašanje, če je smisel, da so še
                  vedno takšni, odkar imamo novo državo in nove naloge. Zdi se mi, da se s temi
                  Slovenci po svetu, zdaj tudi ministrstva nimamo več, tudi prejšnji minister nam ni
                  nikoli poročal v parlamentu o tem delu in zdi se mi skoraj malo prelahkotno. Nisem
                  se oglasil zaradi teh pridig, ampak vas vprašam, tu v 15. členu se mi zdi, da je
                  nekaj tiskarskih težav. 15. člen: Podpisnici bosta ustanovili posebno medvladno
                  komisijo za manjšine in tako dalje. Potem je drug odstavek in v tretjem odstavku
                  piše: Medvladna komisija ima naslednje naloge, dvopičje. <q>"Obravnava aktualna
                  vprašanja manjšin v obeh državah"</q>, dvopičje. Potem pa piše: <q>"V ta namen še posebej
                  podpira nekomercialno usmerjeno pošiljanje knjig"</q>, nakar vidite, da sta dva
                  vprašaja na kupu in da manjka neka beseda. Meni tu ne gre skupaj, da ima naslednje
                  naloge, nakar je opisana ena naloga, ki je v resnici neobvezujoča, da da ta
                  medvladna komisija obravnava vprašanja manjšin; nakar pa tudi ne vem, od kod to
                  pošiljanje knjig, od kod ti vprašaji in manjkajoče besede.</p>
               <p>In imam vtis - če ima morda kdo tu original tega predloga sporazuma -, da bi se to
                  splačalo še enkrat pogledati. -</p>
               <p>Se opravičujem.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali predstavnik Vlade lahko to zadevo pojasni? <stage>(Govorjenje v
                     dvorani.)</stage></p>
               <p>Gospa Pozsončeva, prosim.</p>
            </sp>
            <sp who="SDZ1:PozsonecMaria">
               <speaker>MARIA POZSONEC:</speaker>
               <p>Spoštovani! Pripomnila bi toliko, da je ta sporazum izredno napreden in je nastal
                  tudi v sodelovanju z narodnostmi. Moram povedati, da maksimalno upošteva naše
                  potrebe in potrebe Slovencev na oni strani. Tako, da mi v narodni skupnosti
                  ocenjujemo to kot izjemno pomembno, saj celotni sporazum sloni na posebnih
                  pravicah. Torej, mi imamo izredno pozitivno mnenje o tem. - Tu je verjetno
                  tiskovna napaka. To smo obravnavali še v prejšnji skupščini, zato sedaj Komisija
                  za narodnosti ni sodelovala pri tem.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi predstavnik Vlade? - Prosim.</p>
            </sp>
            <sp who="SDZ1:JančarMatjaž">
               <speaker>MATJAŽ JANČAR:</speaker>
               <p>Gospod predsednik, spoštovane poslanke in poslanci! V zvezi s 15. členom, kot je
                  omenil poslanec gospod Partljič, je v gradivu, ki ga imate pred seboj, izgleda
                  prišlo do tehnične napake in manjka ena vrstica. Moram pa povedati, da tudi jaz
                  razpolagam z istim gradivom. Vidi se to iz tega, da je pri fotokopiranju prišlo do
                  napake zato, ker so v madžarskem besedilu tri vrstice, medtem ko je v slovenskem
                  besedilu ena vrstica. Moram reči, da izvirnega besedila trenutno nimam. Če je
                  sedaj to zadržek do sprejetja oz. do ratifikacije, potem se lahko to tudi odloži;
                  moram pa reči, da je to res tehnična napaka. Sedaj tudi ne morem reči, kje je nastala; lahko tudi, ko se je v Vladi kopiralo in je prišlo do parlamenta, do
                  Državnega zbora. Nedvomno pa je, da je v izvirniku besedilo kompletno, čeprav pa
                  za to nimam dokaza <stage>(kot pravim)</stage>.</p>
               <p>Zato še enkrat pravim: če je zaradi tega zadržek, se lahko zadeva tudi odloži,
                  čeprav je malo nerodno, da zaradi te tehnične napake, čeprav v tem trenutku ne
                  moremo poskrbeti z izvirnikom besedila. - Hvala in se opravičujem za to.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. - Gospod Partljič, izvolite.</p>
            </sp>
            <sp who="SDZ1:PartljičTone">
               <speaker>ANTON PARTLJIČ:</speaker>
               <p>Res nisem pričakoval, da bo prišlo do večjega zapleta. Mislim, da če je tu v
                  madžarščini, potem lahko gospa Pozsonec pove; jaz zaradi tega prav nič ne vztrajam
                  in se lahko ta sporazum tudi potrdi, vendar mora iziti vsaj nekje popravek, če je
                  to uraden dokument oziroma dopolnilo v naslednjem Poročevalcu. Ker drugače se
                  lahko sklicujemo v teh medsebojnih pravicah na nekaj, kar ni uradno.</p>
               <p>Mene tudi veseli in popolnoma rešpektiram - in tudi vem, da je to še iz prejšnje
                  skupščine, oziroma da smo lani poleti o tem govorili - pripombo gospe Pozsončeve.
                  Čeprav pa bi, tudi na včerajšnjo diskusijo vendarle rekel, da to z našimi
                  manjšinami ne kaže samo rutinsko obravnavati. Verjamem tudi - če v fus-noti
                  komentiram še včerajšnjo diskusijo, polemiko okoli Italije <stage>(če tako
                     rečem)</stage> - je razlika, če za neko nacionalno manjšino stoji dvomilijonski
                  narod, ali pa je prej stala neka država z 20 milijoni, na drugi strani pa npr. za
                  2.000 ali 3.000 prebivalcev pa stoji 60 milijonski narod. Po mojem je razlika in
                  ne vidim razloga, da bi bili ravno prepovršni do naših narodnih manjšin.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. To točko bomo prekinili, da Vlada prinese pravilne tekste, ker moramo
                  pač sprejemati pravilne tekste.</p>
               <p>Torej prekinjam 22. točko dnevnega reda.</p>
               <p>Prehajamo na <title>23. TOČKO DNEVNEGA REDA: OBRAVNAVA PREDLOGA ZAKONA O
                     RATIFIKACIJI KONVENCIJE MED REPUBLIKO SLOVENIJO IN REPUBLIKO AVSTRIJO O
                     SOCIALNI VARNOSTI Z ZAKLJUČNIM PROTOKOLOM IN DOGOVORA O IZVAJANJU KONVENCIJE
                     MED REPUBLIKO SLOVENIJO IN REPUBLIKO AVSTRIJO O SOCIALNI VARNOSTI</title>.
                  Predlog zakona o ratifikaciji je v obravnavo predložila Vlada Republike Slovenije.
                  Predlog zakona ste prejeli s sklicem. Objavljen je bil tudi v Poročevalcu št.
                  2/93.</p>
               <p>Želi predstavnik Vlade besedo? Ne želi.</p>
               <p>Predlog zakona je obravnaval Odbor za mednarodne odnose. Poročilo odbora in mnenje
                  Sekretariata za zakonodajo in pravne zadeve ste prejeli s sklicem.</p>
               <p>Želi poročevalec odbora besedo? Ne želi.</p>
               <p>Ugotavljam, da so zastopane vse poslanske skupine. Pričenjam razpravo. Kdo želi
                  razpravljati? Ker ne želi nihče razpravljati, zaključujem razpravo in dajem na
                  glasovanje predlog zakona o ratifikaciji konvencije med Republiko Slovenijo in
                  Republiko Avstrijo o socialni varnosti s ključnim protokolom in dogovora o
                  izvajanju konvencije med Republiko Slovenijo in Republiko Avstrijo o socialni
                  varnosti skupaj z redakcijskimi popravki, ki so razvidni iz poročila odbora in
                  Sekretariata za zakonodajo in pravne zadeve, kar ste prejeli na klop. Torej, dajem
                  na glasovanje predlog zakona skupaj z redakcijskimi popravki.</p>
               <p>Ugotovimo sklepčnost. <stage>(64 navzočih.)</stage></p>
               <p>Kdo je za? <stage>(64 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>S tem smo zaključili ratifikacijske zakone.</p>
               <p>Vračamo se na 6. točko oziroma prehajamo na nadaljevanje <title>6. TOČKE DNEVNEGA
                     REDA</title> oziroma na <title>ODLOČANJE O PREDLOGU ZAKONA O SPREMEMBAH IN
                     DOPOLNITVAH ZAKONA O USKLAJEVANJU POKOJNIN IN DENARNIH NADOMESTIL ZA PRIMER
                     BREZPOSELNOSTI V LETU 1993</title>. Pregled amandmajev ste prejeli na klop.
                  Prejeli ste tudi stališča Odbora za zdravstvo, delo, družino in socialno politiko
                  in stališča predlagatelja predloga zakona ter Vlade do amandmajev.</p>
               <p>Želi poročevalec odbora besedo? Ne želi. Želi besedo predstavnik Vlade? Ne želi.
                  Želi besedo predstavnik predlagatelja zakona? Ne želi. Želi kdo od vlagateljev
                  amandmajev, ki jih odbor oziroma predlagatelj nista podprla, razpravljati o svojih
                  amandmajih oziroma jih spremeniti ali umakniti? Prosim, gospod Peršak.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Zelo na kratko. Glede na to, da se predlagatelji strinjamo z amandmaji, ki so bili
                  v odboru, seveda umikamo vse svoje amandmaje k zakonu. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Prehajamo na glasovanje o posameznih amandmajih po pregledu.</p>
               <p>Prvi amandma je k naslovu zakona. Iz naslova se črtata besedi <q>"in dopolnitvi"</q>.
                  Predlagatelj je Odbor za zdravstvo, delo, družino in socialno politiko in poslanec
                  Anton Peršak, ki je umaknil amandma. Vlada ta amandma podpira.</p>
               <p>Torej dam na glasovanje, da se iz naslova črtata besedi <q>"in dopolnitvi"</q>.</p>
               <p>Ugotovimo sklepčnost. <stage>(78 navzočih.)</stage></p>
               <p>Kdo je za sprejem tega amandmaja? <stage>(63 poslancev.)</stage> Je kdo proti?
                     <stage>(2 poslanca.)</stage></p>
               <p>Ugotavljam, da je amandma k naslovu sprejet.</p>
               <p>Potem so amandmaji predlagatelja Ivana Sisingerja k 1., 2., 3., 4. in 5. členu.
                  Odbor amandmajev ne podpira. <stage>(Iz klopi: Umikam.)</stage> Predlagatelj umika
                  amandmaje.</p>
               <p>Potem amandma k 1. členu pod 1. točko. Besedilo tega člena se spremeni tako, da se
                  glasi: V zakonu o usklajevanju pokojnin in denarnih nadomestil za primer
                  brezposelnosti v letu 1993 <stage>(Uradni list RS, št. 12/93)</stage> se v 2.
                  členu napovedni stavek spremeni tako, da se glasi: Denarna nadomestila za primer
                  brezposelnosti se v obdobju od 1. aprila 1993 usklajujejo ob upoštevanju naslednje
                  eskalacijske lestvice.</p>
               <p>Predlagatelj je Odbor za zdravstvo, delo, družino in socialno politiko. Vlada
                  amandma podpira.</p>
               <p>Ugotovimo sklepčnost? <stage>(72 prisotnih.)</stage></p>
               <p>Kdor je za, naj glasuje! <stage>(59 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je ta amandma sprejet.</p>
               <p>Potem je amandma pod točko 2. k istemu členu.</p>
               <p>V drugem členu zakona se doda nov drugi odstavek, ki se glasi: Če v dveh ali več
                  zaporednih mesecih mesečna rast cen življenjskih potrebščin ne presega 3%, se
                  nadomestilo lahko poveča za kumulativno rast cen življenjskih potrebščin za te
                  mesece, v skladu z eskalacijsko lestvico iz prejšnjega odstavka.</p>
               <p>Predlagatelj je Odbor za zdravstvo, delo, družino in socialno politiko. Vlada ne
                  podpira.</p>
               <p>Prosim gospod Kociper.</p>
            </sp>
            <sp who="SDZ1:KociperŠtefan">
               <speaker>ŠTEFAN KOCIPER:</speaker>
               <p>Hvala lepa. Glasoval bom proti temu amandmaju, čeprav ga je Odbor za zdravstvo,
                  delo, družino in socialno politiko podprl. Glasoval bom proti zato, ker ugodnejše
                  usklajuje raven življenjskih stroškov za denarna nadomestila, kot so usklajene
                  plače in pokojnine. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Še kdo želi obrazložiti svoj glas? Sicer prehajamo na sklepanje o tem
                  amandmaju.</p>
               <p>Ugotovimo sklepčnost. <stage>(78 prisotnih.)</stage></p>
               <p>Kdor je za, naj glasuje! <stage>(27 poslancev.)</stage> Je kdo proti? <stage>(42
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Amandma k 1. členu, pod točko 3. 1. člen se spremeni in se glasi: Dajatve iz
                  prejšnjega člena se v obdobju od 1. aprila 1993, do 30. junija 1993, usklajujejo
                  ob upoštevanju naslednje eskalacijske lestvice.</p>
               <p>Pregled imate pred seboj, ne bom bral celega amandmaja k celi lestvici.</p>
               <p>Predlagateljica je Metka Karner-Lukač, poslanska skupina SLS. V oklepaju ima
                  napisano, da je napovedan umik. Odbor ne podpira. Vlada ne podpira.</p>
               <p>Sprašujem Metko?</p>
            </sp>
            <sp who="SDZ1:KarnerLukačMetka">
               <speaker>DR. METKA KARNER-LUKAČ:</speaker>
               <p>O tem amandmaju ste že glasovali. Torej ste ga zavrnili in ga moram pač tudi jaz
                  umakniti, da ne bi ponavljali glasovanje.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Torej amandma je umaknjen.</p>
               <p>Amandma k 2. členu pod točko 1. Besedilo tega člena se spremeni tako, da se glasi:
                  V 3. členu, se napovedni stavek prvega odstavka spremeni tako, da se glasi:
                  Denarna nadomestila, za primer brezposelnosti, se od 1. julija 1993 dalje
                  povečujejo v skladu z naslednjo eskalacijsko lestvico.</p>
               <p>V drugem odstavku se beseda <q>"dajatev"</q>, nadomesti z besedo <q>"nadomestilo"</q>.</p>
               <p>Predlagatelj je Odbor za zdravstvo, delo, družino in socialno politiko. Vlada ta
                  amandma podpira.</p>
               <p>Prehajamo na glasovanje o tem amandmaju. Želi kdo obrazložiti svoj glas?</p>
               <p>Ugotovimo sklepčnost. <stage>(73 prisotnih.)</stage></p>
               <p>Kdor je za, naj glasuje! <stage>(68 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je ta amandma pod točko 1. k 2. členu sprejet.</p>
               <p>Amandma k 1. členu pod točko 2. Preden ga preberem, vprašam, ker ima gospa Metka
                  Karner-Lukač napovedan umik.</p>
               <p>K 2. členu. Člen se spremeni in glasi: Od 1. julija 1993 dalje. Predlagateljica
                  Metka Karner-Lukač.</p>
               <p>Odbor ne podpira, Vlada ne podpira. Umik.</p>
               <p>Amandma k 3. členu.</p>
               <p>Člen se črta. 3. člen se črta. Predlagatelj Odbor za zdravstvo, delo, družino in
                  socialno politiko in Metka Karner Lukač, poslanska skupina SLS ter Danica Simšič
                  in Tone Peršak, poslanska skupina demokratov.</p>
               <p>Vlada podpira.</p>
               <p>Prehajam na glasovanje k temu amandmaju. Ugotovimo sklepčnost. <stage>(77
                     prisotnih.)</stage></p>
               <p>Kdor je za, naj glasuje! <stage>(54 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 3. členu sprejet.</p>
               <p>Amandma k 4. členu pod točko 1. Torej najprej pod točko 2. Besedilo tega člena se
                  spremeni tako, da se glasi: 4. člen se spremeni tako, da se glasi: Od uveljavitve
                  tega zakona se pokojnine mesečno uskladijo največ za toliko odstotkov, da
                  povprečna starostna pokojnina, izplačana v mesecu, preračunana na znesek za polno
                  pokojninsko dobo, znaša 85% povprečne plače na zaposlenega v Republiki.</p>
               <p>Predlagatelj je Odbor za zdravstvo, delo, družino in socialno politiko. Vlada
                  amandma podpira.</p>
               <p>Torej prehajamo na glasovanje k amandmaju 4. člena pod točko 2.</p>
               <p>Ugotovimo sklepčnost. <stage>(78 prisotnih.)</stage></p>
               <p>Kdor je za, naj glasuje! <stage>(70 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je ta amandma sprejet.</p>
               <p>Ta amandma, ki je bil pod točko 3, Tone Peršak - poslanska skupina umika.</p>
               <p>Pod točko 1, amandma k istemu členu, k 4. Za 4. členom se doda 4.a člen, ki se
                  glasi: <q>"Določbe tega zakona se ne uporabljajo pri upravičencih, ki prejemajo
                  pokojnino do višine 50% čiste povprečne in mesečne plače na zaposlenega v
                  republiki, po zadnjih statističnih podatkih, razen če je ta ugodnejši."</q></p>
               <p>Predlagateljica Metka Karner-Lukač, poslanska skupina SLS, odbor amandmaja ne
                  podpira, Vlada ne podpira.</p>
               <p>Prosim, Metka Karner-Lukač.</p>
            </sp>
            <sp who="SDZ1:KarnerLukačMetka">
               <speaker>DR. METKA KARNER LUKAČ:</speaker>
               <p>Spoštovani zbor! Ta amandma je tako potreben, da mi dovolite, da obrazložim svoj
                  glas. Prej sem ga že obrazlagala, tokrat ne bom tako dolga. Slišali smo amandma,
                  ga pa bom obrnila okrog in bom skušala z druge strani k njemu pristopiti. V praksi
                  bi amandma - gledano z druge strani, kot sem rekla - pomenil, da razmerje 85% ne
                  velja do mejnega zneska 50% povprečne plače na zaposlenega. Tehnično se to v
                  sistemu da izpeljati, to pomeni, da se zatečene pokojnine do tega mejnega zneska
                  pelje naprej, nad tem pa se usklajujejo na gibanju plač, na stopnji oz. na
                  razmerju 83%.</p>
               <p>Res je, da bi se notranja razmerja v sistemu začela lomiti. To sem tudi prej
                  rekla. Kratkotrajni učinek za prihodnji mesec bi bil sledeč. Gradim ga na
                  hipotezi, če upoštevamo podatek, da bo rast plač oz. je rast plač za mesec februar
                  17%. To pomeni, da bi se tistim, ki so pod tem mejnim zneskom, pokojnine povečale
                  za 17%. Tistim, ki so nad tem zneskom, pomeni, da bi se jim pokojnine povečale za
                  15%. Razlika nastopi zato - smo slišali prej razlagatelja, gospoda Prijatelja -
                  ker se sedaj gibljejo pokojnine na tem razmerju 86,9%. Strinjam se, da je najlažje
                  linearno povečati ali znižati. Slišali smo tudi za razmerja, kakšna so 1:13 in
                  1:4,7. Seveda za polno delovno dobo - to je zadnji podatek.</p>
               <p>Mislim, da je premalo obljubljati spremembo sistemskega zakona, to bo, kadar bo;
                  in klicati na pomoč socialne korektive. Zato bom glasovala za ta amandma, ker že
                  lahko takoj nekaj reši. Nikomur nič ne vzame, tudi to je pomembno v pomenu.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi obrazložiti glas. Janez Podobnik.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovani! Glasoval bom za amandma gospe Lukačeve. Svojo odločitev utemeljujem z
                  dvema argumentoma. S tem amandmajem odpremo možnost, da se vendarle pričnejo
                  zmanjševati razlike med visokimi in nizkimi pokojninami. In drugi razlog, - ki pa
                  je po mojem mnenju še pomembnejši - gre za dimenzijo solidarnosti, ki ima težo
                  tudi na tem področju in prepričan sem, da je ta solidarnost prisotna tudi med
                  slovenskimi upokojenci. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kopač.</p>
            </sp>
            <sp who="SDZ1:KopačJanez">
               <speaker>JANEZ KOPAČ:</speaker>
               <p>Hvala za besedo. Sem proti temu amandmaju. O njem je bilo že veliko govora, bi pa
                  rad povedal kot novost samo to, da me čudi, odkod beseda, da to nikogar nič ne
                  stane. Seveda stane, samo ne razumem, odkod se bo ta denar vzel. Proračun SPIZ-a
                  je določen po predpostavkah, kakor velja o sistemskem zakonu o pokojninskem in
                  invalidskem zavarovanju. Morda ga bo pokril proračun z zajetim amandmajem, vendar
                  mislim, da tudi tam ni nobene posebne možnosti. Skratka, skrbi me lahkotnost
                  šarjenja s tujim denarjem kar tako gor in dol in lahkotnost te matematike.</p>
               <p>Mislim, da je prav, da tovrstna diskusija vseeno počaka na spremembe sistemskega
                  zakona o pokojninskem in invalidskem zavarovanju. Tokrat, v interventnem zakonu pa
                  seveda v tisto ne posegamo, kajti tudi ta zakon ima omejen rok trajanja, sistemski
                  zakon je pa postavljen na mnogo daljši rok. Sem proti amandmaju. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prehajamo na glasovanje o amandmaju k 4. členu. Ja, prosim.</p>
            </sp>
            <sp who="SDZ1:VerzolakIvan">
               <speaker>IVO VERZOLAK:</speaker>
               <p>Hvala. Ker je bilo govora, od kod bi se vzel tisti denar, da bi se ta razlika
                  zmanjšala; lahko bi se vzel iz denarja za pokojnine, ki jih dajemo tem tako
                  imenovanim jugo oficirjem, katere letno znašajo dve milijardi 300 milijonov
                  tolarjev.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Glasove obrazlagamo, prosim, ne pa o predlogih.</p>
            </sp>
            <sp who="SDZ1:VerzolakIvan">
               <speaker>IVAN VERZOLAK:</speaker>
               <p>S tem bi podprl in sem za ta predlog.</p>
               <p>Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim, gospod Pučnik.</p>
            </sp>
            <sp who="SDZ1:PučnikJože">
               <speaker>DR. JOŽE PUČNIK:</speaker>
               <p>Vem, da ta amandma ruši sistem, samo prejemniki minimalnih prejemkov so na meji
                  eksistence, zato bom glasoval za ta amandma.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim, gospod Oman.</p>
            </sp>
            <sp who="SDZ1:OmanIvan">
               <speaker>IVAN OMAN:</speaker>
               <p>Jaz sem se sicer odločil, da pri glasovanju, tako o plačah kot o pokojninah,
                  sploh ne bom glasoval niti za niti proti, ker mi je že vsega preveč. V treh tednih
                  trije zakoni in tako naprej, ampak tokrat, ob tem amandmaju pa bom glasoval
                  za.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi obrazložiti glas? Prosim, Danica Simšič.</p>
            </sp>
            <sp who="SDZ1:SimšičDanica">
               <speaker>DANICA SIMŠIČ:</speaker>
               <p>Jaz moram žal povedati, da bom v tem primeru glasovala proti. Kot predlagateljica
                  zakona in kot tista, ki sem ves čas zagovarjala, da je treba spoštovati sistem,
                  tudi tokrat to zagovarjam. Menim, da je treba spoštovati sistem. Če gremo v
                  spremembe sistemske zakonodaje, pojdimo. Slišali pa smo tukaj tudi gospoda
                  Prijatelja, ki je zelo natančno razložil določene številke, zelo natančno razložil
                  tisto razmerje 1:13; da to ni razmerje za polno pokojninsko delovno dobo v
                  primerjavi s plačo in še cel kup stvari, ki sem jih tudi sama velikokrat povedala.
                  Zato pač, žal, na tovrstno socialo v primeru sistemskega zakona ne morem pristati
                  in bom glasovala proti. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prehajamo na glasovanje. Ugotovimo sklepčnost. <stage>(81
                     navzočih.)</stage></p>
               <p>Kdo je za sprejem amandmaja? <stage>(25 poslancev.)</stage> Kdo je proti?
                     <stage>(43 poslancev.)</stage></p>
               <p>Ugotavljam, da amandma ni sprejet.</p>
               <p>Sedaj moramo sprejeti še zakon skupaj s sprejetimi amandmaji v celoti in dajem na
                  glasovanje predlog zakona o spremembah in dopolnitvah zakona o usklajevanju
                  pokojnin in denarnih nadomestil za primer brezposelnosti v letu 1993 v celoti
                  skupaj s sprejetimi amandmaji.</p>
               <p>Ponovno ugotovimo sklepčnost. <stage>(79 navzočih.)</stage></p>
               <p>Kdo je za sprejem zakona? <stage>(68 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog zakona sprejet.</p>
               <p>Prehajamo na nadaljevanje <title>7. TOČKE DNEVNEGA REDA</title> oziroma na
                     <title>ODLOČANJE O PREDLOGU ZAKONA O TRGOVINI</title>. Pregled amandmajev ste
                  prejeli na klop. Prejeli ste stališča Odbora za gospodarstvo, poročilo in stališča
                  predlagatelja predloga zakona do amandmajev.</p>
               <p>Želi poročevalec odbora besedo? Ne želi. Želi besedo predstavnik Vlade? Ne želi.
                  Želi kdo od vlagateljev amandmajev, ki jih odbor oziroma predlagatelj nista
                  podprla, razpravljati o svojih amandmajih oziroma jih spremeniti ali umakniti? Ne
                  želi.</p>
               <p>Prehajamo na glasovanje o posameznih amandmajih po pregledu.</p>
               <p>Amandma k členom 13., 14., 15., 16., 17., 18. in 29: za besedo minister se doda
                  vejica in beseda <q>"pristojen"</q>. Predlagatelj je Vlada Republike Slovenije. Mislim,
                  da gre tu bolj za redakcijski amandma. Prehajamo na glasovanje o tem
                  amandmaju.</p>
               <p>Ugotovimo sklepčnost. <stage>(60 navzočih.)</stage></p>
               <p>Kdo je za? <stage>(69 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je ta amandma sprejet.</p>
               <p>Potem je amandma k 2., 6., 8., 20., 25. in 27. členu: beseda <q>"zasebnik"</q> se
                  nadomesti z besedama <q>"fizična oseba"</q>. Predlagatelj je Vlada Republike Slovenije.
                  Tudi tu gre za redakcijski amandma.</p>
               <p>Ugotovimo sklepčnost. <stage>(76 navzočih.)</stage></p>
               <p>Kdo je za sprejem? <stage>(70 poslancev.)</stage> Kdo je proti? <stage>(2
                     poslanca.)</stage></p>
               <p>Ugotavljam, da je tudi ta amandma sprejet.</p>
               <p>Amandma k 3. členu. V drugi vrstici se za besedo <q>"pogoji"</q> črta besedilo <q>"ne glede
                  na obliko lastnine"</q>. - Predlagatelj je Vlada Republike Slovenije.</p>
               <p>Ugotovimo sklepčnost! - <stage>(77 prisotnih.)</stage></p>
               <p>Kdo je za? <stage>(62 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma k 3. členu sprejet.</p>
               <p>Amandma k 10. členu, pod številko 1. V prvem odstavku se črtajo besede <q>"na javnih
                  mestih"</q>; na koncu stavka se namesto pike dodajo besede <q>"in potujoča prodajalna"</q>. -
                  Predlagatelj je Odbor za gospodarstvo. Vlada amandma podpira.</p>
               <p>Ugotovimo sklepčnost! - <stage>(74 prisotnih.)</stage></p>
               <p>Kdo je za sprejem amandmaja? <stage>(62 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je amandma pod točko 1 k 10.členu sprejet.</p>
               <p>Amandma k 10. členu, pod točko 2. Doda se tretji odstavek, ki se glasi: <q>"Za
                  prodajo blaga na premičnih stojnicah, prodajo s prodajnimi avtomati in potujočo
                  prodajalno je treba pridobiti soglasje pristojnega organa lokalne skupnosti."</q> -
                  Predlagatelj je Vlada Republike Slovenije. Odbor amandma podpira.</p>
               <p>Ugotovimo sklepčnost! - <stage>(76 prisotnih.)</stage></p>
               <p>Kdo je za? <stage>(72 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod točko 2 k 10. členu sprejet.</p>
               <p>Amandma k 11. členu. V končni redakciji besedila je v prvem odstavku potrebno
                  črtati besede <q>"kot na primer"</q> in na koncu stavka dodati besedi <q>"in drugo"</q>. -
                  Predlagatelj je Odbor za gospodarstvo; povzeta pripomba Sekretariata za zakonodajo
                  in pravne zadeve. Vlada amandma podpira.</p>
               <p>Ugotovimo sklepčnost! - <stage>(77 prisotnih.)</stage></p>
               <p>Kdo je za? <stage>(70 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 11. členu sprejet.</p>
               <p>Amandma k 12. členu, pod točko 1. V prvi alinei se na koncu besedila črta podpičje
                  in dodajo besede <q>"in pogoji za prodajo blaga zunaj prodajaln"</q>. - Predlagatelj je
                  Odbor za gospodarstvo. Vlada amandma podpira.</p>
               <p>Ugotovimo sklepčnost! - <stage>(78 prisotnih.)</stage></p>
               <p>Kdo je za sprejem amandmaja? <stage>(70 poslancev.)</stage> Je kdo proti?
                     <stage>(1 poslanec.)</stage></p>
               <p>Ugotavljam, da je amandma pod točko 1 k 12. členu sprejet.</p>
               <p>Amandma k istemu členu pod točko 2. V končni redakciji je potrebno besedilo <q>"ki
                  jih morajo izpolnjevati"</q> nadomestiti z besedilom <q>"ki se nanašajo na"</q>. -
                  Predlagatelj je Odbor za gospodarstvo; povzeta pripomba Sekretariata za zakonodajo
                  in pravne zadeve. Vlada amandma podpira.</p>
               <p>Ugotovimo sklepčnost! - <stage>(76 prisotnih.)</stage></p>
               <p>Kdo je za sprejem amandmaja? <stage>(68 poslancev.)</stage> Je kdo proti?
                     <stage>(1 poslanec.)</stage></p>
               <p>Ugotavljam, da je amandma pod točko 2 k 12. členu sprejet.</p>
               <p>Amandma pod točko 3 k 12. členu. Tistega, ki je naveden prvi, predlagatelj umika
                  in nadomešča z naslednjim besedilom: doda se nov odstavek, ki se glasi: <q>"Minimalne
                  pogoje iz prvega odstavka predpiše pristojni minister. Pri predpisovanju pogojev
                  upošteva merila, ki so usklajena z mednarodnimi standardi in drugimi predpisi."</q> -
                  Vlada podpira, odbor podpira.</p>
               <p>Ugotovimo sklepčnost! - <stage>(77 prisotnih.)</stage></p>
               <p>Kdo je za ta amandma? <stage>(68 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je amandma pod točko 3 k 12. členu sprejet.</p>
               <p>Amandma k 13. členu. Pod točko 1 je umaknjen in je predlagan v novem besedilu, ki
                  je pod točko 2. Besedilo prvega odstavka se spremeni tako, da se glasi: <q>"Minimalne
                  tehnične in druge pogoje iz prve alinee prejšnjega člena predpiše minister,
                  pristojen za trgovino."</q> - Predlagatelj je Odbor za gospodarstvo; smiselno povzeta
                  pripomba Sekretariata za zakonodajo in pravne zadeve. Vlada s tem soglaša.</p>
               <p>Ugotovimo sklepčnost! - <stage>(74 prisotnih.)</stage></p>
               <p>Kdo je za sprejem? <stage>(66 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je amandma k 13. členu pod točko 2 sprejet.</p>
               <p>Amandma k istemu členu pod točko 3. Na koncu stavka drugega odstavka tega člena se
                  pika nadomesti z besedami <q>"ter proizvodi, ki jih je dovoljeno prodajati na ta
                  način"</q>. - Predlagatelj je Vlada Republike Slovenije. Odbor z amandmajem
                  soglaša.</p>
               <p>Ugotovimo sklepčnost. <stage>(73 navzočih.)</stage></p>
               <p>Kdo je za sprejem tega amandmaja? <stage>(59 poslancev.)</stage> Je kdo proti?
                     <stage>(2 poslanca proti.)</stage></p>
               <p>Ugotavljam, da je amandma pod točko 3 k 13. členu sprejet.</p>
               <p>Amandma k 14. členu. Torej, amandma odbora je umaknjen in predlagamo redakcijsko
                  izboljšan tekst, in sicer besedilo se glasi tako, da se glasi: <q>"Poleg pogojev iz
                  prejšnjega člena predpiše minister, pristojen za trgovino, tudi dodatne pogoje
                  glede opremljenosti prodajaln in načina prodaje za določene vrste blaga, če
                  fizikalno-kemične in druge lastnosti blaga, ki lahko ogrožajo življenje in zdravje
                  ljudi ter njihovo premoženje, ter namen uporabe takega blaga to zahtevajo."</q></p>
               <p>Vlada soglaša z amandmajem odbora.</p>
               <p>Ugotovimo sklepčnost. <stage>(68 navzočnih poslancev.)</stage></p>
               <p>Kdo je za sprejem? <stage>(65 poslancev za.)</stage> Je kdo proti? <stage>(Eden
                     proti.)</stage></p>
               <p>Ugotavljam, da je amandma k 14. členu sprejet.</p>
               <p>Amandma k 15. členu:</p>
               <p>Zaradi redakcijske izboljšave določbe naj se spremeni besedilo tega člena tako, da
                  se glasi: <q>"Minimalno sanitarno-zdravstvene pogoje z druge alinee 12. člena tega
                  zakona predpiše minister, pristojen za zdravstvo v soglasju z ministrom pristojnim
                  za trgovino ter ministrom pristojnim za prehrano."</q></p>
               <p>Predlagatelj je Odbor za gospodarstvo, ki smiselno povzema pripombo Sekretariata
                  za zakonodajo in pravne zadeve. Vlada soglaša.</p>
               <p>Ugotovimo sklepčnost. <stage>(70 navzočih poslancev.)</stage></p>
               <p>Kdo je za sprejem tega amandmaja? <stage>(63 poslancev.)</stage> Je kdo proti?
                     <stage>(Nihče ni proti.)</stage></p>
               <p>Ugotavljam, da je amandma k 15. členu sprejet.</p>
               <p>Amandma k 16. členu:</p>
               <p>Zaradi izboljšave določbe naj se spremeni besedilo prvega odstavka tega člena,
                  tako da se glasi: <q>"Minimalna stopnja izobrazbe osebam iz tretje alinee 12. člena
                  tega zakona predpiše minister pristojen za trgovino."</q></p>
               <p>Predlagatelj je Odbor za gospodarstvo, ki je s tem povzel pripombo Sekretariata za
                  zakonodajo in pravne zadeve. Vlada s tem soglaša.</p>
               <p>Ugotovimo sklepčnost. <stage>(68 navzočih poslancev.)</stage></p>
               <p>Kdo je za? <stage>(61 poslancev.)</stage> Je kdo proti? <stage>(Eden
                     proti.)</stage></p>
               <p>Ugotavljam, da je amandma k 16. členu sprejet.</p>
               <p>Amandma k 17. členu:</p>
               <p>Tukaj je amandma, ki ga je predlagal Anton Peršak, ki ga je pa umaknil in ga
                  nadomestil z drugačnim besedilom.</p>
               <p>Besedilo člena se spremeni tako, da se glasi: <q>"Merila za določitev urnika
                  obratovalnega časa prodajaln predpiše minister, pristojen za trgovino. V skladu s
                  predpisom iz prejšnjega odstavka določi trgovec urnik obratovalnega časa svoje
                  prodajalne, ki ga prijavi pristojnemu organu lokalne skupnosti. Trgovec je dolžan
                  poslovati v obratovalnem času, ki ga je določil v skladu s prvim in drugim
                  odstavkom tega člena."</q></p>
               <p>Vlada amandma podpira in tudi odbor amandma podpira. <stage>(Glas iz klopi - se ne
                     razume.)</stage></p>
               <p>Torej dajem na glasovanje ta amandma, ki sem ga predlagal. Ugotovimo sklepčnost.
                     <stage>(73 navzočih poslancev.)</stage></p>
               <p>Kdo je za? <stage>(64 poslancev.)</stage> Je kdo proti? <stage>(Eden
                     proti.)</stage></p>
               <p>Ugotavljam, da je ta amandma sprejet.</p>
               <p>S tem Anton Peršak umika svoj amandma in glede na to, da smo amandma sprejeli je
                  potrebno še pod opombo nekaj omeniti. V končni redakciji je potrebno upoštevati
                  sprejeto spremembo in v 23. in 27. členu besedo <q>"predpisanem"</q> nadomestiti z besedo
                  <q>"določenem"</q>.</p>
               <p>Potem imamo amandma k 19., 20., 21., 22. in 23. členu.</p>
               <p>Beseda <q>"nadzira"</q> se nadomesti z besedo <q>"nadzoruje"</q> in beseda <q>"nadzor"</q> z
                  nadzorstvom.</p>
               <p>Predlagatelj je Odbor za gospodarstvo. S tem povzema pripombo Sekretariata za
                  zakonodajo in pravne zadeve. Vlada s tem soglaša.</p>
               <p>Ugotovimo sklepčnost. <stage>(64 navzočih poslancev.)</stage></p>
               <p>Kdo je za? <stage>(62 poslancev.)</stage> Je kdo proti? <stage>(2
                  proti.)</stage></p>
               <p>Ugotavljam, da je amandma k 19., 20., 21., 22. in 23. členu sprejet.</p>
               <p>Amandma k 20. členu:</p>
               <p>Besedilo prvega odstavka tega člena se spremeni tako, da se glasi: "Če pristojni
                  tržni inšpekcijski organ pri nadzoru ugotovi, da trgovec ne opravlja trgovinske
                  dejavnosti na predpisan način, ali da opravlja trgovinsko dejavnost, za katero ni
                  registriran <stage>(2., 6., 8., 10. in 11. člen)</stage>. Druga alinea: da druga
                  pravna oseba ali fizična oseba opravlja trgovinsko dejavnost, za katero ni
                  registrirana <stage>(2. člen)</stage>, mu opravljanje take dejavnosti prepove z
                  odločbo." - Predlagatelj je Vlada Republike Slovenije; s tem je smiselno povzet
                  amandma Odbora za gospodarstvo. Odbor amandma podpira.</p>
               <p>Ugotovimo sklepčnost! - <stage>(69 prisotnih.)</stage></p>
               <p>Kdo je za? <stage>(58 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 20. členu sprejet.</p>
               <p>Amandma k 22. členu, pod točko 1. Besedilo prve alinee se dopolni tako, da se
                  glasi: "da prodajni objekti ne izpolnjujejo predpisanih minimalnih tehničnih in
                  drugih pogojev, ali da niso izpolnjeni pogoji za prodajo blaga zunaj prodajaln
                     <stage>(13. člen)</stage>." - Predlagatelj je Vlada Republike Slovenije; s tem
                  je smiselno povzet amandma Odbora za gospodarstvo in odbor ta amandma podpira.</p>
               <p>Ugotovimo sklepčnost! - <stage>(67 prisotnih.)</stage></p>
               <p>Kdo je za? <stage>(57 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod točko 1 k 22. členu sprejet.</p>
               <p>Amandma k 22. členu, pod točko 2. V zadnjem stavku prvega odstavka se besedi:
                  <q>"ugotovljenih nepravilnosti"</q> nadomesti z besedami: <q>"nepravilnosti, ugotovljene s
                  sklepom inšpekcijskega organa"</q>. - Predlagatelj je Vlada Republike Slovenije; s tem
                  je smiselno povzet amandma Odbora za gospodarstvo. Odbor ta amandma podpira.</p>
               <p>Ugotovimo sklepčnost! - <stage>(69 prisotnih.)</stage></p>
               <p>Kdo je za? <stage>(56 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 2 k 22. členu sprejet.</p>
               <p>Amandma k 24. členu. Besedilo tega člena se spremeni tako, da se glasi: "Z denarno
                  kaznijo najmanj 3,000.000 tolarjev se kaznuje za gospodarski prestopek trgovec,
                  pravna oseba ali druga pravna oseba, ki ne opravlja trgovinske dejavnosti na
                  predpisan način, ali ki opravlja trgovinsko dejavnost, za katero ni registrirana
                     <stage>(2., 6., 8., 10. in 11. člen)</stage>. Druga pravna oseba, ki opravlja
                  trgovinsko dejavnost, za katero ni registrirana <stage>(2. člen)</stage>. Trgovec,
                  pravna oseba, ki opravlja trgovinsko dejavnost kljub začasni prepovedi opravljanja
                  trgovinske dejavnosti <stage>(22. člen)</stage>. Za prestopek iz prejšnjega
                  odstavka tega člena se trgovcu, pravni osebi ali drugi pravni osebi skupaj z
                  denarno kaznijo izreče tudi varstveni ukrep odvzema blaga in delovnih priprav, ki
                  so bile ugotovljene pri kršitvi.</p>
               <p>Z denarno kaznijo najmanj 150.000 tolarjev se kaznuje za gospodarski prestopek
                  odgovorna oseba pri trgovcu, pravni osebi ali drugi pravni osebi, ki stori dejanje
                  iz prvega odstavka tega člena." - Predlagatelj je Vlada Republike Slovenije; s tem
                  je smiselno povzet amandma Odbora za gospodarstvo. Odbor amandma podpira.</p>
               <p>Ugotovimo sklepčnost! - <stage>(70 prisotnih.)</stage></p>
               <p>Kdo je za ta amandma? <stage>(58 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma k 24. členu sprejet.</p>
               <p>Amandma k 25. členu. Besedilo tega člena se spremeni tako, da se glasi: "Z denarno
                  kaznijo najmanj milijon tolarjev se kaznuje za prekršek: -trgovec, fizična oseba,
                  ki ne opravlja trgovinske dejavnosti na predpisan način, ali ki opravlja
                  trgovinsko dejavnost, za katero ni registrirana <stage>(2., 6., 8., 10., 11.
                     člen)</stage>; druga fizična oseba, ki opravlja trgovinsko dejavnost, za katero
                  ni registrirana <stage>(2. člen)</stage>; -trgovec, fizična oseba, ki opravlja
                  trgovinsko dejavnost kljub začasni prepovedi opravljanja trgovinske dejavnosti
                     <stage>(22. člen)</stage>. Za prekršek iz prejšnjega odstavka tega člena se
                  trgovcu, fizični osebi ali drugi fizični osebi, skupaj z denarno kaznijo izreče
                  tudi varstveni ukrep odvzema blaga in delovnih priprav, ki so bile uporabljene pri
                  kršitvi." - Predlagatelj je Vlada Republike Slovenije, ki s tem smiselno povzema
                  amandma Odbora za gospodarstvo. Odbor podpira amandma.</p>
               <p>Ugotovimo sklepčnost! - <stage>(69 prisotnih.)</stage></p>
               <p>Kdo je za ta amandma? <stage>(62 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je amandma k 25. členu sprejet.</p>
               <p>Amandma k 26. členu. Besedilo tega člena se spremeni tako, da se glasi: "Če
                  pristojni tržni inšpekcijski organ pri nadzorstvu ugotovi kršitev iz 24. in 25.
                  člena tega zakona, začasno zaseže blago in delovne priprave, ki so bile
                  uporabljene pri kršitvi. O začasnem zasegu blaga in delovnih priprav mora
                  pristojni tržni inšpekcijski organ takoj obvestiti pristojno sodišče oziroma
                  sodnika za prekrške.</p>
               <p>Predlagatelj, Vlada Republike Slovenije s tem povzema amandma Odbora za
                  gospodarstvo. Odbor podpira amandma.</p>
               <p>Ugotovimo sklepčnost. <stage>(70 navzočih.)</stage></p>
               <p>Kdo je za? <stage>(61 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 26. členu sprejet.</p>
               <p>Amandma k 27. členu. Če mi dovolite, da ne berem, ker je preveč dolg, pregled
                  imate. Če pa želite, pa preberem. Ne želite.</p>
               <p>Predlagatelj, Vlada Republike Slovenije s tem smiselno povzema amandma Odbora za
                  gospodarstvo. Odbor amandma podpira.</p>
               <p>Ugotovimo sklepčnost. <stage>(69 navzočih.)</stage></p>
               <p>Kdo je za? <stage>(56 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 27. členu sprejet.</p>
               <p>Amandma k 28. členu je podoben, to so kazenski členi in ga tudi ne bom
                  prebral.</p>
               <p>Predlagatelj je Vlada Republike Slovenije. Povzet je s tem amandma Odbora za
                  gospodarstvo. Odbor amandma podpira.</p>
               <p>Ugotovimo sklepčnost. <stage>(68 navzočih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 28. členu sprejet.</p>
               <p>Amandma k 29. členu pod 1. točko. Besede v prvi vrstici <q>"v 8 dneh"</q> se nadomestijo
                  z besedami <q>"v 30-ih dneh"</q>.</p>
               <p>Predlagatelj je Odbor za gospodarstvo. Vlada amandma podpira.</p>
               <p>Ugotovimo sklepčnost. <stage>(67 navzočih.)</stage></p>
               <p>Kdo je za? <stage>( 56 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma pod 1. točko k 29. členu sprejet.</p>
               <p>Amandma k 29. členu pod 2. točko. Doda se nov drugi odstavek, ki se glasi: Rok iz
                  prvega odstavka tega člena velja tudi za določitev prodaje blaga zunaj prodajaln
                  ter določitev proizvodov, ki jih je dovoljeno prodajati na ta način <stage>(9. in
                     13. člen)</stage>. Predlagatelj je Odbor za gospodarstvo. Vlada amandma
                  podpira.</p>
               <p>Ugotovimo sklepčnost. <stage>(69 navzočih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma pod 2. točko k 29. členu sprejet.</p>
               <p>Amandmaji k 30. členu pod 1. točko. V prvem odstavku tega člena se za besedo
                  <q>"prizna"</q> črta besedilo: <q>"predpisana izobrazba, če jim je bila do tega dne z
                  internim aktom priznana strokovna usposobljenost"</q> in nadomesti z besedilom:
                  <q>"strokovna usposobljenost, če jim je bila ta priznana do tega dne z internim
                  aktom"</q>. Predlagatelj je Odbor za gospodarstvo. Vlada amandma podpira.</p>
               <p>Ugotovimo sklepčnost. <stage>(64 navzočih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je amandma pod 1. točko k 30. členu sprejet.</p>
               <p>Amandma pod 2. točko. Besedilo drugega odstavka tega člena se spremeni tako, da se
                  glasi: Osebe, ki na dan uveljavitve tega zakona ne izpolnjujejo pogojev o
                  minimalni stopnji izobrazbe po predpisu iz 16. člena tega zakona in se jim ta tudi
                  ne priznava na način iz prvega odstavka tega člena, morajo predpisano izobrazbo
                  pridobiti v dveh letih po uveljavitvi tega zakona, ali pa v tem času opraviti
                  preizkus strokovne usposobljenosti pri ustreznem združenju trgovcev v okviru
                  zborničnega sistema. Predlagatelj</p>
               <p>je Odbor za gospodarstvo. Vlada amandma podpira.</p>
               <p>Ugotovimo sklepčnost. <stage>(66 navzočih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod 2. točko k 30. členu sprejet.</p>
               <p>Amandma pod 3. točko. V končni redakciji se v dveh odstavkih beseda: <q>"iz"</q>
                  nadomesti z besedami: <q>"po predpisih iz"</q>. Predlagatelj je Odbor za gospodarstvo, s
                  tem smiselno povzema pripombo Sekretariata za zakonodajo in pravne zadeve. Vlada
                  amandma podpira.</p>
               <p>Ugotovimo sklepčnost. <stage>( 65 navzočih.)</stage></p>
               <p>Kdo je za? <stage>(58 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod 3. točko k 30. členu sprejet.</p>
               <p>Amandma k 31. členu. Z dnem, ko začne veljati ta zakon, preneha veljati zakon o
                  blagovnem prometu <stage>(Uradni list RS, št. 21/77 in 29/86)</stage>, razen
                  določb 23., 24., 25., 26., 27., 28., 29. in 30. člena in določbe 126., 127., 128.,
                  129. in 130. člena obrtnega zakona ter se prenehajo uporabljati določbe 1., 2.,
                  3., 4., 5., 6., 7. in 8. člena zakona o trgovini <stage>(Uradni list SFRJ
                     46/90)</stage>. Predlagatelj je Vlada Republike Slovenije. S tem je smiselno
                  povzet amandma Odbora za gospodarstvo. Odbor amandma podpira.</p>
               <p>Ugotovimo sklepčnost. <stage>(63 navzočih.)</stage></p>
               <p>Kdo je za? <stage>(53 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 31. členu sprejet.</p>
               <p>S tem smo zaključili sprejem amandmajev in moramo sprejeti še zakon o trgovini v
                  celoti, skupaj s sprejetimi amandmaji.</p>
               <p>Ugotovimo sklepčnost. <stage>(60 navzočih.)</stage></p>
               <p>Kdo je za? <stage>(61 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je zakon o trgovini o celoti, skupaj s sprejetimi amandmaji
                  sprejet.</p>
               <p>Pri tej točki imamo še predlog odbora, da se sprejme dodaten sklep. Ministrstvo,
                  pristojno za trgovino, naj pri izdelavi podzakonskih aktov upošteva tudi predloge
                  Državnega sveta, ki jih je oblikoval ob obravnavi predloga zakona o trgovini in se
                  nanaša na nujnost upoštevanja in specifičnosti upravljanja trgovinske dejavnosti
                  na demografsko ogroženih in gorskih višinskih območjih.</p>
               <p>Želi kdo razpravljati o tem sklepu? Nihče. Tako lahko preidemo na glasovanje o tem
                  sklepu.</p>
               <p>Ugotovimo sklepčnost. <stage>(64 prisotnih.)</stage></p>
               <p>Kdor je za, naj glasuje! <stage>(58 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je dodatni sklep sprejet.</p>
               <p>S tem smo to točko dnevnega reda zaključili.</p>
               <p>Prehajamo na nadaljevanje <title>8. TOČKE DNEVNEGA REDA</title>, oziroma na
                  odločanje o <title>PREDLOGU ZAKONA O VARSTVU KONKURENCE</title>. Pregled
                  amandmajev ste prejeli na klop. Prejeli ste stališče Odbora za gospodarstvo in
                  stališče predlagatelja predloga zakona do amandmajev.</p>
               <p>Želi poročevalec odbora besedo? Ne želi. Želi besedo predstavnik Vlade? Ne želi.
                  Želi kdo od vlagateljev amandmajev, ki jih odbor oziroma predlagatelj nista
                  podprla, razpravljati o svojih amandmajih oziroma jih spremeniti ali umakniti?</p>
               <p>Ugotavljam, da so navzoči. Gospod Jagodnik je umaknil svoje amandmaje. Prehajamo
                  na glasovanje o posameznih amandmajih, po pregledu.</p>
               <p>Amandma k 2. členu. Prvi in drugi odstavek 2. člena se nadomestita z novima, ki se
                  glasita: "Ta zakon velja za pravne in fizične osebe, ki opravljajo gospodarsko
                  dejavnost, ne glede na njihovo pravno-organizacijsko obliko in lastninsko
                  pripadnost <stage>(v nadaljnjem besedilu podjetja)</stage>.</p>
               <p>Kot gospodarska dejavnost, se šteje vsaka dejavnost, ki se opravlja na trgu,
                  zlasti pa nakup in prodaja blaga, proizvodnja prevozne, turistične, gradbene,
                  blagovno prometne in kakršne koli druge storitve, pa tudi bančni, finančni,
                  zavarovalni in podobni posli."</p>
               <p>Predlagatelj je Vlada. Odbor amandma podpira.</p>
               <p>Ugotovimo sklepčnost. <stage>(56 prisotnih.)</stage></p>
               <p>Kdor je za, naj glasuje! <stage>(54 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je amandma k 2. členu sprejet.</p>
               <p>Amandma k 7. členu. V drugi vrstici prvega odstavka 7. člena se besede iz drugega
                  odstavka 3. člena nadomestijo z besedami: <q>"po 3. členu"</q>. V prvi alinei drugega
                  odstavka 7. člena se besedi <q>"navedeni cilji"</q>, nadomestita z besedami: <q>"cilji iz
                  prvega odstavka tega člena"</q>.</p>
               <p>Predlagatelj je Vlada. Odbor podpira.</p>
               <p>Ugotavljamo sklepčnost. <stage>(57 prisotnih.)</stage></p>
               <p>Kdor je za, naj glasuje! <stage>(56 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je amandma k 7. členu sprejet.</p>
               <p>Amandma k 12. členu, pod točko 1. Prvi in drugi odstavek se spremenita tako, da se
                  glasita: Podjetja, ki se nameravajo razdružiti <stage>(nakup ali prodaja podjetja,
                     združitev, povezanost obvladujočega in obvladovanega podjetja)</stage> itd., so
                  dolžna o svojem namenu obvestiti organ iz 22. člena tega zakona, če bi nameravana
                  združitev imela za posledico, da bi združena podjetja obvladovala več kot 50%
                  tržnega deleža, določenega proizvoda ali storitve v Republiki Sloveniji.</p>
               <p>Organ iz 22. člena tega zakona izda odločbo o prepovedi združitve, če ugotovi, da
                  bi bila z združitvijo močno omejena konkurenca in bi obstajala nevarnost zlorabe
                  prevladujočega položaja podjetja na trgu.</p>
               <p>Tretji odstavek ostane nespremenjen. Predlagatelj je Anton Peršak. Vlada podpira.
                  Odbor podpira.</p>
               <p>Ugotovimo sklepčnost?</p>
               <p>Kdor je za, naj glasuje! <stage>(43 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je ta amandma pod točko 1., k 12. členu sprejet.</p>
               <p>Amandma pod točko 2. V drugem odstavku 12. člena se beseda <q>"začasni"</q> črta. V
                  tretjem odstavku 12. člena se besedi <q>"ne uporabljata"</q>, nadomestita z besedama <q>"na
                  velja"</q>.</p>
               <p>Predlagatelj je Vlada. Odbor podpira.</p>
               <p>Ugotovimo sklepčnost. <stage>(52 prisotnih.)</stage></p>
               <p>Kdor je za, naj glasuje! <stage>(46 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je tudi amandma pod točko 2, k 12. členu, sprejet.</p>
               <p>Amandma k 13. členu, pod točko 1., je umik.</p>
               <p>Pod točko 2. V tretjem odstavku 13. člena se prva alinea spremeni tako, da se
                  glasi: Reklamiranje, uglaševanje ali ponujanje blaga ali storitev z navajanjem
                  neresničnih podatkov, ali podatkov in izrazov, ki ustvarjajo ali utegnejo
                  ustvariti zmedo na trgu, ali z zlorabo nepoučenosti ali lahkovernosti
                  potrošnikov.</p>
               <p>Predlagatelj je Vlada. Odbor podpira.</p>
               <p>Ugotovimo sklepčnost. <stage>(63 prisotnih.)</stage></p>
               <p>Kdor je za, naj glasuje! <stage>(53 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je amandma pod točko 2 k 13. členu sprejet.</p>
               <p>Amandma pod točko 3. V drugi alinei se na koncu črta podpičje in doda besedilo:
                  <q>"oziroma ocenjuje ali podcenjuje kvaliteto proizvodov drugega podjetja."</q>
                  Predlagatelj je Anton Peršak. Vlada amandma podpira in tudi odbor ga podpira.</p>
               <p>Ugotovimo sklepčnost. <stage>(64 navzočih.)</stage></p>
               <p>Kdo je za? <stage>(58 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod točko 3, k 13. členu, sprejet.</p>
               <p>Amandma k 16. členu:</p>
               <p>Zadnji odstavek 16. člena se nadomesti z novim odstavkom tako, da se glasi:
                  <q>"Ukrepi iz prvega odstavka tega člena se uporabljajo na način po postopku,
                  določenem v tem zakonu in predpisih, ki jih na njegovi podlagi izda Vlada
                  Republike Slovenije."</q></p>
               <p>Predlagatelj je vlada. Odbor amandma podpira.</p>
               <p>Ugotovimo sklepčnost. <stage>(63 navzočih.)</stage></p>
               <p>Kdo je za? <stage>(53 poslancev za.)</stage> Je kdo proti?
                  <stage>(Eden.)</stage></p>
               <p>Ugotavljam, da je amandma k 16. členu sprejet.</p>
               <p>Amandma k 22. členu:</p>
               <p>V prvem odstavku 22. člena se za oklepajem postavi pika in črta nadaljnje
                  besedilo: <q>"kot organ v sestavi ministrstva pristojnega za varstvo konkurence."</q>
                  Tretji odstavek 22. člena se črta. Predlagatelj je Vlada Republike Slovenije.
                  Odbor podpira.</p>
               <p>Ugotovimo sklepčnost. <stage>(62 navzočih.)</stage></p>
               <p>Kdo je za? <stage>(51 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 22. členu sprejet.</p>
               <p>Amandma k 25. členu:</p>
               <p>V prvem odstavku se za besedo <q>"drugem"</q> doda besedi <q>"in tretjem"</q>. Predlagatelj je
                  Odbor za gospodarstvo. Vlada podpira.</p>
               <p>Ugotovimo sklepčnost. <stage>(61 navzočih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 25. členu sprejet.</p>
               <p>Amandma k 28. členu:</p>
               <p>V četrti in šesti alinei drugega odstavka 28. člena se besedi <q>"javnemu tožilcu"</q>
                  nadomestita z besedama <q>"državnemu tožilcu"</q>. Predlagatelj je Vlada, odbor amandma
                  podpira.</p>
               <p>Ugotovimo sklepčnost. <stage>(63 navzočih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(4 poslanci.)</stage></p>
               <p><stage>(Glas iz klopi - se ne razume.)</stage> Kaj je bilo? Saj je sprejet.</p>
               <p>Ugotavljam, da je amandma k 28. členu sprejet.</p>
               <p>Amandma k 29. členu:</p>
               <p>V tretjem odstavku 29. člena se besede: <q>"republiški javni tožilec"</q> nadomesti z
                  besedama <q>"državni tožilec"</q>. Predlagatelj je vlada, odbor ga podpira.</p>
               <p>Ugotovimo sklepčnost. <stage>(63 navzočih.)</stage></p>
               <p>Kdo je za? <stage>(58 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 29. členu sprejet.</p>
               <p>Amandma k 30. členu:</p>
               <p>V prvem odstavku 30. člena se številka <q>"2.000.000"</q> nadomesti s številko
                  <q>"3.000.000"</q>. V drugem odstavku istega člena se številko <q>"200.000"</q> nadomesti s
                  številko <q>"250.000"</q>.</p>
               <p>Predlagatelj je Vlada Republike Slovenije. Odbor jo podpira.</p>
               <p>Ugotovimo sklepčnost. <stage>(63 navzočih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma k 30. členu sprejet.</p>
               <p>Amandma k 31. členu:</p>
               <p>V 31. členu se številka <q>"100.000"</q> nadomesti s številko <q>"1.000.000"</q>. Predlagatelj
                  je vlada, odbor jo podpira.</p>
               <p>Ugotovimo sklepčnost. <stage>(57 navzočih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(5
                     poslanci.)</stage></p>
               <p>Ugotavljam, da je amandma k 31. členu sprejet.</p>
               <p>Amandma k 32. členu:</p>
               <p>V prvem odstavku 32. člena se številko <q>"100.000"</q> nadomesti s številko <q>"1.500.000"</q>.
                  V drugem odstavku istega člena se številka <q>"15.000"</q> nadomesti s številko
                  <q>"150.000"</q>. Predlagatelj je vlada, odbor jo podpira.</p>
               <p>Ugotovimo sklepčnost. <stage>(62 navzočih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma k 32. členu sprejet.</p>
               <p>Amandma k 33. členu.</p>
               <p>V 33. členu se številko <q>"25.000"</q> nadomesti s številko <q>"500.000"</q>. Predlagatelj je
                  vlada, odbor jo podpira.</p>
               <p>Ugotovimo sklepčnost. <stage>(52 navzočih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma k 33. členu sprejet.</p>
               <p>Amandma k 35. členu. K 35. členu se doda nov drugi, nov tretji in nov četrti
                  odstavek, ki se glasijo:</p>
               <p><q>"Do pričetka dela urada opravlja njegove naloge po tem zakonu Ministrstvo za
                  ekonomske odnose in razvoj. Postopki, ki so bili začeti pred uveljavitvijo tega
                  zakona, se opravijo in končajo po predpisih, po katerih so bili začeti. Če so
                  kazenske sankcije po tem zakonu za storilca milejše, se glede njih uporablja ta
                  zakon. Do uveljavitve zakona o državnem tožilstvu opravlja naloge državnega
                  tožilca po 28. in 29. členu tega zakona javni tožilec."</q> - Predlagatelj je Vlada
                  Republike Slovenije. Odbor amandma podpira.</p>
               <p>Ugotovimo sklepčnost! - <stage>(62 prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma k 35. členu sprejet.</p>
               <p>S tem smo zaključili odločanje o amandmajih in prehajamo na odločanje o zakonu o
                  varstvu konkurence v celoti, skupaj s sprejetimi amandmaji.</p>
               <p>Na glasovanje dajem zakon.</p>
               <p>Ugotovimo sklepčnost! - <stage>(65 prisotnih.)</stage></p>
               <p>Kdo je za? <stage>(63 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je glasovanje končano in da je zakon o varstvu konkurence v celoti,
                  skupaj s sprejetimi amandmaji, sprejet.</p>
               <p>Prehajamo na <title>NADALJEVANJE 9. TOČKE DNEVNEGA REDA</title> oziroma na
                     <title>ODLOČANJE O PREDLOGU ZAKONA O ODVETNIŠTVU</title>.</p>
               <p>Pregled amandmajev ste prejeli na klop. Prejeli ste stališča Odbora za notranje
                  zadeve in pravosodje in stališča predlagatelja predloga zakona do amandmajev.</p>
               <p>Ali želi besedo poročevalec Odbora? Ne želi.</p>
               <p>Ali želi besedo predstavnik Vlade? Ne želi.</p>
               <p>Ali želi kdo od vlagateljev amandmajev, ki jih odbor oziroma predlagatelj nista
                  podprla, razpravljati o svojih amandmajih, oziroma jih spremeniti ali umakniti? Ne
                  želi nihče.</p>
               <p>Prehajamo na glasovanje o posameznih amandmajih po pregledu.</p>
               <p>Amandma k 2. členu. Drugi odstavek naj se črta. - Predlagatelj je gospa Breda
                  Pečan. Odbor za notranje zadeve in pravosodje ga ne podpira, Vlada tudi ne
                  podpira.</p>
               <p>Ugotovimo sklepčnost! - <stage>(61 prisotnih.)</stage></p>
               <p>Kdo je za? <stage>(12 poslancev.)</stage> Kdo je proti? <stage>(27
                     poslancev.)</stage></p>
               <p>Ugotavljam, da amandma ni sprejet.</p>
               <p>Amandma k 5. členu. V tretjem odstavku se besedi <q>"javni tožilec"</q> nadomesti z
                  besedama <q>"državni tožilec"</q>. - Predlagatelj je Odbor. Vlada podpira.</p>
               <p>Ugotovimo sklepčnost! - <stage>(54 prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 5. členu sprejet.</p>
               <p>Amandma k 23. členu. Za 23. členom se doda nov 23/a člen, ki se glasi: <q>"23/a. člen
                  - Odvetnik ima pri opravljanju odvetniškega poklica pred sodiščem službeno
                  oblačilo. Vrsto službenega oblačila in primere nošenja predpiše minister za
                  pravosodje."</q> - Predlagatelj je Vlada. Odbor za notranje zadeve in pravosodje
                  podpira.</p>
               <p>Ugotovimo sklepčnost! - <stage>(51 prisotnih.)</stage></p>
               <p>Prosim, besedo želi gospod Moge.</p>
            </sp>
            <sp who="SDZ1:MogeRudolf">
               <speaker>RUDI MOGE:</speaker>
               <p>Glasoval bom proti temu! Namreč, v nadaljevanju lahko pričakujemo, da bodo
                  poslanci hodili naokoli v haljah, predsednik bo imel okoli glave lovorjev venec,
                  učitelji bodo hodili v šolah s palicami in tako naprej, in tako naprej. V končni
                  fazi bomo pa vsi prebivalci Slovenije hodili v enakih oblekah, kot so Kitajci.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti glas? <stage>(Smeh v dvorani - malo sprostitve
                     je treba.)</stage></p>
               <p>Ugotovimo sklepčnost! - <stage>(65 prisotnih.)</stage></p>
               <p>Kdo je za sprejem tega amandmaja? <stage>(32 poslancev.)</stage> Kdo je proti?
                     <stage>(29 poslancev.)</stage></p>
               <p>Ugotavljam, da je amandma k 23. členu sprejet.</p>
               <p>Amandma k 24. členu. V tretjem odstavku se besedi <q>"javni tožilec"</q> nadomesti z
                  besedama <q>"državni tožilec"</q>. - Predlagatelj je odbor. Vlada podpira.</p>
               <p>Ugotovimo sklepčnost! - <stage>(53 prisotnih.)</stage></p>
               <p>Kdo je za sprejem amandmaja? <stage>(37 poslancev.)</stage> Kdo je proti?
                     <stage>(2 poslanca.)</stage></p>
               <p>Ugotavljam, da je amandma k 24. členu sprejet.</p>
               <p>Amandma k 26. členu. V prvem odstavku naj se izpusti besedilo <q>"ali kdor se obnaša
                  tako, da je mogoče na podlagi njegovega ravnanja utemeljeno sklepati, da ne bo
                  pošteno in vestno opravljal odvetniškega poklica"</q>; vejica naj se nadomesti s piko.
                  - Predlagatelj je Marjan Stanič. Odbor za notranje zadeve in pravosodje ne podpira
                  in tudi Vlada ne podpira.</p>
               <p>Ugotovimo sklepčnost! - <stage>(64 prisotnih.)</stage></p>
               <p>Kdo je za? <stage>(20 poslancev.)</stage> Kdo je proti? <stage>(38
                     poslancev.)</stage></p>
               <p>Ugotavljam, da amandma k 26. členu ni sprejet.</p>
               <p>Amandma k 38. členu. V tretjem odstavku naj se pred besedo <q>"zakon"</q> doda beseda
                  <q>"ta"</q>. - Predlagatelj je odbor. Vlada podpira.</p>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma k 38. členu sprejet.</p>
               <p>Amandma k 50. členu. Drugi odstavek se spremeni tako, da se glasi: "V imeniku
                  odvetniških kandidatov se lahko ob pogoju vzajemnosti vpiše tudi tuj državljan, če
                  izpolnjuje pogoje iz 2. do 4. ter 6. in 7. točke prvega odstavka 24. člena tega
                  zakona in ima pristanek odvetnika oz. odvetniške družbe, pri kateri bo zaposlen.
                  Predlagatelj je Vlada, Odbor za notranje zadeve podpira ta amandma.</p>
               <p>Ugotovimo sklepčnost! <stage>(55 prisotnih)</stage>.</p>
               <p>Kdo je za? <stage>(52 poslancev za.)</stage> Je kdo proti? <stage>(Eden
                     proti.)</stage></p>
               <p>Ugotavljam, da je amandma k 50. členu sprejet.</p>
               <p>Amandma k 63. členu. Člen se spremeni tako, da se glasi: <q>"O disciplinskih zadevah
                  zoper odvetnika, odvetniškega kandidata oz. odvetniškega pripravnika odloča
                  disciplinska komisija, razen v zadevah, v katerih je po določbah tega zakona
                  pristojno odločati disciplinsko sodišče. Pred disciplinsko komisijo in
                  disciplinskim sodiščem zastopa obtožbo disciplinski tožilec, ki ga izvoli
                  Skupščina zbornice. Predsednika in člane disciplinske komisije in disciplinskega
                  tožilca izvoli Skupščina zbornice iz vrst odvetnikov za čas, ki ga določa statut
                  zbornice. Podrobnejšo določbo o disciplinskih organih iz prejšnjega odstavka in
                  njihovi sestavi določa statut zbornice."</q> Predlagatelj je Vlada, odbor podpira.</p>
               <p>Ugotovimo sklepčnost! <stage>(63 prisotnih.)</stage></p>
               <p>Kdo je za? <stage>(58 poslancev.)</stage> Je kdo proti? <stage>(Eden
                     proti.)</stage></p>
               <p>Ugotavljam, da je amandma k 63. členu sprejet in glede na sprejem tega amandmaja
                  se na ta amandma veže 63., novi 63.a člen in 63.b člen, ki določajo postopek.</p>
               <p>Predlagatelj tega je Vlada, Odbor za notranje zadeve podpira. V pregledu imate
                  napisano, mislim, da ni treba, da preberem.</p>
               <p>Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je ta amandma pot točko 2, sprejet.</p>
               <p>Amandma k 64. členu. Tretji in četrti odstavek se nadomestita z besedilom: <q>"Na
                  zahtevo predsednika sodišča ali ministra za pravosodje je disciplinski tožilec
                  dolžan zahtevati uvedbo disciplinskega postopka pred disciplinskim sodiščem."</q>
                  Predlagatelj je Vlada, odbor podpira.</p>
               <p>Ugotovimo sklepčnost! <stage>(62 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 64. členu sprejet.</p>
               <p>Amandma k 68. členu. Ta člen se črta. Predlagatelj je Vlada, odbor podpira.</p>
               <p>Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 68. členu sprejet.</p>
               <p>Amandma k 71. členu, pod točko 1. Četrti odstavek se spremeni tako, da se glasi:
                  <q>"Do uveljavitve zakona, ki bo urejal postopek pred delovnimi in socialnimi
                  sodišči, imajo osebe, ki jih organizacije sindikata najamejo ali zaposlijo za
                  zastopanje svojih članov v delovnih in socialnih sporih, pravico zastopati pred
                  sodišči, ki so pristojna za te spore tudi po uveljavitvi tega zakona, čeprav nismo
                  odvetniki, če izpolnjujejo pogoje iz 1. do 4. točke prvega odstavka 24. člena tega
                  zakona."</q> Predlagatelj je Vlada, Odbor za notranje zadeve podpira.</p>
               <p>Ugotovimo sklepčnost! <stage>(62 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma pod točko 1 k 71. členu sprejet.</p>
               <p>Pod točko 2, četrti odstavek se spremeni tako, da se glasi: <q>"Osebe, ki so v
                  organizaciji sindikata ob uveljavitvi tega zakona zastopale člane sindikata pred
                  sodišči v delovnih sporih, imajo to pravico še naprej, čeprav niso odvetniki, če
                  izpolnjujejo pogoje iz 1. do 3. in 6. točke 24. člena tega zakona in če pogoji iz
                  4. točke 24. člena izpolnijo v dveh letih od uveljavitve tega zakona."</q>
                  Predlagatelj je Miloš Pavlica, odbor ne podpira, Vlada ne podpira.</p>
               <p>Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandma pod točko 2, k 71. členu ni sprejet.</p>
               <p>Pod točko 3. Za 71. členom se doda 71.a člen, ki naj se glasi: <q>"Z delom oz.
                  funkcijo državnega tožilca je glede določb tretjega odstavka 5. člena, tretjega
                  odstavka 24. člena in 27. člena tega zakona izenačeno delo oz. funkcija javnega
                  tožilca."</q> Predlagatelj je odbor, Vlada soglaša.</p>
               <p>Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(46 poslancev.)</stage> Kdo je proti? <stage>(4
                     poslanci.)</stage></p>
               <p>Ugotavljam, da je amandma pod točko 3, k 71. členu sprejet.</p>
               <p>Amandma k 75. členu. Za 75. členom se doda nov 75.a člen, ki se glasi: <q>"Določba
                  23.a člena tega zakona se prične uporabljati z dnem, ko se pričnejo uporabljati
                  določbe o službenem oblačilu sodnikov in državnih tožilcev."</q> Predlagatelj je
                  Vlada, Odbor za notranje zadeve podpira.</p>
               <p>Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da je amandma k 75. členu sprejet.</p>
               <p>Sekretariat za zakonodajo in pravne zadeve služb Državnega zbora, ob soglasju
                  Odbora za notranje zadeve in pravosodje, predlaga pri pripravi besedila zakona za
                  objavo redakcijske popravke v 19., 30., 51., 56. in 63. členu predloga zakona.</p>
               <p>S tem smo amandmaje zaključili in moramo sprejeti še zakon o odvetništvu v celoti,
                  skupaj s sprejetimi amandmaji in dajem na glasovanje predlog zakona o odvetništvu
                  v celoti, skupaj s sprejetimi amandmaji.</p>
               <p>Ugotovimo sklepčnost. <stage>(60 prisotnih.)</stage></p>
               <p>Kdo je za? <stage>(57 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je zakon o odvetništvu, skupaj s sprejetimi amandmaji sprejet in s
                  tem zaključujemo to točko dnevnega reda.</p>
               <p>Prehajamo na <title>5. TOČKO DNEVNEGA REDA: PREDLOG ZAKONA O SPREMEMBAH IN
                     DOPOLNITVAH ZAKONA O NAČINU OBRAČUNAVANJA IN IZPLAČEVANJA PLAČ</title>. Predlog
                  zakona sta v obravnavo Državnemu zboru predložila poslanec poslanske skupine
                  Združene liste Miran Potrč in poslanec poslanske skupine Socialdemokratske stranke
                  Slovenije dr. Jože Pučnik. Predlog zakona ste prejeli s sklicem seje.</p>
               <p>Želi besedo predstavnik predlagatelja? Prosim, gospod Potrč.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Spoštovani kolegice in kolegi. Ne bom razlagal predloga, ampak, ker je bil vložen
                  s strani gospoda Pučnika in mene dodatni amandma, ki ste ga videli, bi ga rad samo
                  na kratko pojasnil.</p>
               <p>Sekretariat za zakonodajo in pravne zadeve nas je opozoril, da glede na dejstvo,
                  da pač nismo uspeli zakona uvrstiti na dnevni red v sredo, lahko nastopijo
                  problemi z veljavnostjo zakona in eventualno uporabo za nazaj, kar ustavno ni
                  dopustno in zato nama je bilo sugerirano, da vloživa amandma, da se začetno
                  besedilo v 1. členu spremeni tako, da se glasi: V zakonu o načinu obračunavanja in
                  izplačevanja plač se besedilo prve in druge alinee 1. člena spremenita in
                  dopolnita tako, da se glasita: Napovedni stavek: <q>"S tem zakonom se za čas od 1.
                  marca dalje določa"</q>, se črta. Se pravi, da te določbe ni in zaradi tega vprašanja
                  retrogradnosti ni vprašljivo. Kasneje, če bo razprava o stališčih delovnih teles,
                  bom še kaj o tem povedal. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Mnenje Vlade Republike Slovenije ste tudi prejeli. Predlog zakona je
                  obravnaval Odbor za zdravstvo, delo, družino in socialno politiko in pa KVIAZ.
                  Prejeli ste tudi mnenje Sekretariata za zakonodajo in pravne zadeve.</p>
               <p>Želi poročevalec Odbora za zdravstvo, delo, družino in socialno politiko besedo?
                  Prosim, gospod Kociper.</p>
            </sp>
            <sp who="SDZ1:KociperŠtefan">
               <speaker>ŠTEFAN KOCIPER:</speaker>
               <p>Spoštovane poslanke in poslanci. Odbor Državnega zbora Republike Slovenije za
                  zdravstvo, delo, družino in socialno politiko je na 3. seji dne 22.3.1993 in
                  24.3.1993 obravnaval predlog zakona o spremembah in dopolnitvah zakona o načinu
                  obračunavanja in izplačevanja plač, ki sta ga Državnemu zboru predložila poslanca
                  poslanske skupine Združene liste Miran Potrč in poslanske skupine
                  Socialdemokratske stranke Slovenije Jože Pučnik. Predlagatelj je pojasnil cilj
                  sprememb interventnega zakona o omejevanju rasti plač. Ta ne zadeva le omejitve
                  veljavnosti interventnega zakona na najkrajši možni čas, pač pa tudi omejevanje
                  plač poslancev, državnih funkcionarjev in poslovodnih delavcev.</p>
               <p>Vlada Republike Slovenije se v svojem mnenju strinja z namenom in temeljno vsebino
                  predlaganih zakonskih sprememb. Podpira vse tiste predloge, ki imajo namen v čim
                  večji meri izenačiti gibanje plač vseh zaposlenih, prav tako tudi tiste, ki
                  povečujejo možnosti udeležbe delavcev v procesu lastninjenja.</p>
               <p>Odbor je bil seznanjen z amandmaji, ki so jih vložili: Vlada Republike Slovenije,
                  poslanka Metka Karner-Lukač, poslanska skupina SLS in poslanec Janez Kopač iz
                  poslanske skupine LDS.</p>
               <p>Odbor se je seznanil s stališčem Vlade k posameznim členom predloga zakona in
                  tukaj imate naštete te člene; ne bom jih bral. V načelni razpravi se je odbor v
                  skladu z večinskim mnenjem opredelil za omejitev veljavnosti zakona za
                  negospodarstvo in državne organe na prvo polletje 1993 oziroma na izplačilo plač v
                  mesecu maju 1993 in za pospešitev postopka dogovarjanja o novi kolektivni pogodbi
                  za negospodarstvo ter sklenitev sporazuma o socialni stabilnosti.</p>
               <p>Odbor predlaga Državnemu zboru, da predlagani zakon o spremembah in dopolnitvah
                  zakona o načinu obračunavanja in izplačevanja plač, v skladu s predlogom in
                  stališči odbora posameznih amandmajev, sprejme.</p>
               <p>Sedaj na kratko še o amandmajih, čeprav boste verjetno še o njih razpravljali. Le
                  toliko bi predstavil, katere amandmaje je odbor podprl.</p>
               <p>Odbor je podprl amandma k 3. členu, in sicer drugi amandma, ki ga je vložil Janez
                  Kopač. Potem je k 4. členu vložila amandma Metka Karner-Lukač, ki ga je odbor
                  podprl. Podprl je še amandma k 7. členu, ki ga je vložila Vlada Republike
                  Slovenije.</p>
               <p>Obrazložitve tudi sedaj ne bi bral, ker pričakujem še razpravo in pojasnitev
                  posameznih predlagateljev.</p>
               <p>K 9. členu je vložila amandma Vlada Republike Slovenije. Odbor amandmaja ni
                  podprl, pač pa je k temu členu predlagal svoj amandma, ki je na zadnji strani.</p>
               <p>Prav tako je odbor podprl tudi amandma Vlade, da se doda novi 10.a člen. To imate
                  v pregledu oziroma v poročilu odbora. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ugotavljam, da so zastopane vse poslanske skupine in lahko pričnemo z
                  razpravo.</p>
               <p>Pričenjam razpravo. Eno razpravo že imam. Gospod Tone Peršak.</p>
               <p>Prosim, da se tudi naslednji razpravljalci prijavite pisno.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Spoštovane poslanke in poslanci! Vi veste, da smo demokrati bili proti sprejemanju
                  intervencijskega zakona, tistega prvega, ki se sedaj s tem zakonom spreminja. To
                  seveda pomeni, da se odnos te poslanske skupine do takšnega načina reševanja
                  seveda ni spremenil. Pri tem je seveda treba na nek način povedati, ne glede na
                  nekatere člene, s katerimi se jaz osebno strinjam, na neko nenavadnost, ki je pri
                  tem, da najprej seveda, zlasti koalicija, seveda sprejme intervencijski zakon in
                  potem takoj dva prvaka, predlagata spremembo tega zakona. Ampak tudi to je mogoče
                  lahko razumeti.</p>
               <p>Problem pri tem zakonu je pa naslednji. Če pogledamo, razen, kot pravim, ene
                  rešitve, ki jo jaz osebno tudi sam zagovarjam, in sem jo zagovarjal že pri
                  intervencijskem zakonu, to je tista rešitev, ki zadeva problem plač v
                  negospodarstvu in neke vrste načelne neenakopravnost, v katero so dobitniki teh
                  plač postavljeni v osnovnem zakonu, pri čemer seveda ne gre za zagovarjanje
                  tistega načela, ki je doslej veljalo, češ, da morajo plače v negospodarstvu
                  apriori slediti plačam v gospodarstvu. Ampak gre za to, da so tudi z nekaterimi
                  drugimi določbami postavljeni v neenakopraven položaj.</p>
               <p>Prvič to, da za njih velja omejitev do konca leta, če se medtem ne sprejmejo
                  oziroma tiste kolektivne pogodbe ne podpišejo, da za njih velja omejitev do konca
                  leta.</p>
               <p>Drugič. Da seveda ljudje iz negospodarstva tudi nimajo tiste možnosti, ki jo imajo
                  kompenzacije, da tako rečem, vsaj v delu gospodarstva, te nadomestitve s
                  takozvanim profitscheringu, na koncu leta.</p>
               <p>Temeljni problem je pa ta. Ta zakon pravzaprav ureja sedaj dodatno še plače, kot
                  je bilo že rečeno, poslancev, ministrov in funkcionarjev v državni upravi in plače
                  poslovodnih delavcev v družbeni sferi. Zlasti seveda v takozvanih javnih
                  podjetjih, zavodih in tudi v podjetjih v družbeni lasti.</p>
               <p>Se pravi, da na nek način ta zakon izhaja iz nekega načela egalitarizma. In če je
                  tako, potem se seveda postavlja vprašanje, zakaj postavlja različne kriterije. To
                  ne pomeni, da jaz zagovarjam egalitarizem. Ampak, če se mi že odločimo za
                  egalitarizem, potem se je seveda treba odločiti dosledno. Ker drugače bo seveda to
                  začasno. Ampak vendarle na nek način v sistemu vgrajujemo razlike, kar je bilo
                  seveda značilno, bom rekel, za neke bivše čase, upam, in je to v veliki meri
                  povzročalo tudi napetosti v družbi takrat, ko je to obstojalo.</p>
               <p>Kje se to vidi? Vidi se pri predlaganem novem 7. in 7.a členu, kjer se za en del
                  ljudi, ki so plačani iz državnih sredstev, iz družbenih sredstev, da sedaj
                  uporabim to klasično terminologijo, uporablja en kriterij, za drugi del pa se
                  uporablja drug kriterij. Oziroma en koeficient, nekje s predlogom Vlade tudi na
                  60%, to se pravi trikratni koeficient tri, za druge se pa uporablja koeficient 5.
                  Vendar je tudi to samo očitek, ki je pravzaprav že izveden očitek.</p>
               <p>Tisti temeljni očitek je da pravzaprav osnoven, in sicer ta, da bi bilo treba,
                  seveda v tej sferi, ki bo tudi v naprej odvisna od proračuna oziroma v javnih
                  podjetjih, v zavodih itd., vendarle se odločiti za to, da se sprejme odločitev. Da
                  se pač določi osnova, na podlagi katere se določijo koeficienti, kako bodo vsi
                  ljudje, ki so iz javnih sredstev plačevani, od predsednika republike, pa do
                  čistilke na ministrstvu, na osnovni šoli itd., imeli določen koeficient, glede na
                  osnovo. Potem se bodo te plače gibale tako, kot se bo pač ta osnova gibala. Če bo
                  to povprečna plača v gospodarstvu, se bo vedelo, glede na koeficient je tista
                  plača taka in je odvisna od te povprečne plače. In če se bo, upam pa, da se seveda
                  na isti način ne bo več omejevalo plač, povprečne plače v gospodarstvu, se bo s
                  tem avtomatsko omejevalo tudi plače; in ministrom in poslancem in predsedniku
                  republike in kot pravim, čistilkam in vsem tistim, ki so vmes, ne pa, da se
                  odločamo na ta način, kot pravim, da sedaj zaradi razno raznih pritiskov, enim
                  omejimo na trikratni koeficient, drugim na petkratni koeficient itd.</p>
               <p>To je tudi moj temeljni ugovor proti tisti rešitvi, ki je dana v 7. in 7.a členu,
                  pa tudi ugovor proti samemu principu tega urejanja na ta način.</p>
               <p>In drugič tudi proti temu, kar predlaga potem še, to je pa povezano s tistim, kar
                  jaz pravim, da je v tem intervencijskem zakonu pa vendarle pozitivno, to je pa
                  tisti člen, ki ureja plače v negospodarstvu, ki mu pa seveda Vlada nasprotuje.
                  Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo razpravljati? Predstavnica Vlade. Prosim.</p>
            </sp>
            <sp who="SDZ1:ŠtokaMetka">
               <speaker>METKA ŠTOKA:</speaker>
               <p>Gospod predsedujoči, spoštovani zbor! Mislim, da moram, preden boste o tem
                  odločali, ponovno razložiti, zakaj Vlada nasprotuje tej ukinitvi zakona za
                  družbene dejavnosti. Ne vem, če vam je jasna situacija, ki iz tega izhaja. Gre
                  namreč za to, da, v kolikor zakon neha veljati, tako kot je predlagano, od tega
                  roka dalje nimamo nobene zakonske ureditve, niti kolektivne pogodbe - ničesar, kar
                  bi določalo plačo v negospodarstvu, kar se prenese tudi na državno upravo, ker se
                  zakon o delavcih v državni upravi sklicuje na izhodiščno plačo v kolektivni
                  pogodbi. Torej, takrat nastopi popolna pravna praznina. Predlagatelji so s tem
                  svojim predlogom hoteli Vlado spodbuditi za pogajanja, da bi pristopila k
                  pogajanjem čimprej, obenem pa je bilo v prvotnem besedilu zakona predvideno: v
                  kolikor pogajanja ne uspejo, da mora biti s 1. junijem uveljavljen nov zakon za to
                  področje.</p>
               <p>Verjetno vas ni treba opozarjati na to, kako je ta čas, ki je na razpolago, zelo
                  kratek, da bi se v tem času Vlada lahko pogajala s sindikati oziroma sklenila
                  pogodbo z njimi. Če opozorim še na dejstvo, ki ga je danes povedal tudi predsednik
                  Vlade, da je v proračunu za plače v teh dejavnostih namenjeno toliko sredstev,
                  kolikor je zapisano tudi v tem zakonu. Torej, pogajanja so mogoča samo okoli teh
                  številk, ki so napisane tudi v zakonu, in so tako - vsaj po moji oceni, kajti
                  omejujem se na strokovno oceno - že obsojena na daljša pogajanja oziroma na
                  neuspeh. Če pa hočemo za 1. junij pripraviti zakon, je to na majski seji prepozno;
                  to se pravi, da bi ga morali že na aprilski seji uvrstiti. Se pravi, da bi se
                  morali istočasno pogajati za kolektivno pogodbo in imeti v proceduri tudi že
                  zakon, kar menimo, da ni smiselno in da je bolj smiselno, da ostane ureditev taka
                  kot je - torej, da zakon velja, dokler se ne sprejme nova kolektivna pogodba, za
                  katero pa se je Vlada že zavezala tudi v razgovorih s sindikati, da se bo
                  pogajala. Na enem takem sestanku sem celo sama bila, kjer je bilo dogovorjeno, da
                  se Vlada začne pogajati na papirju, ki ga bodo sindikati predložili kot osnovo za
                  pogajanja.</p>
               <p>Torej prosim, da ponovno presodite, ali je res smiselno zakon ukiniti in čez 14
                  dni začeti proceduro za nov zakon; kajti pogajanja ne bodo mogla biti uspešna pod
                  takimi pritiski. - Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima gospod Anderlič.</p>
            </sp>
            <sp who="SDZ1:AnderličAnton">
               <speaker>TONE ANDERLIČ:</speaker>
               <p>Spoštovani! Komisija za volitve, imenovanja in administrativne zadeve je že
                  večkrat razpravljala o zakonu o poslancih, o tistem delu, ki govori o plačah -
                  torej o 24. členu, in tudi o tem, kako se določajo osnove za plače tudi tistih
                  organov, ki so vezani na zakon o poslancih. Ker je tudi v 7. členu tega zakona
                     <stage>(tega, ki ga danes obravnavamo)</stage> določilo, ki na nek način veže,
                  ali pa naj bi omejilo rast plač poslancev in tudi tistih, ki naj bi se na ta zakon
                  vezali naprej, je prav, da se tudi o tem vprašanju pove nekaj besed.</p>
               <p>Komisija je ocenila splošne razmere <stage>(gospodarske, politične)</stage>, pa
                  tudi sicer so vam poznani razlogi in nekateri javni nastopi, ki govorijo o tem, da
                  je pač potrebno tudi plače poslancev še naprej, kljub temu da so že bile znižane
                  in da so se v januarju mesecu z znižanjem povprečja v gospodarstvu znižale tudi
                  poslanske plače, da je v tem trenutku potrebno - tudi zaradi nekaterih uskladitev,
                  ker je prišlo do različnih izplačil v Vladi, na Ustavnem sodišču in pri
                  predsedniku Republike, za kar je osnova v tem zakonu - sprejeti nek sklep -
                  predlagam, da je to dodaten sklep ob sprejemanju tega zakona, in sicer, da je
                  osnova za obračun plač poslancev Državnega zbora Republike Slovenije povprečna
                  mesečna plača na zaposlenega v gospodarstvu Republike Slovenije po zadnjih uradnih
                  podatkih Zavoda Republike Slovenije za statistiko, zmanjšane za 40 %.</p>
               <p>Jaz seveda nisem čisto prepričan, da je tisti 7. člen usklajen, ali pa obratno, da
                  je ta sklep usklajen, kar se tiče osnove. Tam govori o decembrskem, mi pa po
                  zakonu govorimo o zadnjih uradnih podatkih. Ampak komisija predlaga tak sklep, kot
                  sem ga sedaj prebral.</p>
               <p>Zaradi drugih razlogov, ki na nek način tudi razburjajo javnost, da so nekatere
                  plače, tako v javnem sektorju, kot tudi v gospodarstvu, kjer je večinski kapital
                  družben, da presegajo meje - nekako dogovorjene - so bile celo v nekaterih
                  upravnih organih, zavarovalnicah in podobnih inštitucijah februarska izplačila
                     <stage>(danes smo lahko tudi v časopisu prebrali)</stage> bistveno nad tistim,
                  kot je bilo to januarja. Komisija predlaga še dva sklepa, in sicer, da Državni
                  zbor naloži Vladi, da objavi oz. sproti objavlja plače funkcionarjev in delavcev v
                  organih in dejavnostih, za katere se zagotavljajo sredstva iz proračuna in drugih
                  javnih sredstev oz. sredstev javnega značaja. Drugi sklep, da Državni zbor
                  Republike Slovenije naloži Vladi Republike Slovenije, da takoj pripravi spremembo
                  zakona o varstvu osebnih podatkov v določbah, ki omejujejo javno objavo plač
                  pravnih oseb s področja gospodarstva z več kot 50% družbenega kapitala.</p>
               <p>Komisija ni našla - glede zniževanja osnov poslanskih plač - dodatnih racionalnih
                  razlogov za utemeljitev tega. Je pa sugestija in želja komisije, da bi se s tem
                  sklepom zaključila ta diskusija o teh plačah. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Potrč.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Gospod podpredsednik, kot eden od predlagateljev bi želel samo štiri stvari na
                  kratko pojasniti.</p>
               <p>V Združeni listi smo bili prepričani, to je danes potrdil tudi začetek razprave ob
                  proračunu in ekonomski socialni politiki za letošnje leto, da je - na žalost -
                  nemogoče sestaviti proračun in ekonomsko in socialno politiko, če se nekaj ne
                  uredi tudi na področju plač. Zaradi tega smo bili prepričani, da je treba v
                  najboljši možni meri sprejeti zakon, ki bo blizu ali najbližje k sprejetemu aneksu
                  h kolektivni pogodbi in ki bo uredil tudi nekatera druga vprašanja.</p>
               <p>Za večino vprašanj, ki so vsebina zakona, tokrat predlagava skupaj s kolegom,
                  poslancem gospodom Pučnikom, sva vložili amandmaje že ob prvem zakonu. Če bi vsi,
                  ki so glasovali proti zakonu, imeli željo, da je zakon čim manj slab, bi seveda
                  mnogi od teh amandmajev bili takrat sprejeti in ne bi bilo treba vlagati novega
                  zakona. Ker je prevladala logika, da se pač tudi amandmaji, ki izboljšujejo tekst
                  zakona in ki veljajo tudi za poslanske plače in še kaj podobnega, ne sprejmejo, je
                  pač bil sprejet tekst zakona, ki po oceni v Združeni listi in v poslanski skupini
                  Socialdemokratske stranke Slovenije ni zadovoljeval in to je razlog, da smo
                  vložili nov predlog zakona. Pozvali smo pa druge, da se nam lahko priključijo.</p>
               <p>Drugo. Kriteriji, kot so v osnovnem tekstu zakona predlagani, vsaj za poslovodne
                  delavce - po našem prepričanju ali po mojem prepričanju - niso različni ali vsaj
                  ne bistveno različni. Zakaj ne? Upoštevali smo, da v 7. členu določamo osnovo
                  plače in ne zadevamo v pravice, ki poleg tega k osnovi plače gredo, v 7. členu
                  seveda ne določamo osnovo plače, ampak določamo plačo. Vse drugo so stvari, ki ne
                  sodijo, ali pa ne bi smele soditi v plačo.</p>
               <p>Tretjič. Jaz se osebno zavedam velike stiske, v kateri se nahajamo mi kot Državni
                  zbor in tudi Vlada - povezano s problemom veljavnosti in z zakonom enostranske
                  prekinitve veljavnosti kolektivne pogodbe za negospodarstvo. Torej, pri
                  oblikovanju tega predloga, ki ga je tudi odbor odprl, smo izhajali iz nekaterih
                  ugotovitev, da ni dobro, da smo na področju gospodarstva le poskušali
                  sankcionirati aneks, ki pomeni neko voljo partnerjev pri kolektivnem dogovarjanju.
                  Na področju negospodarstva pa smo morali enostransko prekiniti veljavno kolektivno
                  pogodbo, kar zadeva plače in ne v celoti. Zato smo bili mnenja, da je položaj
                  različen in da bi morali spodbuditi, da čimprej do kolektivne pogodbe tudi na tem
                  področju prihaja.</p>
               <p>Izhajali smo iz sklepa, ki ga je Državni zbor že sprejel in je zapisan v
                  Poročevalcu Državnega zbora št. 1 in glasi: "Državni zbor nalaga Vladi Republike
                  Slovenije, da pripravi program celovitega reševanja sistema plač in drugih
                  prejemkov delavcev in funkcionarjev v vseh organih in dejavnostih, za katere se
                  zagotavljajo sredstva iz proračuna in drugih sredstev javnega značaja. Vlada
                  Republike Slovenije naj za junijsko sejo Državnega zbora Republike Slovenije
                  pripravi predloge ustreznih zakonskih ali drugih rešitev. Mislili smo, da
                  pravzprav gre za zakonsko reguliranje tega, kar smo se že dogovorili in da je to
                  koristno in prav narediti.</p>
               <p>Zadnje v zvezi s tem, sodim, da prav, da bo Odbor za delo, zdravje in socialno
                  politiko in družino sproti spremljal kako bo dogovarjanje o kolektivni pogodbi
                  teklo - verjamem, da bo Vlada, ki kaže in izraža svojo pripravljenost, da ta
                  proces pospešuje, pokazala tudi pripravljenost za sodelovanje - in da če bomo
                  sproti in skupaj ocenjevali, kako stvari tečejo, da ne bo nobenega vprašanja, če
                  dogovora ne bo, da bomo vedeli, da moramo junija sprejeti - na žalost - eventualno
                  tudi neprijetno odločitev, ki pomeni neko nadaljno osnovo, saj na tem področju
                  brez plač tudi ne morejo biti.</p>
               <p>Podiram stališče Odbora za delo, zdravje, družino in socialno politiko in tudi vsa
                  mnenja, ki jih je k posameznim amandmajem oblikoval. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pučnik.</p>
            </sp>
            <sp who="SDZ1:PučnikJože">
               <speaker>DR. JOŽE PUČNIK:</speaker>
               <p>Gospod predsedujoči! Gospod Potrč kot eden od predlagateljev je že vrsto tehničnih
                  stvari pojasnil, jaz bi samo neke dodatne pripombe k temu dal.</p>
               <p>Socialni demokrati smo prejšnji interventni, prvi interventni zakon podprli samo
                  na osnovi nekega internega dogovora med predstavniki strank, da bo prišlo do
                  korektur. To se pravi, do zakona o popravi tega interventnega zakona. Zato smo se
                  tudi seveda tukaj angažirali. Ozadje vsega tega je seveda tudi ocena trenutne
                  socialne in ekonomske situacije. Po vseh indikatorjih je mogoče pričakovati tekom
                  letošnjega leta, pa tudi verjetno pozimi in naslednjo pomlad, poslabšanje socialne
                  situacije. Pri vsakem poslabšanju socialne situacije seveda nastopijo trenja in
                  pride tudi čas socilne demagogije. Pojavi socialne demagogije na tem področju,
                  povezani s pravno neurejenostjo cele vrste področij pri nas, je pa seveda zelo
                  nevarna zadeva, nevarna za javni mir, nevarna tudi za demokracijo, če posežem
                  nekoliko širše.</p>
               <p>V tem okviru je seveda potrebno nekaj narediti. Zagotovo ni najpravilnejša metoda
                  interventno poseganje na to področje. Tega se Socialdemokrati zavedamo in bi zelo
                  pozdravili, če bi bili vsestransko dozoreli pogoji za to, da sindikati z lastniki
                  določajo vsa ta področja in da ne bi bilo tukaj potrebno poseganje niti države
                  niti kogarkoli drugega. Samo teh osnovnih pogojev za to nimamo, še nimamo, zato je
                  seveda potrebno seveda nekaj narediti.</p>
               <p>Mogoče je pričakovati, da bo v teku letošnjega leta prišlo do cele vrste akcij
                  zunaj, izven institucij. Akcije izven institucij so vedno znak demokracije, nosijo
                  pa v sebi tudi določeno nevarnost, kadar ni ustreznega pravnega instrumentarija,
                  ki te izraze demokracije zunaj, kot se reče, na cesti, nekje tudi kanalizirajo. In
                  prav na področju - da pridem tudi k temu 7. a) členu - Socialdemokrati smo si že
                  precej časa, zagotovo leto in pol, prizadevali, da bi se uredilo tudi vprašanje
                  nagrajevanja poslovnih organov. Mi smo mnenja, da je tu mnogo demagogije, da
                  gotovo ni toliko nepravilnosti na tem področju, kakor se govori. Samo če hočemo
                  ugotoviti, kje so nepravilnosti in kje niso, je potrebno napraviti, ustvariti
                  pogoje za dostop javnosti do teh pojavov. Še enkrat poudarjam, ne gre tukaj za
                  nikakršno intencijo nekega pavšalnega obsojanja celega sloja ljudi, ki zelo
                  sposobno in tudi požrtvovalno delajo na področju slovenskega gospodarstva in
                  seveda tudi negospodarstva. Gre predvsem za to, da se odstrani tista nejasnost, da
                  se v podjetjih vse mogoče govori o plačah menedžerjev, da se v institucijah vse
                  mogoče govori o plačah direktorjev itn., kakšna je pa resnica pa se nekako ne
                  izve.</p>
               <p>Dovolite, da tudi tu omenim nekaj. Sindikati na tem področju gotovo niso opravili
                  svoje naloge. Sindikati še danes ne izpolnjujejo tistih pogojev, tistega civilnega
                  poguma, da informacije, do katerih pridejo v podjetju, dejansko tudi posredujejo v
                  sindikalni javnosti in izvajajo tudi posledice. Vemo, kaj je to. To so gotovo
                  represivni mehanizmi v podjetjih in pri tem imajo mnogi delavci strah, pogosto
                  tudi upravičen strah, samo sindikalnega gibanja ne bomo dobili, če sindikati v
                  svojih vrstah ne bodo razvili ustreznega poguma, da nastopajo tudi, če bi
                  eventualno prišlo do negativnih, recimo, materialno negativnih posledic. Torej, v
                  sklopu vsega tega, da končam, smo Socialdemokrati prepričani, da je tukaj, žal, potrebno tudi na nek interventni način gasiti pojave, gasiti procese v naši
                  državi, do katerih že prihaja. Če nekje zagori na nekem pobočju, ne bom vprašal,
                  ali je interventno, če začnem gasiti. Določene stvari je pri nas potrebno gasiti,
                  pojavov je veliko in predvsem naj bi ta zakon, predvsem v teh sedmih členih,
                  prispeval k temu, da bi se objektivneje presojalo pa tudi ugotavljalo, kje so res
                  pojavi nekega neopravičenega prilaščanja, kje pa so samo domneve, ki niso
                  opravičene. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Bučar.</p>
            </sp>
            <sp who="SDZ1:BučarFrance">
               <speaker>DR. FRANCE BUČAR:</speaker>
               <p>Spoštovani kolegi. Premalo se spoznam na to področje, pa vendar sem se moral
                  oglasiti iz svoje čisto duševne in moralne stiske. V življenju sem si vedno
                  prizadeval za poštenost. Vedno sem sprejemal stališča, za katerimi sem absolutno
                  lahko stal. Danes ste me spravili v položaj, ko nisem več prepričan ravno kar se
                  tiče moje moralne drže.</p>
               <p>Zadnjič sem šel na črpalko po gorivo, pa mi je bilo rečeno: <q>"No, saj vi boste pa
                  lahko plačali, saj ste poslanec."</q> In je nekaj v tem. Namreč, mi smo ustvarili v
                  javnosti popolno erozijo ugleda poslanca. Zdaj pa ne vem, ali je to namerno
                  narejeno, ali je komu v interesu, da ugled tega doma spravi na ničlo ali kaj.
                  Mislim, da je treba proti temu odločno protestirati. <stage>(Ploskanje v
                     dvorani.)</stage> Meni se vse te mahinacije z znižanji za 20, za 40 % in ne
                  vem, kaj še vse skupaj, zdijo navadno igračkanje, ali pa nekoga vleči za nos, kot
                  se pravi po domače. Poslušajte! Stvar je v bistvu čisto preprosta. Če se odločimo
                  za neko gradacijo nagrajevanja, kakršnokoli že, to pomeni neka razmerja v našem
                  vrednotenju različnih družbenih funkcij, družbenih vlog in dela. Če se odločimo za
                  takšno ali drugačno osnovo, naj bo kakršnakoli že, ali povprečna plača v
                  gospodarstvu, ali karkoli, potem se samo določajo razmerja in konec. Meni se
                  popolnoma jasno zdi, recimo, da se ne moremo sklicevati <q>"v Nemčiji je plača
                  poslanca takšna, ministra je toliko in toliko"</q>, ampak neka razmerja pa so, samo
                  razlika je lahko v osnovi, s katero štartamo. Meni je popolnoma jasno, da ne
                  moremo štartati s takšnimi osnovami, kot jih imajo v Nemčiji, ampak s tisto
                  osnovo, ki je pri nas možna, potem moramo pa te osnove in ta razmerja popolnoma
                  jasno določiti, brez kakršnegakoli ovinkarjenja in podobno, in sicer tako, da bom
                  lahko tudi s svojo moralno staturo za tem stal in potem mislim, da je popolnoma
                  jasno, ko enkrat to določimo, da vsa usoda kateregakoli delovnega človeka, ki jo
                  določamo tukaj, velja tako za nas, kot za vse druge.</p>
               <p>Rekel bi še to. Ko smo se ukvarjali s temi plačami in s temi zakoni, nikoli nihče
                  ni prišel tukaj na dan z nekimi podatki, da bi lahko to osnovno primerjavo
                  opravili. Neka stvar je velika, ali pa majhna, če nima nobene komparacije, kakšne
                  so plače Vlade in ministrov, poslancev, predstojnikov javnih služb, velikih
                  sistemov; vsaj to približno komparacijo; ničesar takšnega ni bilo dano. In če
                  Vlada tukaj - oprostite, upam si to reči - nastopa s predlogom <q>"znižajmo plačo
                  poslancu"</q> in tako naprej, pa nikoli ni prišla na dan s podatkom, kakšne so plače
                  ministrov in članov Vlade, kar mislim, da je osnovni princip, ki bi moral biti. In
                  poleg tega, Vlada sploh nima pravice, da sebi določa plače, ker Vlada niti enega
                  tolarja ne dobi iz svojega lastnega zaslužka, vse dobi iz proračuna, o proračunu
                  pa ta zbor odloča in ta zbor je tisti, ki tudi Vladi določa plače. S tem igricami
                  mislim, da lahko že enkrat nehamo.</p>
               <p>Zaradi tega jaz odločno protestiram, mislim, da je to umetno zamegljevanje stvari,
                  ker so v svojem bistvu stvari popolnoma enostavne in bi jih lahko tudi uredili
                  tako, da si upam vsakemu volivcu pogledati v oči, danes si pa skoraj ne upam
                  več.</p>
               <p>Namreč, malo emocionalno govorim, resnično. Samo mislim, danes biti poslanec,
                  pomeni skoraj nek moralni madež; tako daleč smo prišli.</p>
               <p>Če mimogrede samo še to omenim. Tudi še enkrat glasovati o tem zakonu,
                  naj bo sedaj prav ali ne, se pravi, enkrat me hočejo narediti za nemoralnega,
                  drugič za bedaka. O enem zakonu glasujem, za katerega najprej povem, da že sedaj
                  vlagam amandma zoper njega. Enostavno, to so stvari, ki jih jaz ne morem
                  sprejemati in zato bom glasoval proti vsem tem predlaganim sklepom, pri zakonu
                  samem se bom pa vzdržal. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim, gospod Toplak.</p>
            </sp>
            <sp who="SDZ1:ToplakLudvik">
               <speaker>DR. LUDVIK TOPLAK:</speaker>
               <p>Spoštovani predsedujoči, gospe in gospodje. Mislim, da so nam pomešali pojme,
                  osnovne pojme, o katerih je pravkar govoril dr. Bučar. Mi smo pozabili, kje je
                  mesto zakonodaje, zakonodajne veje oblasti in kaj je mesto izvršilne veje oblasti.
                  V politiki sem odločno proti gasilskim metodam, o katerih je govoril gospod
                  Pučnik. Mislim, da je čas, da če smo resni, da sprejemamo tudi resne odločitve in
                  Vlada, če resno misli, mora priti tudi z resnimi predlogi.</p>
               <p>Tudi se ne strinjam z navedbami gospoda Potrča, ki pravi, da je sprejem tega in
                  tega zakona pogoj za sprejem proračuna, ne da bi pred tem povedal kolikšen procent
                  ali promil ali tisočinko predstavljajo, koliki delež proračuna predstavljajo te in
                  te plače. Mislim, da gre samo za, oprostite, vzpodbujanje hude socialne
                  demagogije. Mislim, da gre za poskuse degradacije zakonodajne veje oblasti.</p>
               <p>Osebno ocenjujem, da se proces pravzaprav nadaljuje že nekaj mesecev, od tistega
                  dneva - jaz sem bil proti polni profesionalizaciji in obvezni profesionalizaciji
                  poslancev - ko smo to sprejeli in smo privezali ali pa so privezali tudi mene, da
                  tako rečem, za državne jasli, odredili in odmerili meni plačo in s tem iz mene
                  naredili državnega uradnika. Istočasno, ko so mi odmerili plačo, na predlog
                     <stage>(v bistvu)</stage> te iste Vlade, z malimi spremembami, se je začela
                  kampanja proti poslanskim plačam, ki si jih nismo - kot je zadnjič govoril dr.
                  Rupel - niti izmislili niti odmerili. Meni konkretno jo je odmerila vladajoča
                  koalicija, kateri nisem pripadal, ne prej in ne sedaj.</p>
               <p>Zato sam ne morem pristajati v te vrste degradacije, ki se stopnjujejo in moram
                  reči, da osebno protestiram proti takemu delu in se pridružujem tem protestom. In
                  tudi mislim, da gre za namerno, zelo zavestno, dolgoročno degradacijo zakonodajne
                  veje oblasti. Gre za proces, da bodo ljudje, državljani spoznali, čemu nam
                  pravzaprav ta parlament, ali kot je bilo zadnjič rečeno, ko se preko radia hujska
                  in spodbuja v razpravah zoper poslanske plače, da volivka reče: <q>"Žal mi je, da sem
                  sploh šla na volitve!"</q> Mislim, da je to spoznanje cilj; zato, da ljudje spoznajo,
                  da takega parlamenta pravzaprav ne rabijo in da je skrajni čas, da bodo prišli
                  tisti, ki bodo znali stvari urediti brez parlamenta - z domačo ali tujo pomočjo,
                  kakor se ji bo reklo.</p>
               <p>Mislim, da je stvar jasna in da se potenciranje in napenjanje tega problema iz
                  dneva v dan stopnjuje preko medijev. Jaz tudi razumem predstavnike sredstev
                  obveščanja, ker niso v ustreznem položaju in tudi niso ustrezno nagrajeni. V
                  nobenem primeru pa ne morem pristajati v to. Mislim, da gre za hudo socialno
                  demagogijo; mislim, da gre za hudo politično demagogijo, z jasnim ciljem
                  degradacije zakonodajne veje parlamenta. Mislim, da ga Vlada želi dokončno
                  diskreditirati, zato da v narodu, ki je rojen za hlapce in za hlapce vzgojen,
                  enkrat spozna, da je hlapec in da bo hlapec tudi ostal. Psihološko je stvar, kakor
                  se vodi, jasna. Vprašanje je, spoštovane poslanke in poslanci, do kdaj in do kod
                  bomo pravzaprav to stvar tolerirali? Meni osebno to ni potrebno.</p>
               <p>Pridružujem se občutkom dr. Bučarja, ko pravi, da ga je sram. Vsaj to plačo sem
                  vedno zaslužil, in brez žalitev in ne da bi moral komu polagati račune. In ne, da
                  bi Vlada prišla k meni s kompletno analizo stanja plač na Slovenskem, v družbenih
                  dejavnostih, v gospodarstvu, v državnih službah. Spričo 25.000 državnih uradnikov
                  mi načenjamo tukaj problem in se gremo socialno demagogijo, sedem ministrstev oz.
                  sedem ministrov manj, število namestnikov pa nadomestimo z enakim številom
                  državnih sekretarjev. S tem, da so si izmislili 100% stimulacijo, 100% variabilo.
                     <stage>(Pripomba iz klopi.)</stage> Vlada, vlada! In ves čas smo v tem
                  položaju. Saj smo tudi prej bili v podobnem položaju, odvisni od dobre volje in ne
                  dobre volje takrat ministra za finance, sklicujoč se na ne vem katere kriterije.
                  In ne, da bi nam kdaj v celoti podali podatke, ne da bi podali celovito analizo,
                  načenjajo in stopnjujejo socialno demagogijo. Nekaterim to ustreza, ker s tem
                  ustvarjamo stanje, kakršnega bi nekateri v tej deželi želeli. Jaz ne. In zato
                  odločno protestiram proti temu! Zavedam pa se, da plače so pomemben inštrument, ki
                  določa materialni in socialni položaj človeka v družbi. Zavedam se tudi, da je
                  plača pomemben inštrument ekonomske politike, socialne politike v deželi. In prav
                  zaradi tega se zavedam resnosti.</p>
               <p>In mislim in bi predlagal dodatni sklep, ločeni sklep - osebno se bom vzdržal
                  vsakega glasovanja glede tega vprašanja, dokler ne dobim od Vlade <gap n="..."/> - in
                  predlagam tudi proceduralni sklep, da se danes prekine razprava in da se
                  glasovanje ne zaključi, ampak prekine - o tem vprašanju. Vlada pa naj poda popolno
                  analizo stanja plač v posameznih segmentih v državi, tako tudi glede plač Vlade,
                  vladnih funkcionarjev, državne uprave v celoti, javnih družbenih služb, kakor tudi
                  posebej še podrobnejšo analizo plač v družbenih podjetjih. - Hvala. <stage>(Rahlo
                     ploskanje)</stage></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali želi še kdo besedo? Prosim, gospod Poljšak.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Mogoče je bil to, kar je na koncu povedal gospod Toplak, tudi že odgovor, ampak
                  jaz pa tako povem. Premalo je, če protestiramo proti tej gonji proti poslancem. Če
                  resno mislimo, potem bi morali narediti protiudarec. Jaz sem mislil in sem tudi
                  razpravljal o tem in sem rekel: protiudarec je, da se odprejo kuverte <q>"ta
                  velikih"</q>, ki imajo bistveno višje plače, kot jih imamo mi. Sprašujem pa se, ali je
                  večina v tem parlamentu na strani gonje proti poslancem, proti nam - se pravi, da
                  ste eni poslanci tudi za to in da pač nekaj <q>"fingirate"</q>; če pa je večina proti tej
                  gonji, potem bi pa protiudarec morali narediti. Torej, rad bi vedel, ali je večina
                  proti tej gonji in potem protiudarec, za katerega jaz sicer nimam dobrega
                  predloga, ampak vi, ki ste izkušeni, pa veste. In potem bi protiudarec morali
                  narediti, ne pa da se tukaj sprenevedamo. Ali je večina za to gonjo in na strani
                  političnih sil, ki delajo gonjo proti poslancem, ali je večina na strani
                  katerihkoli v parlamentu in da naredimo protiudarec? Zakaj to ne bi
                  razčistili!?</p>
               <p>In ko to razčistimo in če smo večina proti tej gonji in proti tem političnim
                  silam, ki delajo gonjo proti nam, potem naredimo tudi protiudarec. - Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima gospod Školč.</p>
            </sp>
            <sp who="SDZ1:ŠkolčJožef">
               <speaker>JOŽEF ŠKOLČ:</speaker>
               <p>Hvala lepa za besedo. Spoštovane poslanke in poslanci! Mislim, da se dosti stvari
                  v tej diskusiji zamenjuje. Jaz se lahko strinjam s političnimi ocenami o tem, kaj
                  se dogaja s parlamentom in z ne vem čim, ampak mislim, da v kolikor ne odločamo o
                  stvareh, ki so danes na mizi, da bodo stvari še slabše. Poslanske plače so, žal,
                  eden tistih momentov, na katerih je parlament največ izgubil. Sedaj jaz zelo redko
                  te stvari uporabljam, ampak zdi se mi nekje nenavadno, da kdor koli govori o
                  demagogiji, ne pozablja, da je toliko in toliko ljudi brezposelnih in da je toliko
                  in toliko ljudi pač na robu tega, da izgubijo službo in za tiste so te plače več
                  kot relevantne.</p>
               <p>Jaz ta zakon, proti kateremu, mislim, določena določila me seveda motijo, razumem
                  kot način, da se tista intervencija, ki veste, kako se je sprejemala, lahko se
                  reče, da se je pač <q>"šlampasto"</q>, da se blaži. Zato se mi zdi pametno, da se te
                  ukrepe blaži in po drugi strani se mi zdi pametno, da si je parlament preko tega
                  svojega odbora le sam na koncu odmeril to plačo, ki si jo je odmeril.</p>
               <p>V sklepih, ki jih je naš KVIAZ, ki postaja najbolj znamenito delovno telo tega
                  zbora, je tudi zapisano, da bodo pač vse te javne plače postale, mislim vse te
                  plače funkcionarjev in pa ljudi, ki se napajajo iz proračuna, postale javne. To je
                  nek napredek in v tem smislu bo zadoščeno tudi temu, o čemer je govoril gospod
                  Toplak.</p>
               <p>Jaz ugovarjam v teh predlogih samo eni stvari, da v bistvu, kaj jaz vem, pred bes
                  javnosti pripeljemo še menedžerje z zahtevo, da se objavi še tiste plače direktno.
                  To pomeni, da se bo isto dogajalo pred vrati podjetij, kot se je sedaj dogajalo
                  pred vrati parlamenta zadnji mesec.</p>
               <p>Enostavno verjamem, da to koga zabava, ampak tista zadnja podjetja, ki še nekaj
                  proizvajajo in iz katerega se na koncu napaja v proračunih, jaz ne bi postavljal v
                  situacijo, da bi se mesec ali pa več ukvarjali s tem, kakšno plačo ima kdo.</p>
               <p>In bi le opozoril, da je sindikat pristojen, da lahko pogleda v te kuverte in da
                  si ne nakopljemo besa še ene od zadnjih vej, ki določene stvari peljejo
                  naprej.</p>
               <p>Jaz skratka pozivam, da pristopimo h glasovanju o teh amandmajih o zakonu in da
                  tudi sebi pač znižamo te plače. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali je replika. Ker drugače je že prijava. Gospod Anderlič,
                  prosim.</p>
            </sp>
            <sp who="SDZ1:AnderličAnton">
               <speaker>TONE ANDERLIČ:</speaker>
               <p>Spoštovani! Kar se tiče tistega vprašanja v zvezi z Vlado. Danes smo pač pridobili
                  izplačilo v februarju mesecu in predlog za izplačilo v marcu mesecu od Vlade in
                  je bilo vsem klubom razdeljeno oziroma vodjem klubov zjutraj razdeljeno, tako, da
                  ta podatek lahko v klubu vidite in primerjate. In kot sem sam rekel prej, smo tudi
                  zaradi teh razlogov, ker so bila izplačila različna, predlagali sedaj poenotenje
                  in bi na nek način bila ta izplačila usklajena.</p>
               <p>Rad bi pa seveda mimo poročila komisije rekel to, kar tudi sam mislim o tem.
                  Prepričan sem, da po metodi, držite tatu, ne bomo prišli nikamor in da tudi to,
                  kar bomo sedaj storili, seveda se pa zavzemam za ta predlog, da to sprejmemo, ne
                  bomo teh zadev ustavili. Kajti 10, 20, 30% jasno ne pomeni tistim, ki hočejo to
                  akcijo peljati še naprej, nič, in jo bodo peljali naprej.</p>
               <p>Jasno je treba povedati, da, ker jaz verjamem, da sindikalni boj pri nas ni
                  sindikalni boj, ampak za temi sindikati stojijo tudi čisto jasne politične
                  stranke, da je to destabilizacija razmer in da bo končno treba povedati, na koga v
                  Sloveniji stavimo, da bo vodil razvoj.</p>
               <p>Ali bodo to menedžerji in drugi v nekih inštitucijah itd., ki se ukvarjajo s tem.
                  Ali bo to Vlada, ali bo to parlament? Ali bo ulica? Jaz se bojim, da je podžiganje
                  te strani, bom rekel političnih sil, ki so tudi grupirane v posameznih strankah,
                  tako navadna igra, da zaupanje v parlament po 2% in seveda 64% nezaupanje nikomur,
                  kar beremo iz teh, nobenemu organu oblasti, kar berem iz anket pač po časopisih,
                  je seveda hudo hudo vprašanje in trenutek, ne bom rekel trenutek streznitve, ampak
                  dogovora ali pa pogovora o tem, kam celotna zadeva pelje.</p>
               <p>Jaz resnično ne bi rad sodeloval pri tem, da bi potem morali miriti in ne vem kaj,
                  razjarjene ljudi, ki pa jih s svojim početjem in na tak način ščuvamo.</p>
               <p>Ne more predsednik sindikata, ne enega ne drugega, pred parlamentom tuliti in
                  jajca metati; v prejšnjem parlamentu je sprejemal zakon, hodil 28. po plačo in
                  tulil, kako smo si dobro poskrbeli. Eden od teh dveh predsednikov sindikatov se je
                  še naprej prijavil za devet mesecev, da naj bi dobival plačo, eden je pa napisal
                  en stavek, seveda, da so prenehali razlogi, da mu še nakazujemo plačo. In seveda,
                  če ne bomo vedeli, na koga stavimo in kdo bo to Slovenijo popeljal naprej, potem
                  seveda lahko gremo na zajamčene osebne dohodke ali pa to, kot so predlogi,
                  <q>"odpovejte se plači in delajte do konca leta zastonj"</q>; ne bo šlo. Predlagam pa,
                  seveda, da te tri sklepe kljub vsemu sprejmemo. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim, gospod dr. Dimitrij Rupel.</p>
            </sp>
            <sp who="SDZ1:RupelDimitrij">
               <speaker>DR. DIMITRIJ RUPEL:</speaker>
               <p>Spoštovani predsedujoči, drage kolegice, dragi kolegi. Jaz vendarle mislim, da bi
                  bilo potrebno to našo komisijo, ki se ukvarja s plačami, poslati nazaj na delo in
                  mislim, da mora priti z boljšim predlogom kot je ta, ki ga imamo sedaj pred seboj.
                  Jaz moram reči, da si ne znam razložiti in prosim, če mi zna kdo razložiti razliko
                  v plači med predsednikom Vlade, predsednikom parlamenta in predsednikom republike.
                  Zakaj mora imeti predsednik parlamenta manj kot predsednik Vlade, ali zakaj mora
                  imeti predsednik parlamenta več kot predsednik Vlade? Ne rečem, da mora imeti eden
                  več, drugi manj, vendar se mi zdi, da moramo priti do nekega modela teh razlik,
                  teh faktorjev, teh koeficientov, o katerih je prof. Bučar govoril.</p>
               <p>Jaz mislim, da je mogoče do teh koeficientov oziroma do tega sistema priti na ta
                  način, da te plače, ki se napajajo iz proračuna, primerjamo z razmerji med plačami
                  v neki drugi državi; ali pa vzamemo skupine držav in vidimo kakšne so razlike med
                  sodniki, akademiki, rednimi profesorji, ministri, poslanci in tako naprej. Torej,
                  da se ta razmerja pojasnijo in da se ve kdo paše v katero kategorijo.</p>
               <p>Naslednji korak je ta, da morajo biti seveda vse te plače, ki se napajajo iz
                  proračuna, javne, da morajo biti transparentne in mislim, da mora KVIAZ priti s
                  sistemom plač za vse tiste funkcionarje, za vse tiste funkcije, za vse tiste
                  uslužbence, ki se plačujejo iz proračuna in potem se bomo lahko odločali. Jaz
                  moram reči, da za mene je še vedno to, kar predlagajo sedaj, precej zamegljena
                  reč, precej mistična stvar in si razlik ne znam pojasniti. Mi bomo tekmovali v
                  tem, kdo bo imel nižje plače, ali kdo bo imel višje plače. Jaz mislim, da to
                  preprosto ni prav, ampak, da moramo priti z nekim sistemom, ki se ga da javno
                  zagovarjati in ki ga bodo ljudje sprejeli. Ljudje bodo sprejeli to, da je, recimo,
                  poslanec plačan, ali pa minister plačan več, kot poslovodja ali pa nek uradnik in
                  tako naprej. Vzemimo nek sistem, kjerkoli že, jasno, da osnova mora biti drugačna,
                  ker je pač naše gospodarstvo v drugačnem položaju kot gospodarstvo v katerikoli
                  zahodnih držav, ampak jaz mislim, da morajo biti ta razmerja približno enaka.
                  Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim, gospod Janez Kocijančič.</p>
            </sp>
            <sp who="SDZ1:KocijančičJanez">
               <speaker>MAG. JANEZ KOCIJANČIČ:</speaker>
               <p>Mislim, da spadamo med tiste srečne družbe, ki ne potrebujejo zunanjega
                  sovražnika, ker smo sami sebi dovolj. Ali med seboj po politični plati ali med
                  seboj na institucionalni ravni in globoko sem prepričan, da ni samo parlament
                  tisti, ki je napaden, ampak da tudi sami prispevamo z diskvalifikacijami drugih
                  inštitucij. Morda mimogrede, morda nehote, enkrat je na pladnju sindikat, drugič
                  vlada, tretjič menedžerji in mislim, da to splošno nezaupanje, ta, po mojem,
                  totalno destruktivna atmosfera nikamor ne vodi.</p>
               <p>Najprej bi želel poudariti, da tudi sam menim, da je erozija avtoritete parlamenta
                  zadeva, ki bo pomenila udarec v hrbet mladi slovenski demokraciji in da moramo na
                  vseh področjih storiti to, da s to erozijo avtoritete parlamenta nehamo in da na
                  principielnih področjih in tudi s svojim delom dokažemo, da za to ni nobenega
                  razloga.</p>
               <p>Danes je bilo govora o primerjavi plač in postavljena je bila teza, da nimamo
                  nobene primerjave. Jaz vam bom z eno pomagal. Jaz še nisem prejel nobene plače v
                  slovenskem parlamentu. Zadnja plača, ki sem jo dobil kot menedžer, kot generalni
                  direktor relativno velike slovenske firme, ki ne gre najboljše, je bila 132
                  tisočakov in mislim, da bom tukaj dobil nekaj nižjo plačo. Se pravi, na enem
                  konkretnem primeru bi si drznil trditi, da ne v enem in ne v drugem primeru ne gre
                  za ekscesno plačo. In še bolj smelo tezo bom postavil, da pri večini slovenskih
                  menedžerjev, vsaj tistih, katerih plače jaz poznam, ne gre za ekscesne plače in
                  mislim, da tudi ne pri večini parlamentarcev. Gre pa v našem primeru za drug
                  problem. Naše plače so v nekem političnem trenutku zelo bolečega za zategovanja
                  pasu postale političen problem. Mislim, da moramo po enakih kriterijih kot smo
                  zategnili pasove drugim, zategniti pasove tudi sebi za nekaj mesecev - kot
                  politična gesta, kot akt dobre volje. Zato bom jaz glasoval za predloge, ki bodo
                  pomenili omejevanje ali pa zmanjševanje naših plač. Mimogrede, ko so protestirali
                  upokojenci in tam je bil tudi kakšen delavec, kakšen nezaposlen, sem bil eden
                  izmed tistih, ki so medtem šli ven. Slišal sem strahovito veliko psovk na svoj
                  račun predvsem, omenjali pa so tudi vaša cenjena imena.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Rudi Moge.</p>
            </sp>
            <sp who="SDZ1:MogeRudolf">
               <speaker>RUDI MOGE:</speaker>
               <p>Spoštovane poslanke in poslanci! Tema o plačah je nikoli končana pravljica. O tem
                  smo se v tem parlamentu že dostikrat pogovarjali. Bil sem že tudi v prejšnjem
                  parlamentu in tudi takrat je bilo o tem ogromno govora. Približno se je zdaj
                  situacija toliko zbistrila, da vidimo, da so plače ena izmed tistih kategorij, ki
                  tudi vplivajo na kvaliteto življenja v Sloveniji. In mislim, da se mora parlament
                  zaradi tega problema plač lotiti bolj temeljito, kot se je parlament v prejšnjem
                  obdobju, ki je imel neke druge naloge.</p>
               <p>Približno vemo, koliko mase lahko vzamemo iz proračuna za plače. Tukaj se pa vsa
                  pravljica neha. Namreč, kako zdaj plačujemo javne uslužbence bodisi da gre za
                  državno upravo, bodisi da gre za funkcionarje, bodisi da gre za zdravnike, bodisi
                  da gre kulturnike, bodisi da gre za profesorje je situacija takšna, da je dr.
                  Bučar imel popolnoma prav. Tam so takšne razlike, da ni znosno oziroma nekateri
                  profili so tako podcenjeni, drugi pa toliko precenjeni, da ti podcenjeni profili
                  nikoli nimajo takšne moči, da bi se nekako dvignili, ti nadcenjeni profili pa
                  nikakor nočejo slišati nič o tem, da bi se o tem enkrat javno spregovorilo.</p>
               <p>Naj samo povem primer iz mojega življenja. Sem bil podpredsednik IS Skupščine
                  občine Maribor in imel 85.000 osebnega dohodka. Se pač nisem s proračunom skregal,
                  sem dal ostavko, sem šel učit kot profesor na gimnazijo, sem imel pa 38.000
                  osebnega dohodka, oboje z visoko izobrazbo. To je nekje ta proporc.</p>
               <p>Ali pa drugo. Ta parlament je v vroči razpravi, ki jo je vodil na koncu tudi dr.
                  Bučar tukaj, pri plačah o delavcih v vzgoji in izobraževanju nekako bil na tem, da
                  so te plače popolnoma usklajene in popolnoma v redu. Imam tu še magnetograme
                  gospoda Schwarzbartla in drugih itn. Gre pa za takšno situacijo: koeficient za
                  profesorja na srednji šoli je bil 3,1, koeficient za sodnika je bil 4,8; najnižji
                  koeficient z visoko izobrazbo je bil pa za pravnika, začetnika v zdravstvu pa 3,2.
                  Se pravi, popolnoma na dnu je bila. In takrat pri tej razpravi, ko smo govorili,
                  smo rekli, da je pošteno do teh ljudi, ki živijo na tem prostoru, da enkrat to
                  področje uredimo. In je bil tudi eden izmed sklepov, ki ga je danes tudi gospod
                  Potrč tukaj omenjal, da bomo naredili zakon o plačah državnih uslužbencev. Vem, da
                  je to muka, da ima vsakdo svoje interese, ampak dokler tega ne bomo uredili, bomo
                  eden pred drugim skrivali kuverte, nihče ne bo vedel za plače, kakorkoli je.
                  Moram pa reči, da to področje, kar se državnega proračuna tiče, so v Avstriji, ko
                  sem bil hospitacijah na več šolah, so mi inšpektorji kar direktno povedali, ta ima
                  toliko let, je toliko profesor, ima takšno plačo, za sodnike mi je tudi kar iz
                  rokava stresel. Pri meni pa na šoli, kjer nas je bilo 60 profesorjev, sem se moral
                  presneto truditi, da sem lahko iz tistega pravilnika, ki se je vedno spreminjal,
                  izračunal, koliko osebnega dohodka ima ta, koliko ur ima, koliko tega.</p>
               <p>Zato bi za enega izmed sklepov predlagal, da naj bi se Vlada čimprej lotila zakona
                  o plačah državnih uslužbencev, ker dokler ne bomo imeli tega, so tukaj samo
                  parcialne rešitve in ne bo miru na tem področju. Takrat se bomo lahko tudi
                  poslanci v te kategorije nekako razvrstili. Mislim, da je ta predlog, ki ga je dr.
                  Bučar nekako posredoval, dober in mislim, da me boste s tem sklepom tudi
                  podprli.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Žare Pregelj.</p>
            </sp>
            <sp who="SDZ1:PregeljŽarko">
               <speaker>ŽARKO PREGELJ:</speaker>
               <p>Spoštovani! Pred sabo imam tri dokumente. Eden je ta interventni zakon oziroma
                  sprememba zakona o plačah, drugi je sklep komisije, tretji je obstoječi in
                  veljavni zakon o poslancih. V kolikor sprejmemo ta interventni zakon, ki ga imamo
                  danes pod točko 5, potem bosta dva zakona v koliziji in sicer zakon o poslanskih
                  plačah in tale zakon. Ni hierarhije med zakoni. Lahko z enim zakonom drugega
                  razveljavimo ali pa določilo tega. Drugače pa ne gre. Nikakor pa ne more to
                  razveljaviti neka dikcija ne glede na določbe. To ni prav, to pravno ne vzdrži.
                  Boste rekli, da sem zgolj proceduralni ali ne vem kakšen komplikator ali kaj
                  podobnega, toda v resnici se gremo tukaj en čuden mešan sistem, ki nikoli ne
                  pripelje do nekega poštenega rezultata.</p>
               <p>Zakon o poslancih je popolnoma jasen glede poslanskih plač. Pravi: osnova se glede
                  na proračunske možnosti lahko zmanjša za odstotek, ki ga določi Državni zbor,
                  vendar ne več kot za 50 %, in to je temelj vse razprave. Nič drugega. Ko bomo
                  razpravljali o proračunu in ugotovili, da so proračunske možnosti premajhne za
                  take in take plače kot bi jih želeli imeti, bomo pač sklenili in jih bomo
                  zmanjšali. Vsa druga debata o izenačitvi, o 80 % itn. je neumnost. Usoda
                  poslanskih plač je povezana s povprečjem v gospodarstvu. Ali je to povprečje
                  pravilno ali ne, to je druga debata in zakon tako določa. Ne vem, zakaj prihajajo
                  neprestano predlogi, da je to treba urejati z nekimi interventnimi zakoni. Ni
                  potreno. Sam zakon o poslancih to omogoča, da urejamo z določenim sklepom. In ta
                  sklep, ki ga je Komisija za volitve, imenovanja in administrativne zadeve
                  pripravila, bo verjetno primeren čez en teden, ko bomo razpravljali o proračunu.
                  prej pa ga ni treba dajati ven.</p>
               <p>Kajti ne vemo, strinjam se z vsemi mojimi predhodniki, ki so razpravljali v tem
                  smislu, da so potrebne primerjave, da so potrebni taki podatki, ki bodo točno
                  povedali, kakšna je zmožnost proračuna, da izplačajo take plače, kot nam zakon
                  dovoljuje oziroma, da jih je treba zmanjšati.</p>
               <p>Zato se strinjam s tistimi, ki predlagajo, da danes te razprave ne nadaljujemo,
                  kajti v resnici je proceduralno popolnoma vprašljivo.</p>
               <p>Kar se tiče samega sistema vključevanja itd. Osebno sicer sem vajen imeti majhno
                  plačo, vajen sem živeti z zelo malo denarja, ker kot učitelj sem bil primoran na
                  tak način življenja. Tudi kot poslanec prejšnjega mandata sem bil vajen dobivati
                  izredno nizek dohodek za sorazmerno veliko in težko in naporno delo. Niti kritja
                  stroškov včasih nisem imel. Taka je bila naša prejšnja plača. In nihče ni takrat
                  protestiral, ker so vsi vedeli, da smo v bistvu slabo plačani in so se nam čisto
                  zares zahrbtno smejali.</p>
               <p>Sedaj, ko so se v bistvu stvari nekoliko izboljšale, jaz ne rečem, da se lahko še
                  znižajo, če pač ni denarja, ga ni. Toda razmerja so verjetno nekje približno taka,
                  kot v tej družbi morajo biti. In poglejte, ne kdo si privošči, da v istem zakonu
                  meni, da so pač poslovodni delavci več vredni, da delajo pomembnejše delo, kot
                  dela tisti, ki dela zakona. Jaz tega ne sprejmem.</p>
               <p>Namreč, če lahko poslovodnemu delavcu dovolimo, da ima petkratnik povprečne
                  mesečne plače na zaposlenega v gospodarstvu, zakaj tega petkratnika ne sme imeti
                  poslanec. Tu gre pa v bistvu za enakopravnost in za pošten odnos do dela, ki ga
                  opravljamo. Kdor pošteno dela to delo, ve, da dela na dan 10 ur. Najmanj 10 ur.
                  tudi fizično iz parlamenta ne gre prej, kot v 10 urah ven. Poleg tega, ker se
                  vračam večinoma domov, je še tri ure vožnje tja in nazaj. In tudi doma je še treba
                  kaj prebrati.</p>
               <p>Mislim, da je treba svoje delo ceniti. In zato takih pobud, kot je ta zakon, ne
                  sprejemam. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ker so bile nekatere proceduralne nezmožnosti, ne vem, bi bilo treba
                  konkretizirati to zadevo. Jaz jih ne vidim.</p>
               <p>Gospod Oman, prosim.</p>
            </sp>
            <sp who="SDZ1:OmanIvan">
               <speaker>IVAN OMAN:</speaker>
               <p>Gospod predsedujoči, gospe in gospodje! Čisto kratko repliko gospodu
                  Kocijančiču.</p>
               <p>Mislil sem, da se je pred tremi leti dokončno zgodilo nekaj, kar je odpravilo
                  pojem notranjega sovražnika. Sedaj se bojim, da nas spet lahko obtoži, da je kdo
                  notranji sovražnik, ker zame je polemika v parlamentu nekaj popolnoma normalnega.
                  Razumljivo in normalno. Samo bojmo se, da bi še kdaj imeli stanje, ko bo vse
                  enotno. Mislim, da ravno z različnostjo in s polemiko marsikaj lahko
                  razrešimo.</p>
               <p>Še enkrat bom povedal to, kar sem prej. Namreč, da o plačah ne bom glasoval niti
                  za, niti proti. Ne zato, ker bi mislil, da je vse dobro in prav, da ni treba
                  ničesar razrešiti, pač pa zato, ker je nenormalno, da v nekaj tednih, v par
                  tednih, razpravljamo o treh zakonih, ki obravnavajo isto temo.</p>
               <p>Stvar je nedodelana, nedomišljena in človek ima vtis, da Vlada ne ve, kje se je
                  drži glava. Zato ne bom glasoval. O poslanskih plačah pa ne bom govoril, ker me
                  osebno to ne zanima. V politiko namreč nisem šel zaradi plače, pač pa zaradi česa
                  drugega. Mogoče bi lahko zatrdil, da za tisto, kar se je zgodilo pred tremi leti
                  in sem takrat verjel, da se je dokončno umaknil čas, ko bi imeli notranje
                  sovražnike.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Replika? Gospod Kocijančič.</p>
            </sp>
            <sp who="SDZ1:KocijančičJanez">
               <speaker>MAG. JANEZ KOCIJANČIČ:</speaker>
               <p>Gospod Oman me je očitno napačno razumel. Jaz nisem govoril o tej vrsti notranjega
                  sovražnika. Poskušal sem pa posvariti pred tem, da se med seboj inštitucije in
                  različne družbene strukture pogovarjajo na tak nekoncičoanten način, kot se danes.
                  V parlamentu bi najrajši kritizirali sindikate, vlado, menedžerje, v drugih
                  strukturah pa obratno. In iz tega prihaja do diskvalifikacije inštitucij. To je
                  nekaj povsem drugega, kot je nek konstrukt notranjega sovražnika, o katerem morda
                  nimam identično mnenje kot gospod Oman. Vsekakor pa ta inštitut in te odnose tudi
                  jaz odklanjam.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kopač. Izvolite.</p>
            </sp>
            <sp who="SDZ1:KopačJanez">
               <speaker>JANEZ KOPAČ:</speaker>
               <p>Hvala za besedo. Jaz bom zašel v druge vode. Rad bi govoril o amandmaju Vlade k
                  4., k 5. in k 8. členu tega zakona. Prej je potekala zanimiva diskusija, ki jo je
                  sprožil prof.dr. Bučar, ki je govorila o razmerjih in o potrebnosti ureditve teh
                  razmerij znotraj t.i. javnega sektorja. Gre predvsem za javni sektor, saj je bila
                  diskusija sprožena na podlagi tega, da predlog zakona o spremembah zakona o načinu
                  urejanja plač posega v plače negospodarstva. Rad bi vam povedal, kaj se bo
                  zgodilo, če bo sprejeto to, kar predlagajo predlagatelji tega zakona.</p>
               <p>Zgodilo se bo, da bo v juniju prenehala obstajati pravna podlaga - o tem je
                  govorila že predstavnica Vlade - za izplačevanje plač v negospodarstvu. Torej
                  pravne ali kakršnekoli podlage ne bo več in zato bo vsakomesečna plača za
                  negospodarstvo odvisna predvsem od dobre, ali pa slabe volje tistega, ki plače
                  izplačuje, kar bo pomenilo: ker je proračun vedno v likvidnostnih težavah, bodo
                  vsi, ki so v negospodarstvu in visijo na republiškem proračunu, imeli verjetno
                  nižje plače, kot jih imajo danes, ali kot bi jim jih nudil obstoječi interventni
                  zakon. V zdravstvu, kjer je nekoliko več presežkov, ki si jih radi včasih na hitro
                  izplačajo, se bodo plače verjetno nekoliko povečale. V revnih občinah se bodo
                  znižale, v bogatih občinah se bodo seveda povišale. Govorim za negospodarstvo - od
                  učiteljev, do kulturnikov, zdravnikov itn. Skratka, nastal bi še večji kaos od
                  tega, ki ga že vsi v današnjih razpravah ocenjujete kot nepravičnega in kot
                  stanje, ki je skrajno neurejeno.</p>
               <p>Zato mislim, da se pogovarjamo o zelo nevarni stvari. Stvari, ki pa jo rešujejo
                  amandmaji Vlade, ki sem jih omenil in za katere bom tudi - če bo treba - pri
                  izglasovanju glasu še enkrat povedal, zakaj bom glasoval za njih in proti osnovnim
                  rešitvam, ki jih ponuja predlog zakona o spremembah in dopolnitvah zakona o načinu
                  obračuna in izplačevanja plač.</p>
               <p>Potrebno pa je povedati še to-le: če pa bi Vlada želela imeti pravno podlago za
                  izplačevanje plač v negospodarstvu oziroma v javnem sektorju - tisto sistemsko, o
                  kateri se je danes govorilo, da je potrebna - potem bi jo morala prinesti na
                  aprilsko sejo. To se pravi, da bi morala biti ta zakonodaja na dnevnem redu čez
                  slab mesec dni, kajti šele na ta način bi potem tekom maja zakon postal - po
                  objavi v Uradnem listu in po tem, ko bi Državni svet o njem razpravljal, mogoče bi
                  ga pa zavrnil in bi bilo potrebno potem to imeti že na današnji seji, da bi sploh
                  imeli čas. Skratka, samo v takem primeru bi v mesecu juniju imeli pravno podlago
                  za izplačilo plač v negospodarstvu.</p>
               <p>Zato mislim, da je razprava o tem vprašanju izjemno pomembna. Pozivam na
                  odgovornost in, skratka, nasprotujem osnovni rešitvi iz zakona, kot jo predlagajo
                  predlagatelji.</p>
               <p>Pa še to bi rad poudaril: ob taki rešitvi in ob tem, da si Vlada verjetno težko
                  privošči kakršnokoli odsotnost pravne podlage za izplačilo plač v negospodarstvu,
                  saj bi navsezadnje verjetno veliko zaposlenih v javnem sektorju - če ne drugega -
                  privrelo na ulice, bi se zgodilo, da bi moral ta Državni zbor na naslednji seji
                  ponovno opraviti razpravo o sistemu plač - seveda pod hudo presijo časovne stiske.
                  Jaz pa bi rad rekel to, da se nisem v življenju izobraževal in delal marsikaj
                  zato, da bom na vsaki seji Državnega zbora kar naprej govoril samo o plačah. Rahlo
                  dosti mi je tega in rad bi se posvetil drugim problemom, kajti mislim, da plače
                  niso najpomembnejši problem te države - še posebno ne poslanske plače, čeprav so
                  seveda nekatera mnenja nasprotna.</p>
               <p>Še enkrat poudarjam: podpiram amandmaje Vlade na temo plač v negospodarstvu.
                  Torej, da se ne ukine rok veljavnosti obstoječega zakona z mesecem junijem, pač
                  pa, da se ga vleče do konca leta - gospod Peršak je sicer nasprotoval taki rešitvi
                  in se strinja s predlagatelji, in to samo v tej točki - in pozivam na to, da v tem
                  primeru podprete amandmaje Vlade. - Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima gospod Tancig. Še prej gospod Potrč - replika.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Sprejemam mnenje gospoda Kopača. Samo glede argumentacije, gospod Kopač, bodite
                  korektni! Namreč, v tem členu zelo jasno piše, da ne bo praznine; zaradi tega, ker
                  v primeru, če kolektivne pogodbe ni, je treba pač zakon sprejeti. Da pa to ni
                  nujno najboljša rešitev - o tem je možna diskusija. Samo ne biti nekorekten in
                  reči, da bi s sprejemom bile neke posledice, o katerih ste vi govorili. Bile pa bi
                  težave, ker bi bilo treba sprejeti odločitev, za katero smo mi že sprejeli sklep,
                  da jo je treba sprejeti. V težavah bi pa bili. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima gospod Tancig. - Še gospod Kopač ima repliko.</p>
            </sp>
            <sp who="SDZ1:KopačJanez">
               <speaker>JANEZ KOPAČ:</speaker>
               <p>Hvala lepa in se opravičujem. Kar je rekel gospod Potrč, je res; vendar je res
                  tudi tisto, kar sem govoril jaz o časovni stiski. Če bi sledili sklepu Državnega
                  zbora o ureditvi tega področja, bi o tem sistemskem zakonu razpravljali na
                  junijski seji. Če pa bi želeli razpravljati o zakonu, ki ga zahteva zakon,
                  katerega vlagatelj je tudi gospod Potrč, bi morali pa o sistemskem zakonu
                  razpravljati na aprilski seji, torej čez slab mesec dni. Govorimo samo o tem.
                  Skratka, če bomo razpravljali na aprilski seji, pač bomo razpravljali, vendar bomo
                  razpravljali spet pod pritiskom časovne stiske, na nekvaliteten način in dvomim,
                  da je Vlada sposobna v roku dveh tednov, dva tedna pred samo sejo pa mora vložiti
                  zakonski tekst na sejo Državnega zbora, dvomim, da je sposobna pripraviti
                  sistemski zakon, ki bo urejal razmerja o katerih je danes prvi govoril dr. Bučar
                  in potem še mnogi drugi.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Tancig.</p>
            </sp>
            <sp who="SDZ1:TancigPeter">
               <speaker>DR. PETER TANCIG:</speaker>
               <p>Gospod predsedujoči, gospe in gospodje, kolegice, kolegi. Bojim se, ko bo kolega
                  Partljič pisal enega od svojih zadnjih člankov, ga bo verjetno tako začel: <q>"Nekoč
                  je bil pošten, danes je poslanec."</q> Meni je izredno žal, da mogoče ponavljam tudi
                  nekoliko emotivno določene stvari, ki so bile prej rečene od mojih predhodnikov,
                  ampak se mi zdi, da smo s to erozijo parlamenta oziroma ugleda njegovih poslancev
                  prišli tako daleč, da je stvar že izredno nevarna, vsekakor pa vsaj vsakemu od nas
                  posameznikov izredno neprijetna. Moram povedati, da tukaj čutim, da sem bil puščen
                  na cedilu v nekem smislu, tako od vodstva parlamenta kot verjetno od samega KVIAZa
                  bodisi zaradi prepozne, jasne in odločne besede kot jo je gospod Rigelnik imel
                  zadnjič na TV, bodisi zaradi zavlačevanja tega postopka, kjer smo res dokazali,
                  da mačko ali psa dosti bolj boli, če mu rep režeš po koščkih. Danes, ko ta debata
                  še danes ni dokončana, čeprav bi verjetno, če bi tisti vihar prebrodili na
                  začetku, to ne bil problem.</p>
               <p>Druga misel, ki se mi ob tem in ne samo enkrat utrne, bi posvetil kolegom
                  novinarjem. Zavedam se, da beseda raziskovalno novinarstvo v različnih državah
                  pomeni različne stvari. Vrh raziskovalnega novinarstva v ZDA je bil Watergate, pri
                  nas sem pa prepričan, da novinarji zmorejo več, kot to delajo s plačami poslancev.
                  Če me eden od novinarjev vpraša na stopnicah, kakšno plačo imam in to izide drugi
                  dan na prvi strani časopisa in na osnovi tega dobivam grozilna pisma z zelo hudimi
                  izrazi, to verjetno ni raziskovalno novinarstvo. Ko izvedo na tiskovni konferenci
                  lestvico plač in se to objavi v nekem polemičnem magazinu, to verjetno tudi ni
                  tisti vrhunec, ki ga slovenski novinarji zmorejo. Tako, da bi jim kot izziv le
                  dal, vsaj tiste stvari, ki jih jaz vem o direktorjih komunalnih podjetij z nekaj
                  1000 markami plače na mesec, ali pa o izjemnih izrednih izplačilih tik pred
                  zamrznitvijo, za katero sami vemo, da je predolgo potekala in je to omogočila.</p>
               <p>Kolega Mozetič je že prej rekel, da je pozna ura, zato naj mi bo oproščeno, če dam
                  ta predlog na pol za šalo, čeprav na pol zares. Jaz bi predlagal, da rečemo, da
                  so plače nič, pa do 100 %, potem naj si pa vsakdo vzame po kombinaciji poguma,
                  tudi potreb, predvsem pa opravljenega dela.</p>
               <p>Jaz sem sicer mogoče v nekoliko specifičnem položaju zaradi prejšnjega
                  ministrovanja, samo izredno me čudi, da prej ni bilo skrbi za moje zdravje in za
                  mojo nizko plačo. Kolega Žare Pregelj je povedal s svojega vidika, na koncu je pa
                  vsaj pri meni, in pri marsikom od mojih kolegov 18-urni delavnik prej pravilo kot
                  izjema. Včasih sem tudi prespal v svojem ministrskem fotelju, pa ne zaradi tega,
                  da bi se bal, da bi mi ga kdo spodnesel in zato sem dobival manj kot 1500 mark.
                  Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Janez Podobnik. Marjan Podobnik, pardon.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Spoštovani! Strinjam se z opozorili, ki so bila danes tukaj dana o zmanjševanju
                  ugleda Državnega zbora. Prepričan sem, da to zmanjševanje ugleda Državnega zbora
                  kot najvišjega zakonodajnega organa Slovenije ne bo imelo oziroma bo imelo za
                  mlado slovensko državo in tudi za mlado slovensko demokracijo zelo hude posledice.
                  Prepričan sem, da ni v našem interesu, da se zmanjša delež ljudi, ki gredo na
                  volitve, predvsem pa, da se zmanjša delež ljudi, ki gredo na volitve zato, ker
                  menijo, da ta organ ni vreden tega truda, da bi se sploh odločili, komu bi dali
                  tukaj podporo. Zato menim, da je prav, da naredimo, kar je pač v naši moči, to,
                  da bi se ta pot navzdol, ne glede na to, kdo za tem stoji in kakšni so interesi,
                  ustavila.</p>
               <p>Kar se tiče javnih plač direktorjev in menedžerjev povem mnenje, ki sem ga že
                  večkrat povedal. Mislim, da tu velja pregovor: čisti računi - dobri prijatelji. Še
                  posebej zato, ko smo pač v situaciji, ko so se zadeve spravile do take stopnje,
                  da si preprosto moramo povedati, kakšne so te plače tudi ne samo za to, da bomo
                  vedeli, ali so res tako visoke kot je rečeno. Tudi zato, da se konec koncev tudi
                  te ljudi zaščiti, če so dejansko res tako nizke, kot ste nekateri danes tukaj
                  zagotavljali.</p>
               <p>Zato mislim, da je v skupnem interesu, da tako kot je bil sklep komisije KVIAZa,
                  da tudi te plače postanejo javne, in to ne le dostopne zastopnikom sindikatov, pač
                  pa vsem. Ne bi pa valil krivde na novinarje kar se tiče teh zadev. Še posebej
                  mislim, da je pavšalna kritika tu lahko zelo nevarna. Mislim, da so bili tu mnogo
                  močnejši interesi in je zato prav, da se poglobimo in iščemo drugačno pot za
                  rešitev tega problema.</p>
               <p>Kar pa se tiče konkretnih amandmajev in zakona, kot sem že večkrat javno povedal,
                  bom glasoval za znižanje poslanskih plač. - Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Repliko ima gospod Tancig, potem je na vrsti gospod Horvat.</p>
            </sp>
            <sp who="SDZ1:TancigPeter">
               <speaker>DR. PETER TANCIG:</speaker>
               <p>Prosil bi gospoda Podobnika, če želi ugajati novinarjem, naj tega ne dela na moj
                  račun. <stage>(Ploskanje.)</stage></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima gospod Feri Horvat.</p>
            </sp>
            <sp who="SDZ1:HorvatFranc">
               <speaker>FRANC (FERI) HORVAT:</speaker>
               <p>Hvala, predsedujoči. Spoštovane poslanke in poslanci! Moram priznati, da še nikoli
                  v življenju nisem šel tako nerad pred mikrofon in da še nikoli nisem razpravljal o
                  svoji plači ali o plačah svojih kolegov, vendar smo očitno v takem poslu in v taki
                  situaciji, ko smo soočeni tudi z zoprnimi temami in takrat si je najbrž vredno
                  povedati tudi kakšne resnice, predvsem zaradi tega, da bi mi, ki smo tukaj, pa
                  tudi drugi, potegnili iz tega kakšen poduk. Predvsem pa bi predlagal, da danes
                  razpravo o tem vprašanju vsaj za nekaj časa zaključimo in da se posvetimo tistemu
                  delu, za kar smo bili izvoljeni, za kar smo tu. Jaz nisem prišel v ta parlament,
                  da bi se par mesecev ukvarjal s svojo plačo.</p>
               <p>Soglašam s tistimi, ki so naslovili kritiko na nas same, na naše vodstvo, pa tudi
                  na Vlado in na vladno vodstvo. Mislim, da je prav, da najprej počistimo pred
                  svojim pragom. Predvsem tudi mislim, da se celotna zadeva predolgo vleče. Soglašam
                  z dr. Bučarjem, da bi bilo treba napraviti nujno potrebne primerjave in postaviti
                  kriterije, določiti plače, jih javno objaviti in potem končati diskusijo o tem, ne
                  pa stalno nekaj spreminjati - pod upravičenim ali tudi neupravičenim pritiskom
                  javnosti, ulice in tudi zlonamernih napadov in kritik in potem na to nervozno
                  reagirati.</p>
               <p>Predlagal bi dalje tudi, da se o tako občutljivem vprašanju zagotovi učinkovitejša
                  komunikacija med vodstvom našega zbora in vodstvom Vlade, kajti nezvdržno je, da
                  pride Vlada z nekim predlogom na papirju - ali celo še več, da ga objavi v
                  medijih, preden sploh o tem obvesti predsednika zbora in poslance, ki se jih
                  zadeva tiče. Posledica tega pa je seveda sedaj to, kar imamo.</p>
               <p>Meni se vse bolj vsiljuje občutek, da so te naše plače postale - pa to ne samo
                  sedaj, po teh zadnjih dogodkih, ampak že nekaj časa - in tu, kolegi poslanci, roko
                  na srce, tudi nekateri sami v tem sodelujemo oz. sodelujete; tudi v današnji
                  razpravi - sredstvo za nabiranje poceni točk. Vidimo in slišimo celo, da se
                  pojavljajo taki predlogi, ki niso le demagogija, ampak že spominjajo na metode
                  kulturne revolucije, tako iz naše preteklosti kot tudi iz tujine.</p>
               <p>Jaz razumem, da so plače poslancev in ministrov, pa tudi drugih funkcionarjev in
                  tudi direktorjev, zlasti v sedanjih težkih razmerah skrajno občutljiva zadeva, tem
                  manj pa razumem, če tisti, ki kritizira in napada, misli in hoče dobro, da so te
                  plače tudi v taki meri predmet manipuliranja, kot so v zadnjem času bile - tako
                  med poslanci, pa v vladi, pa tudi v javnosti;L nikogar ne bi izvzemal. Poglejmo
                  samo nekaj primerov! Plače poslancev so se prikazovale v bruto znesku, ampak to na
                  način, ki je dal povprečnemu bralcu vtis, da so to neto plače. Takih primerov smo
                  videli več. K plačam se je prištevalo nadomestila za stroške pri našem delu, kot
                  da je to plača, in se ne pove, da dejansko iz plače poslanci plačujemo tudi velik
                  del stroškov - od stroškov potovanj; malo kdo ve ali verjame, da mi dobimo
                  povrnjene samo stroške za avtobus, medtem ko ne samo poslovodniki ali državni in
                  drugi funkcionarji, ampak srednji referenti v gospodarstvu ali v upravi praviloma
                  koristijo avtomobile oz. dobijo kilometrino za svoje potovanje. Da mi ne dobimo
                  dnevnic, da krijemo stroške telefonov, računalnikov, literature in tako dalje, in
                  tako dalje.</p>
               <p>Vsi smo šli na volitve po zakonu, ki ga je sprejel prejšnji parlament. Gotovo je
                  bil to - če bi ga primerjal z neke vrste razpisom za kakršnakoli odgovorna mesta -
                  eden najtežjih razpisov, tudi s prevzemanjem vse odgovornosti. Gotovo so bili
                  pogoji, ki so bili sprejeti v tem zakonu in so bili znani - brez kakšnega
                  konkretnega določila, kakšna bo plača - in so gotovo vplivali tudi na sestavo tega
                  parlamenta - in mislim, da je prav tako. In vprašam se: bile so uvedene zelo ostre
                  restrikcije v zvezi z nezdružljivostjo opravljanja določenih poslov ali funkcij s
                  poslansko funkcijo. Ostrejše, kot so v drugih državah parlamentarne demokracije,
                  recimo, kot v Zvezni Republiki Nemčiji. Mislim, da je celo tako prav, ampak
                  seveda, to zahteva potem tudi ustrezno plačilo.</p>
               <p>Mislim, da je boljše tako, ne za nas, ampak za državo, kot pa imeti nizke plače,
                  vzganjati demagogijo in loviti potem zaslužke na drug način, s honorarnimi deli, s
                  firmami itd. to smo imeli tudi v preteklosti. Gotovo ni bilo to boljše.</p>
               <p>Mislim tudi, da primerjave s prejšnjim parlamentom, pa z načinom dela in plačami
                  itd., da niso najbolj posrečene. Moram reči, da v predvolilni aktivnosti, ko sem
                  imel zelo veliko stikov z volivci in takrat je že bil znan zakon o poslancih,
                  nobeden ni napadal ali pa ni očital, da je zakon tak, kot je bil sprejet, ampak je
                  bilo postavljeno zelo logično vprašanje. Ali bomo ob takem zakonu, sorazmerno
                  dobrimi pogoji, delali dobro in odgovorno, brez risank in banan in podobnih zadev,
                  kot so se dogajale v prejšnje parlamentu?</p>
               <p>Vprašam sedaj vse tiste, ki so zelo aktivni v tej kampanji, ali bi želeli, da bi
                  se vrnilo tisto od prej, ali bi želeli vračati nekatere metode dela, blokade in
                  podobno? Ali bi želeli res razvrednotiti ta parlament in poslabšati njegovo
                  sestavo, ali pa predvsem sestavo prehodnega parlamenta? Kajti karkoli bomo počeli
                  sedaj, karkoli se bo dogajalo sedaj, bo gotovo vplivalo na prihodnjo sestavo.</p>
               <p>In zaključim naj s tem, ta država potrebuje bolj kot karkoli in prav sedaj in v
                  prihodnje, sposoben in učinkovit in odgovoren parlament in pravtako dobro Vlado,
                  pa seveda tudi vse druge pridne in odgovorne delavce, samo nizke plače ali pa celo
                  brezplačno delo, ni nobena garancija, da bi bilo tako. Sigurno pa velja obratno.
                  Kajti, če si mi v celoti odpovemo plačam, s tem ne rešimo problema nizkih plač in
                  nizkih pokojnin, lahko pa pripomoremo veliko k reševanju plač in pokojnin in
                  pripomoremo k izhodu iz krize, samo z angažiranjem in odgovornim delom in
                  znanjem.</p>
               <p>Več kot 50 let smo imeli tudi sami demagogijo in vidimo, kakšne so izkušnje tega.
                  Zato je prav, da s tem nehamo. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Lavrinc.</p>
            </sp>
            <sp who="SDZ1:LavrincMaksimilijan">
               <speaker>MAKSIMILJAN LAVRINC:</speaker>
               <p>Jaz bi se malo vrnil nazaj k zakonu. Povedal bi predvsem tole, da je s temeljnim
                  tekstom, ki sta ga pripravila gospod Potrč in pa dr. Jože Pučnik, v 7., to se
                  pravi v 4. členu tega zakona, kot tretji odstavek 7.a člena navedeno, da naj bi,
                  ko gre za plače poslovodnih delavcev, znašal največ petkratnik povprečne mesečne
                  plače na zaposlenega v gospodarstvu. Torej merilo so plače v gospodarstvu. Medtem
                  ko je z amandmajem, ki je predlagan, predvideno, da naj bi bil to, torej merilo
                  plače, povprečne plače v pravni osebi za enako obdobje, kot je tukaj.</p>
               <p>Osebno bi agitiral na to, da se sprejme ta prvi prvotni tekst. Namreč postavite se
                  v kožo lastnika. Kdo od vas bi kot lastnik podjetja vezal plačo direktorja na
                  povprečno plačo v podjetju? Mislim, da nihče. In tukaj sta pač prišla lastništvo
                  kapitala oziroma kapital in pa te plače v nasprotje. Zato agitiram za sprejem
                  osnovnega teksta. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo razpravljati? Prosim, gospa Lukačeva.</p>
            </sp>
            <sp who="SDZ1:KarnerLukačMetka">
               <speaker>DR. METKA KARNER-LUKAČ:</speaker>
               <p>Ne bo razprava, bo samo replika na gospoda. Verjamem, da bi bil marsikdo od
                  poslovodstva, posebno tisti, ki izplačujejo delavcem zajamčene plače, sebi pa
                  recimo 20 ali 30-kratnik teh plač, tega vašega predloga silno vesel.</p>
               <p>Namreč poslovodstva so odgovorna za poslovanje podjetij. Za to so tudi plačana.
                  Istočasno morajo pa obveznosti do delavcev izvrševati. Ni sprejemljivo, da ne bi
                  nosili usode delavcev v podjetjih, ki jih vodijo.</p>
               <p>Torej direktor nekega podjetja, recimo, ki ga je pripeljal v stečaj, bi imel po
                  tem amandmaju enako plačo, kot direktor najbolj uspešnega podjetja, ki ustvarja
                  dobiček, plačuje od tega davščine, nagrajen je pa popolnoma enako, kot tisti, ki
                  ustvarja izgubo. Mislim, te logike jaz ne razumem. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Gospod Metelko, prosim.</p>
            </sp>
            <sp who="SDZ1:MetelkoAlojzij">
               <speaker>ALOJZIJ METELKO:</speaker>
               <p>Spoštovano predsedstvo! Moram replicirati gospoda Horvata. Bil sem že v prejšnjem
                  parlamentu izvoljen direktno v Zbor občin, pa tudi drugič sem prišel po direktni
                  izvolitvi v parlament. In moram reči, da tudi prejšnji parlament ni bil tak, da so
                  bile samo banane in to in da se je samo skozi medij tudi prejšnji parlament
                  razvrednotil. Sam sem bil neprofesionalni poslanec, zato se čutim prizadet, in sem
                  hodil ob 9. uri zvečer domov, tudi z osebnim avtomobilom sem se vozil, toda drugi
                  dan sem moral biti ob 6. uri ali ob pol sedmih na delu. In so mi v službi
                  rekli:</p>
               <p><q>"Tam pa afne guncate!"</q> Skoraj cel dan nisem mogel delati. In zato, ker sem tam
                  delal, dokazoval s svojim delom, da sem tudi v prejšnjem parlamentu nekaj
                  prispeval, sem uspel tudi s tem, da sem bil drugič izvoljen. In prejšnji parlament
                  je naredil ogromno, samo trodomnost in usklajevanje tega - to je bila pošast. In
                  medijsko tako, kot je bilo takrat razvrednoteno, se deloma poskuša tudi sedaj.</p>
               <p>Sedaj pa že enkrat glasujmo! Osebno sem takoj za tistih 20 oz. 40 %, kot predlaga
                  komisija, da se nam zniža. Res sem za to. Ne da bi sedaj rekel, da licitiram,
                  ampak vseeno - iz realnosti in v nekem sorazmerju, pa tudi s plačo, ki sem jo prej
                  imel kot neprofesionalni poslanec - je to še relativno v redu.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali želi še kdo? Gospod Potočnik.</p>
            </sp>
            <sp who="SDZ1:PotočnikFranc">
               <speaker>FRANC POTOČNIK:</speaker>
               <p>Spoštovani! Veliko sem se pogovarjal s poslankami in poslanci o teh naših
                  poslanskih plačah in gonji proti njim, pa ne pred kamerami. Čisto na kratko bom
                  rekel, velja pa pravzaprav to za moški del poslancev, ne bo pa čisto slovensko,
                  razumeli pa boste: Jebali nas bodo tudi, ali si damo jajca odrezati, ali pa ne. -
                  Zato razmislite, kako ste rekli tam, ko ni bilo pred kamerami, in kako govorite
                  sedaj tu pred kamerami.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima gospod Horvat. Izrazi niso ravno za Državni zbor, ampak
                  vendar.</p>
            </sp>
            <sp who="SDZ1:HorvatFranc">
               <speaker>FRANC (FERI) HORVAT:</speaker>
               <p>Opravičujem se kolegu Metelku in tudi drugim poslancem, če so me razumeli tako,
                  kot me je gospod Metelko razumel. Najbrž sem sam bi neprecizen. Rekel sem, kako so
                  volivci komentirali in kako so rekli, in tudi, da imam sam kritične pripombe, imam
                  na tiste primere in na tiste poslance, ki niso ravnali odgovorno, ki zaslužijo
                  upravičeno kritiko. Ne gre pa to na cel parlament, niti ne na poslance, ki so
                  odgovorno in veliko delali v parlamentu.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali želi še kdo besedo?</p>
               <p>Sedaj smo imeli na dnevnem redu predlog zakona o spremembah in dopolnitvah zakona
                  o načinu obračunavanja in izplačevanja plač. Razprava je sicer v glavnem tekla o
                  predlogu sklepa KVIAZ-a, mislim pa, da je bilo oboje dovolj izčrpno. In ker se
                  nihče več ne javlja k besedi, zaključujem razpravo in prekinjam to točko dnevnega
                  reda do jutrišnjega odločanja.</p>
               <p>Danes bomo sejo zaključili, jutri pa nadaljujemo delo ob 10. uri, in to predvidoma
                  s 1. točko - najprej bi razpravljali še o 24. točki, t.j. problematika
                  odstranjevanja nedovoljenih posegov v prostor in zakon o spremembah, potem pa
                  nadaljevali z ostalimi zadevami, in to pomeni tudi z odločanjem v dopoldanskem
                  času, drugače še tudi jutri ne bomo končali.</p>
               <p>Torej, sejo nadaljujemo jutri ob 10. uri.</p>
            </sp>
            <stage type="time">(SEJA JE BILA PREKINJENA DNE 25.3.1993 OB 19.26 URI IN</stage>
         </div>
      </body>
   </text>
</TEI>
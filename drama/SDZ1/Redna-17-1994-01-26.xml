<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-17-1994-01-26">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">163AF5915965427BC1257832004838E9</idno>
               <idno type="URI">163AF5915965427BC1257832004838E9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-17-1994-01-26.DZ" n="17">
               <name>Redna</name>
               <date when="1994-01-26"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-17-1994-01-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 26. JANUARJA 1994 OB 10.15 URI.)</stage>
            <sp xml:id="SDZ1-Redna-17-1994-01-26.sp1">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, kolegi poslanci, gospe in gospodje! Nadaljujemo 17.
                  sejo Državnega zbora Republike Slovenije. Obveščen sem, da so zadržani in se
                  današnjega nadaljevanje seje ne morejo udeležiti naslednje poslanke in poslanci:
                  g. Dušan Bavdek, g. Alojzij Metelko, g. Borut Pahor, g. dr. France Bučar, g.
                  Miroslav Mozetič, g. Roberto Battelli, ga. Jadranka Šturm-Kocjan, g. mag. Janez
                  Kocijančič, g. mag. Dragan Černetič, g. dr. Bojan Korošec, ga. Danica Simšič in za
                  dopoldan še g. dr. Janko Predan, ga. dr. Mateja Kožuh-Novak in ga. dr. Vida
                  Čadonič-Špelič, za cel dan se je opravičil še g. Zoran Thaler.</p>
               <p>Ugotovimo sklepčnost! <stage>(50 prisotnih.)</stage> Hvala lepa. Zbor je sklepčen
                  in lahko odloča. Na nadaljevanje te seje smo vabili predstavnike Vlade Republike
                  Slovenije, ki jih lepo pozdravljam.</p>
               <p>Današnjo sejo bomo začeli s 1. točko dnevnega reda - razprava o potrditvi mandata
                  poslancu Državnega zbora Republike Slovenije  in nadaljevali z 21. in 22. točko
                  dnevnega reda, to je s predlogoma zakonov o trgu vrednostnih papirjev in o
                  investicijskih skladih in družbah za upravljanje. To sta točki, ki smo ju včeraj
                  preskočili. Izkoriščam priložnost in vas opozarjam na dopis predsednika Državnega
                  zbora, s katerim nas je obvestil, da bomo točko vprašanja in pobude poslancev
                  obravnavali v petek, dne 28. januarja 1994 od 10.00 do 12.00 ure, torej v petek in
                  ne v četrtek, 27. januarja, kot vam je to bilo sporočeno s sklicem seje. Za
                  četrtek je namreč sklicana seja Vlade Republike Slovenije, zato se te točke
                  ministri ne bi mogli udeležiti, kar pa je pogoj, da jo sploh lahko začnemo. Torej,
                  točka vprašanja in pobude poslank in poslancev bo na dnevnem redu v petek, 28.
                  januarja od 10.00 do 12. ure.</p>
               <p>Prehajamo na <title>1. TOČKO DNEVNEGA REDA - POTRDITEV MANDATA POSLANCU DRŽAVNEGA
                     ZBORA REPUBLIKE SLOVENIJE, GOSPODU JANKU HALBU</title>.</p>
               <p>Mandatno-imunitetna komisija Državnega zbora je na seji 20. januarja ugotovila, da
                  so bili izpolnjeni vsi pogoji iz 17. in 21. člena zakona o volitvah, ter sklenila
                  predlagati Državnemu zboru, da potrdi mandat poslanca Janka Halba za preostanek
                  mandatne dobe na mesto poslanca, ki mu je prenehal mandat.</p>
               <p>Včeraj, 25. januarja, je gospod Janko Halb z dopisom sporočil predsedniku
                  Državnega zbora, da nepreklicno vrača poslanski mandat. Mandatno-imunitetna
                  komisija se je zato včeraj ponovno sestala in umaknila svoj prvotni predlog z dne
                  20. januarja in predlaga Državnemu zboru, da ne potrdi poslanskega mandata gospoda
                  Janka Halba.</p>
               <p>Dopis Janka Halba in poročilo komisije ste včeraj prejeli na klop. Želi
                  poročevalec komisije besedo? Prosim, izvolite, gospa Nada Skuk.</p>
            </sp>
            <sp xml:id="SDZ1-Redna-17-1994-01-26.sp2">
               <speaker>NADA SKUK:</speaker>
               <p>Hvala lepa za besedo. Dober dan vsem skupaj. Lahko bi rekli, da je zgodba z
                  naslovom "Gospod Halb" končana oziroma bolje rečeno bo končana s tem, ko boste
                  glasovali za novi sklep Mandatno-imunitetne komisije, ki se glasi: "Da se ne
                  potrdi poslanski mandat gospodu Janku Halbu". Razlogi so razvidni iz dodatnega
                  poročila, ki ste ga prejeli včeraj popoldan na klop. Upam, da ste ga uspeli
                  prebrati. V kolikor ne, bi samo opozorila, da so nastopile nove okoliščine s tem,
                  ko je včeraj gospod Halb obvestil Mandatno-imunitetno komisijo, da nepreklicno
                  vrača poslanski mandat. To pomeni, da se je pred potrditvijo mandata na Državnem
                  zboru izrekel, da ne želi pričeti izvrševati mandata. Tako nastopi nova situacija
                  in sicer, ker je gospod Halb že v zakonskem roku v 8 dneh po obvestilu republiške
                  volilne komisije, da je izvoljen, sprejel mandat, je sedaj potrebno glede na to,
                  da je zavrnil mandat sprejeti sklep, da se ne potrdi mandat. Ne more se šteti, da
                  ga ni sprejel, ker je v zakonskem roku potrdil, da sprejema mandat, nato pa je to
                  izjavo vzel nazaj oziroma ni začel izvrševati mandata.</p>
               <p>Mandatno-imunitetna komisija je včeraj prosila gospoda Golobiča, da je
                  prisostvoval na naši komisiji, ker zakon o poslancih niti zakon o volitvah v
                  Državni zbor takih situacij ne predvidevata, tako da smo morali skupno temeljito
                  proučiti nov postopek in vam predlagali nov sklep, kot sem že povedala in je tudi
                  predsedujoči. Zato predlagam, da tak sklep potrdite z glasovanjem za, da bo nato
                  gospod predsednik Državnega zbora seznanil gospoda Halba, da ima v času 8 dni še
                  možnost pritožbe na ta sklep. Nato bo republiška volilna komisija obvestila
                  Državni zbor in Mandatno-imunitetno komisijo o naslednjem poslancu, ki bo z liste
                  te stranke, seveda Ljudske stranke, prevzel mandat za preostanek dobe. Tako, da je
                  nujno, da danes o tem sklenemo in da se postopek odvrti ponovno, da se tako
                  izrazim. Hvala lepa.</p>
            </sp>
            <sp xml:id="SDZ1-Redna-17-1994-01-26.sp3">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage> Želijo besedo predstavniki poslanskih skupin?
                     <stage>(Ne.)</stage> Besedo dajem poslankam in poslancem. Nihče se ni pisno
                  prijavil k razpravi. Želi kdo besedo? Ugotavljam da nihče in zaključujem razpravo.
                  Prehajamo na glasovanje o predlogu sklepa, ki se glasi: "Ne potrdi se poslanski
                  mandat gospoda Janka Halba rojenega 13.7. 1957, diplomiranega ekonomista,
                  stanujočega Pertoča 63, Murska Sobota." Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo ta sklep sprejeli.</p>
               <p>S tem zaključujem to točko dnevnega reda.</p>
               <p>Prehajamo na 21. točko dnevnega reda - na obravnavo predloga zakona o trgu
                  vrednostnih papirjev, v tretji obravnavi. Predlog zakona je za tretjo obravnavo
                  pripravila Vlada Republike Slovenije. Želi predstavnik Vlade besedo?
                     <stage>(Ne.)</stage> Predlog zakona je obravnaval Odbor za finance in kreditno
                  monetarno politiko kot matično delovno telo. Želi besedo poročevalec odbora?
                     <stage>(Ne.)</stage> Prosim izvolite, gospod Žaro Pregelj. Se opravičujem,
                  glavo imam v papirjih in ne vidim takoj.</p>
            </sp>
            <sp xml:id="SDZ1-Redna-17-1994-01-26.sp4">
               <speaker>ŽARKO PREGELJ:</speaker>
               <p>Spoštovani! Imam proceduralno vprašanje. V bistvu sem v proceduralni zagati, ker
                  kot predsednik Odbora za infrastrukturo in okolje sem v zvezi s točko 1a v zvezi z
                  razrešitvijo gospoda Jazbinška in imenovanjem gospoda Rožiča za novega ministra
                  dobil s strani predsednika zbora dopis, da naj na podlagi 230. člena poslovnika
                  skličem komisijo in opravim "hearing" in to v najkrajšem roku. Predlagano je celo
                  v četrtek, jutri zjutraj, kar ni mogoče, kajti najkrajši rok je tridnevni in je
                  lahko samo v petek zjutraj, glede na to, da smo dobili dopis predsednika Vlade
                  šele 25., tukaj je napisano oziroma 24. je bilo poslano predsedniku zbora zvečer.
                  Glede tega bi rad prosil tudi za natančno pojasnilo procedure glede razrešitve
                  gospoda Jazbinška, namreč, v 247. členu poslovnika je napisano, da se funkcionarja
                  - to je splošno določilo - razreši po enakem postopku kot se ga je imenovalo. Zato
                  menim, da je potrebno to zadevo razjasniti, preden pristopimo k postopku za
                  imenovanje novega ministra in potem bi lahko tudi kot predsednik odbora speljal
                  proceduro, ki se od mene zahteva. Toda prosim, če mi predsednik Državnega zbora
                  oziroma predsedujoči pojasni proceduro in po mojem mnenju mora zahtevati od
                  predsednika Vlade, da obrazloži razrešitev ministra Jazbinška. Hvala.</p>
            </sp>
            <sp xml:id="SDZ1-Redna-17-1994-01-26.sp5">
               <speaker>PODPREDSEDNIK DR. LEV KREFT:</speaker>
               <p>Hvala lepa. Glede na to, da gre za vprašanje, ki je običajno urejeno tako, da se
                  vsi postopki razrešitve odvijajo po stopničkah, kot se odvija tudi postopek za
                  imenovanje, predlagam, da od ustrezne službe dobimo poslovniško tolmačenje, ki vam
                  ga bomo zagotovili. Hvala lepa gospod Žaro Pregelj. Je to v tem trenutku to, kar
                  se da reči. In bo gospod Žaro Pregelj dobil to tolmačenje v postopku.</p>
               <p>S tem mislim, da lahko preidemo že k napovedani <title>21. TOČKI DNEVNEGA REDA: K
                     TRETJI OBRAVNAVI PREDLOGA ZAKONA O TRGU VREDNOSTNIH PAPIRJEV</title>.</p>
               <p>Vprašal sem že poročevalca Odbora za finance in kreditno monetarno politiko, ki je
                  rekel, da ne želi besede. Želi besedo predstavnik Sekretariata za zakonodajo in
                  pravne zadeve? <stage>(Ne.)</stage></p>
               <p>V tretji obravnavi razpravljamo o zakonskem predlogu v celoti kot veste. Obravnava
                  posameznih členov pa je možna le pri tistih členih, h katerim so bili v drugi
                  obravnavi sprejeti amandmaji in h katerim so bili v skladu s 197. členom
                  poslovnika vloženi amandmaji. Prejeli ste pregled amandmajev na klop k predlogu
                  zakona o trgu vrednostnih papirjev EPA 218, ki ga imate, upam, vsi pri sebi. Saj
                  ga bomo sedaj potrebovali.</p>
               <p>Na klop ste prejeli tudi dodatno poročilo k predlogu tega zakona s strani Odbora
                  za finance in kreditno-monetarno politiko.</p>
               <p>Želijo besedo predstavniki poslanskih skupin? Pisno prijavljenih ni bilo.
                  Ugotavljam, da predstavniki poslanskih skupin ne želijo besede in dajem besedo
                  poslankam in poslancem. Pisno se ni nihče prijavil k besedi. Želi kdo besedo?
                  Ugotavljam, da ni razprave, zato jo zaključujem in prehajamo h glasovanju o
                  amandmajih. Imate vsi pred seboj pregled amandmajev? Ugotavljam, da nihče ne
                  zahteva pregleda, iz česar sklepam, da ga vsi imate pred seboj.</p>
               <p>Prvi amandma je k 6. členu. Imate ga na prvi strani pregleda pod točko 1. V drugem
                  odstavku se doda nova sedma alinea, ki se glasi: "Pri zamenjavi zamenljivih
                  obveznic z delnicami, če so bile zamenljive obveznice javno ponujene".
                  Predlagatelj je Vlada Republike Slovenije. Odbor amandma podpira. Imamo tudi
                  opombo, da navedeni člen ni bil amandmajsko dopolnjen oziroma spremenjen v drugi
                  obravnavi. Vendar je po mnenju Vlade vsebinsko povezan s 5. členom, ki pa je v
                  drugi obravnavi bil amandmajsko spremenjen.</p>
               <p>Glede na to, da je odbor amandma podprl, medtem ko sekretariat meni, podobno kot
                  pri drugih zakonih, kjer smo imeli te primere, da ni možno na ta način v tretji
                  obravnavi spreminjati zakona, dajem ta 6. člen skupaj s to proceduralno zagato v
                  razpravo. Zagato lahko odpravimo samo tako, da posebej sprejmemo sklep o tem
                  primeru.</p>
               <p>Prosim, želi kdo besedo? Želi morebiti besedo predstavnik sekretariata? <stage>(Ne
                     želi.)</stage> Prosim gospod Potrč, izvolite.</p>
            </sp>
            <sp xml:id="SDZ1-Redna-17-1994-01-26.sp6">
               <speaker>MIRAN POTRČ:</speaker>
               <p>Hvala lepa. Mislim, da je stvar enostavna,</p>
               <p>če bi tudi s strani sekretariata lahko dobili mnenje, kot ga je dala Vlada, da je
                  povezanost med 5. in 6. členom. Potem ni vprašanje, če pa seveda bo prepričanje,
                  da te povezave ni, potem na žalost pač nimamo pravice odločati. Hvala.</p>
            </sp>
            <sp xml:id="SDZ1-Redna-17-1994-01-26.sp7">
               <speaker>PODPREDSEDNIK DR. LEV KREFT:</speaker>
               <p>Očitno je mnenje sekretariata, da te povezave ni, kar pomeni, da moramo o tem, ali
                  bomo sploh glasovali, o tem amandmaju posebej glasovati. Glasujemo o njem zato,
                  ker ga je podprl naš odbor. Predlaga, da ga sprejmemo.</p>
               <p>Želi še kdo besedo. Gre najprej za proceduralno vprašanje. Ali lahko o tem
                  amandmaju sploh glasujemo? Prosim, izvolite gospod Peršak.</p>
            </sp>
            <sp xml:id="SDZ1-Redna-17-1994-01-26.sp8">
               <speaker>ANTON PERŠAK:</speaker>
               <p>Rad bi pravzaprav preveril. Mislim, da se o amandmaju v takem primeru lahko
                  glasuje samo, če obstoja ocena, da je, če se tak amandma ne sprejme, neskladje v
                  zakonu. Sekretariat očitno ne misli, da je neskladje. Ne vem pa, ali je možno?</p>
            </sp>
            <sp xml:id="SDZ1-Redna-17-1994-01-26.sp9">
               <speaker>PODPREDSEDNIK DR. LEV KREFT:</speaker>
               <p>Argumentacija sekretariata je, da gre za spremembo člena, ki ni bil spremenjen v
                  drugi obravnavi. In da take vsebinske povezave prav med 5. in 6. členom ni, ki bi
                  opravičevala ta poseg avtomatično, tako da bi lahko rekli, da sekretariat nima
                  pripomb.</p>
            </sp>
            <sp xml:id="SDZ1-Redna-17-1994-01-26.sp10">
               <speaker>ANTON PERŠAK:</speaker>
               <p>Vem, samo v tem primeru se bojim, da gre tukaj za presedan, ne glede na pomembnost
                  zadeve. Jaz se na to ne spoznam. Za presedans, da bomo seveda ob vsakem nadaljnjem
                  zakonu dobivali amandmaje in bomo vsakič znova sklepali o tem, da lahko o takih
                  amandmajih glasujemo. Tega se bojim. Namreč, do sedaj sem razumel to na ta način,
                  da če je zaradi spremembe v drugi obravnavi prišlo do neskladja med dvema členoma
                  znotraj zakona, da v takem primeru je seveda 2. člen, ki ni bil dotaknjen v drugi
                  obravnavi, možno amandmajsko popravljati v tretji obravnavi. Če pa tega neskladja
                  ni pa ne, a priori. Ne glede na to ali se nam zdi važno ali ne. Hvala.</p>
            </sp>
            <sp xml:id="SDZ1-Redna-17-1994-01-26.sp11">
               <speaker>PODPREDSEDNIK DR. LEV KREFT:</speaker>
               <p>Hvala lepa. Mislim, da v tej situaciji bi bilo najbolje, ko bi nam poročevalec
                  odbora pojasnil, s kakšnimi argumenti je možno upravičiti sploh glasovanje o tem,
                  da bi glasovali o tem členu. Kajti, opozoril bi, ne glede na vse vsebinske
                  potrebe, če to odpremo, bomo vseskozi od sedaj naprej pri vseh zakonih dobivali v
                  tretji obravnavi amandmaje na vse člene zakona. Če jih bo seveda potrdil odbor. To
                  je jasno, ampak mislim, da je to zelo nevaren presedan. Prosim, gospod Kopač,
                  izvolite.</p>
            </sp>
            <sp xml:id="SDZ1-Redna-17-1994-01-26.sp12">
               <speaker>JANEZ KOPAČ:</speaker>
               <p>Hvala lepa za besedo. Ta amandma, če gre za tako nevaren presedan, po mojem mnenju
                  niti ni tako nujno pomemben. Gre za to, da 6. člen pravi: "Pred objavo javne
                  ponudbe mora izdajatelj pridobiti dovoljenje Agencije za javno ponudbo". Ne glede
                  na to, pa lahko v posameznih primerih, pa tega ni treba. Zdaj Vlada predlaga, da
                  se doda še enega k tem posameznim primerom in ta bi bil: "Tudi tega ni treba pri
                  zamenjavi zamenljivih obveznic z delnicami, če so bile zamenljive obveznice javno
                  ponujene." Seveda je to na nek način logično samo po sebi in nesmiselno bi bilo
                  predpisovati, da mora Agencija tudi v takih primerih izdajati dovoljenje. Ampak,
                  če ta amandma ne bi bil sprejet, se svet ne bo podrl. Potem bi v takih primerih
                  Agencija dala neko dovoljenje po avtomatizmu, tako bi bilo v praksi, po mojem
                  mnenju. Drugače, treba je reči, da ta amandma res ni vsebinsko povezan z nobenim
                  od amandmajev, ki so bili sprejeti v drugi obravnavi, bil je na nek način
                  pozabljen.</p>
               <p>Zato, po moje, če gre za tako nevaren presedan, ni nujno, da o tem amandmaju
                  glasujemo, ker k bistveni kvaliteti, ali pa h kvaliteti zakona bistveno niti ne
                  dodaja, niti ne odvzema.</p>
               <p>Rad bi rekel samo to, menim, da je pomembno, da ostane možnost, ne za ta amandma,
                  ampak da ostane možnost, da pri nekaterih drugih amandmajih, ki so res povezani s
                  sprejetimi amandmaji v drugi obravnavi, na člene, ki v tretji obravnavni ne bi
                  smeli biti amandmirani, obstaja ta možnost spremembe tudi v tretji obravnavi in
                  menim, da bi bilo prav - zdaj to ni noben predlog sklepa, ampak, recimo sugestija
                  - da bi morala matični odbor in sekretariat to zvezo poiskati oziroma meniti, da
                  je ta zveza. Sekretariat seveda s pravno-tehničnega vidika, matični odbor pa z
                  vsebinskega vidika.</p>
               <p>V konkretnem primeru tega amandmaja, o katerem zdaj razpravljamo, je pa edini od
                  amandmajev na ta zakon, za katerega sekretariat ugotavlja, da ni niti v povezavi
                  niti ni na člen, ki bi bil amandmiran v drugi obravnavi, konkretno pri tem
                  amandmaju, pa menim, da če gre za tako nevaren presedan, ni nobene potrebe
                  vztrajati pri njem.</p>
               <p>Sekretariat je tukaj ugotovil, da je amandma pravno tehnično pravilen, ni pa v
                  povezavi z nobenim od drugih. Odbor je amandma podprl, lahko rečem, da ni v nobeni
                  vsebinski povezavi z nobenim drugim. Zato predlagam, da bi, ker se mi zdi
                   pomembno spoštovati to določbo poslovnika, da če gre za tako nevaren presedan, o
                  tem amandmaju ne glasujemo, ker to ne bo kvalitete zakona nič pokvarilo. Hvala
                  lepa.</p>
            </sp>
            <sp xml:id="SDZ1-Redna-17-1994-01-26.sp13">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Žarko Pregelj se je tudi javil k razpravi. Samo bi opozoril, da
                  kolikor poznam materijo, je razlog za poseg v člene, ki niso bili v drugi
                  obravnavi spremenjeni, lahko samo nekonsistentnost, ne pa vsebinska povezanost,
                  ker so v vsakem zakonu vsi členi vsebinsko povezani z vsemi členi. Zato bom, če ne
                  bo drugačnega predloga, predlagal Državnemu zboru, da o tem amandmaju ne
                  glasujemo. Gospod Žarko Pregelj, izvolite.</p>
            </sp>
            <sp xml:id="SDZ1-Redna-17-1994-01-26.sp14">
               <speaker>ŽARKO PREGELJ:</speaker>
               <p>Želim zgolj pojasniti svoje stališče, da se ne strinjam, da bi o tem amandmaju
                  glasovali, ker dejansko je tukaj poslovnik, kar se tiče tretje obravnave,
                  popolnoma jasen. Obravnavajo se zgolj tisti členi, h katerim so bili v drugi
                  obravnavi sprejeti amandmaji. Se pravi, lahko se tudi na te člene dajo amandmaji.
                   </p>
               <p>No, kot je tudi predsedujoči sedaj povedal, je v bistvu ta mehanizem neskladnosti
                  posameznih določil možen po opravljeni tretji fazi in ugotovi jo lahko le
                  sekretariat in predlaga predlagatelju ustrezno rešitev. Hvala.</p>
            </sp>
            <sp xml:id="SDZ1-Redna-17-1994-01-26.sp15">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlagam, da o tem amandmaju k 6. členu Državni zbor ne glasuje. Ima
                  kdo kakšen drugačen proceduralen predlog ali obrazložitev k njemu? Ugotavljam, da
                  ne.</p>
               <p>Prehajam k amandmaju k 27. členu. Imamo tri amandmaje k 27. členu.</p>
               <p>Prvi amandma: v prvem odstavku se črtajo besede "organizacij pooblaščenih za
                  obdelovanje in objavljanje podatkov", za besedo "mora" se doda beseda "agencij".
                  Predlagatelj je Vlada Republike Slovenije, odbor amandma podpira.</p>
               <p>Pod točko 2, imamo amandma: za prvim odstavkom se doda nov drugi odstavek, ki se
                  glasi: "Letno poročilo, ki vsebuje podatke o poslovnem izidu z obrazložitvijo in
                  navedbo sprememb podatkov, ki so vsebovani v prospektu, je javno dostopno".
                  Obstoječi drugi odstavek postane tretji odstavek. Predlagatelj je prav tako Vlada
                  Republike Slovenije. Vlada amandma podpira.</p>
               <p>Tretji amandma: drugi odstavek se spremeni, tako da se glasi: "Izdajatelj, ki je
                  izvedel javno ponudbo samo za dolžniške vrednostne papirje, mora predlagati
                  revidirana letna poročila v skladu s prvim odstavkom tega člena, dokler ne
                  zapadejo celotne obveznosti iz teh vrednostnih papirjev." Tudi ta amandma je
                  predlagala Vlada, odbor amandma podpira. Želi kdo razpravljati o teh treh
                  amandmajih, ki se nanašajo na 27. člen? <stage>(Nihče.)</stage> Prehajamo na
                  glasovanje, najprej o amandmaju pod točko 1 k 27. členu. Ugotovimo sklepčnost!
                     <stage>(42 prisotnih.)</stage> To bo premalo.</p>
               <p>Prosim, ugotovimo sklepčnost ponovno in vas hkrati prosim za pozornost pri
                  glasovanjih! <stage>(52 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma pod točko 1 sprejeli. Prehajamo h glasovanju o
                  amandmaju pod točko 2. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Zdaj še o amandmaju pod točko 3. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo tudi ta amandma sprejeli.</p>
               <p>K 29. členu je podan en sam amandma, imate ga na strani 2 pod točko 1. V prvem
                  odstavku 29. člena se za besedama "osnovnega kapitala" doda "vejica" in besede
                  "rezerv in nerazdeljenega dobička, izkazovanega v revidirani letni bilanci stanja
                  za zadnje leto poslovanja". Predlagatelj je Vlada, odbor amandma podpira. Želi kdo
                  besedo o tem amandmaju? Ugotavljam, da nihče in ga dajem na glasovanje. Glasujemo
                  o amandmaju k 29. členu. Ugotovimo sklepčnost! <stage>(45 prisotnih.)</stage>
                  Včeraj sem bil odsoten, za kar se vam tu posebej opravičujem. Prosim vas, da bi s
                  pozornim spremljanjem seje omogočili, da stvar gladko teče, kajti tistih nekaj, ki
                  ne spremlja sejo, sili večino ostalih k ponovnemu glasovanju in s tem seveda
                  dvojno izrablja njihovo koncentracijo.</p>
               <p>Ugotovimo sklepčnost ponovno za glasovanje o amandmaju k 29. členu pod točko ena.
                  Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma k 29. členu sprejeli.</p>
               <p>K 32. členu imamo amandma pod točko ena na drugi strani: druga alinea se spremeni,
                  tako da se glasi: "Izjavo in ustrezno dokumentacijo, iz katere je razvidno, da za
                  izdajo vrednostnih papirjev tujega izdajatelja jamči banka oziroma druga pravna
                  oseba iz 30. člena tega zakona." Predlagatelj je Vlada, odbora amandma podpira.
                  Imamo opombo. Če navedeni amandma ne bo sprejet, je določbo tega člena potrebno
                  ustrezno redakcijsko popraviti in tako dalje. Želi kdo razpravljati o tem
                  amandmaju?</p>
               <p>Ugotavljam, da nihče in dajem amandma k 32. členu na glasovanje. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Prehajamo k amandmaju k 43. členu, ki je na drugi  strani pod točko ena: v prvem
                  odstavku tega člena se za besedo "delnic" dodata besedi "oziroma deležev".
                  Predlagatelj je Vlada, odbor amandma podpira. Želi kdo besedo o tem amandmaju?
                  Nihče, zato ga dajem na glasovanje. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>K 44. členu imamo na drugi strani amandma pod točko ena in na tretji strani
                  amandma pod točko dva. Prvi amandma se glasi: v tem členu se povsod za besedo
                  "delničar" dodata besedi "oziroma družbenik" v ustreznih sklonih. Predlagatelj je
                  Vlada, odbor amandma podpira. In pod točko dva: drugi odstavek tega člena se črta.
                  Predlagatelj je prav tako Vlada in odbor amandma podpira. Želi kdo o teh dveh
                  amandmajih razpravljati? Prosim, gospod Rejc izvolite.</p>
            </sp>
            <sp xml:id="SDZ1-Redna-17-1994-01-26.sp16">
               <speaker>IZIDOR REJC:</speaker>
               <p>Spoštovani podpredsednik, gospe in gospodje. Lepo vas pozdravljam. Gre za drugi
                  amandma, da se črta drugi odstavek 44. člena. In ta odstavek govori o tem, do
                  katerega procenta so lahko lastniki borzno posredniške družbe tujci. Razlaga, ki
                  jo tu Vlada da, mislim, da ni preveč prepričljiva, ker smo že sedaj glasovali o
                  tem, da so to lahko delniške družbe oziroma družbe z omejeno odgovornostjo. Se
                  pravi, ta problem sploh ni tu problem. Tu je še nekaj, da smo tudi v prejšnji
                  obravnavi ugotovili, da so bili pogoji za ustanovitev borzno posredniške družbe
                  izredno nizki, se pravi, čisto neresni in smo tudi ta cenzus povišali, kar pomeni
                  seveda to, da nisem kot predlagatelj tega amandmaja, ki naj bi se črtal po
                  predlogu Vlade. Nisem za to, da ne bi tuji kapital prišel, seveda sem za to, da
                  prihaja v proizvodnjo in tehnološki razvoj našega gospodarstva. Nisem pa za to, da
                  prihaja na področje, kjer se strižejo kuponi. Mislim, da je prav in bom glasoval
                  proti temu amandmaju in je prav, da omejimo tuji kapital do višine 24% v borzno
                  posredniških družbah. Hvala.</p>
            </sp>
            <sp xml:id="SDZ1-Redna-17-1994-01-26.sp17">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prosim, gospod Kopač, izvolite.</p>
            </sp>
            <sp xml:id="SDZ1-Redna-17-1994-01-26.sp18">
               <speaker>JANEZ KOPAČ:</speaker>
               <p>Hvala za besedo. Gospod Rejc je v drugi obravnavi vložil amandma, po katerem so
                  tujci lahko udeleženi pri ustanovnem kapitalu borzno posredniških hiš samo do 24
                  odstotkov. Vlada sedaj predlaga s tem drugim amandmajem, prvi na 44. člen je samo
                  redakcijski. Predlaga, da se ta omejitev črta. Odbor je to podprl, tudi osebno to
                  podpiram. Rad bi vam pa povedal kratko argumentacijo, zakaj. Prebral vam jo bom iz
                  enega pisma, ki ga je poslal direktor Ljubljanske borze vsem poslancem. Pravi:
                  "Zakaj takšna omejitev? Kaj je predlagatelje amandmaja vodilo k predlogu? Na
                  nobeno od vprašanj ne znam odgovoriti. Vsekakor pa vem, da takšne omejitve nima
                  nobena, poudarjam nobena država s tako imenovanimi razvijajočimi se trgi. Pri
                  čemer lahko pogledamo Češko, Slovaško, Madžarsko, Poljsko, vse baltiške države,
                  Ukrajino, pa tudi vse bolj razvite, manjše države z daljšo neprekinjeno tradicijo
                  tržne ekonomije, kot so Malta, Islandija, Indonezija, Južna Koreja, Singapur,
                  Tajland. Da o zelo razvitih državah, kot so države Evropske gospodarske skupnosti
                  in druge, sploh ne govorimo. Taka vrstna omejitev je lahko nevarna, ne samo iz
                  razloga, da imamo kljub relativno visokim tujim vlaganjem na prebivalca malo takih
                  tujih vlaganj, ampak tudi iz dejstva, da na takšnem področju, kot je posredovanje
                  v prometu z vrednostnimi papirji, tuja konkurenca in seveda tuje znanje ne bi
                  škodila. Kakršne koli škode, če to dejavnost tujcem dovolimo opravljati v družbah,
                  ki bodo stoodstotno ali v večinski njihovi lastni, sploh ne vidim oziroma ne
                  razumem. Ali ni bolje, da tujci to hišo ustanavljajo pri nas in se ta dejavnost
                  razvija tukaj, kot pa da na primer Slovenci hodijo v Avstrijo in nekatere od teh
                  poslov opravljajo tam, pri čemer to počno z avstrijskimi vrednostnimi papirji in
                  plačujejo provizijo avstrijskim borzno posredniškim hišam. Seveda bi takšne tuje
                  hiše pri nas morale poslovati po slovenskih zakonih in s papirji, ki so na voljo
                  tudi drugim slovenskim pooblaščenim udeležencem na trgu vrednostnih papirjev.
                  Ponavadi so takšne tuje borzno posredniške hiše v neki državi odličen katalizator
                  tujih vlaganj preko nakupov delnic domačih podjetij. Zakaj ne. Uvoz tujega
                  vlaganja v našo državo tako ali tako kontroliramo preko drugih vzvodov: preko
                  zakonodaje o tujih vlaganjih, o deviznem poslovanju in nekaterih drugih aktov. In
                  v našem primeru, torej v primeru poslovanja z vrednostnimi papirji bi za to
                  področje skrbela Agencija za trg vrednostnih papirjev.</p>
               <p>Na podoben način kontrolira Banka Slovenije ustanavljanje tujih bank pri nas in
                  njihovo poslovanje. Če sedaj omejimo ustanavljanje takih tujih družb pri nas, jih
                  hkrati postavimo v neenakopraven položaj s tujimi bankami, saj se le-te ob
                  dovoljenju Banke Slovenije lahko ustanavljajo. Torej, naj imajo enak status tudi
                  take finančne organizacije in ne bojmo se tega, česar se ne boji nihče od zgoraj
                  naštetih držav in še katera in kdo. Ne bodimo bolj zaplankani, kot so v drugih, na
                  primer podobnih državah in kot je potrebno. Skratka, predlagam, da se amandma
                  Vlade in drugi amandma Vlade k 44. členu podpre. Glasoval bom za. Hvala.</p>
            </sp>
            <sp xml:id="SDZ1-Redna-17-1994-01-26.sp19">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo? Gospod Rejc, izvolite.</p>
            </sp>
            <sp xml:id="SDZ1-Redna-17-1994-01-26.sp20">
               <speaker>IZIDOR REJC:</speaker>
               <p>To, kar je gospod Kopač povedal zlasti v  zadnjem delu, ki se nanaša na pismo
                  predstavnika borze. Ta možnost za ustanovitev borzno-posredniških družb je dovolj
                  velika. Dovolj velik je procent za tujca. Če se govori o zaplankanju in pa o
                  primerjavi z drugimi deželami, mislim, da v tej naši ekonomiji bomo pa lahko sami
                  to obvladali;  zaplankanost naj si sami pripišejo, ker to pomeni, da je
                  zaplankanost našega znanja. Glasoval bom proti temu.</p>
            </sp>
            <sp xml:id="SDZ1-Redna-17-1994-01-26.sp21">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da nihče. Zaključujem razpravo in
                  prehajamo h glasovanju. Najprej o amandmaju k 44. členu pod točko 1, ki ga imate
                  na drugi strani. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma pod točko 1 sprejeli.</p>
               <p>Prehajam h glasovanju o amandmaju pod točko 2 na tretji strani. Obrazložitev
                  glasu, gospa Jana Primožič, izvolite.</p>
            </sp>
            <sp xml:id="SDZ1-Redna-17-1994-01-26.sp22">
               <speaker>JANA PRIMOŽIČ:</speaker>
               <p>Hvala lepa za besedo. Spoštovane poslanke in poslanci, lep pozdrav! Obžalujem, da
                  strategije tujih vlaganj še nimamo. Menim, da je teh 24% dovolj za delničarstvo
                  tuje pravne osebe oziroma tujca. Moje stališče je, da so finančne organizacije
                  take organizacije, pri katerih moramo biti še najbolj previdni in stališče odbora
                  pri zavarovalnicah je bilo, da se čimbolj omeji tuji kapital. Če samo pogledamo,
                  kaj smo naredili pri bankah. Sprostili smo to, da tuje banke lahko vlagajo.
                  Vendar, če pogledamo kakšni so učinki, jih na žalost ni. Pripeljejo ta ustanovni
                  kapital in ga vrnejo v svojo matično državo. Če bi mi kdo povedal argument, kaj
                  lahko v tej borzni hiši naredi dobrega tuji kapital bi to podprla, sicer pa
                  predlagam, da se sedaj to omeji, kajti pametno je, da imamo pri strategiji teh
                  tujih vlaganj pri tem proste roke. Glasovala bom zato proti. Hvala.</p>
            </sp>
            <sp xml:id="SDZ1-Redna-17-1994-01-26.sp23">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil tudi gospod Janez Kopač, izvolite.</p>
            </sp>
            <sp xml:id="SDZ1-Redna-17-1994-01-26.sp24">
               <speaker>JANEZ KOPAČ:</speaker>
               <p>Hvala lepa. Argumente, zakaj bom glasoval za ta amandma Vlade k 44. členu, sem
                  povedal že prej. Rad bi pa povedal še to, da seveda zakon predvideva, tako kot za
                  zavarovalnice ali pa kot za banke, da ustrezna inštitucija, v tem konkretnem
                  primeru Agencija za trg vrednostnih papirjev, dovoli ali ne dovoli, seveda na
                  podlagi nekih kriterijev. In te kriterije Banka Slovenije ima. V dveh letih
                  svojega poslovanja se jih je izgradila. Pri zavarovalnicah je Odbor za finance
                  predlagal, da se pri drugi obravnavi zakona ravno tako način dovoljevanja
                  ustanavljanja zavarovalnic tujcem regulira kot to velja za banke in tukaj v tem
                  zakonu predlagam, da je to enako. Ne pa da tukaj velja izjema 24% da, brez
                  kriterijev, potem pa nič.</p>
               <p>Skratka menim, da je zelo pomembno, da k nam pripeljemo tudi nekatere tuje
                  investitorje. O tem sem razlagal prej, beroč tisto pismo. Ni res, da recimo
                     <stage>(ampak to bi sedaj bila že neke vrste razprava)</stage> tuje banke niso
                  prinesle nobene koristi. Seveda, nekatere tuje banke niso prinesle nobene koristi,
                  nekatere so jo pa. Mi se moramo povezovati s finančnimi inštitucijami iz držav, s
                  katerimi imamo večino ali gro ekonomskih odnosov. Če smo z njimi povezani
                  trgovinsko, se z njimi moramo povezovati. To je neizogibna logika tudi na vseh
                  drugih področjih. Mi se na določenem področju ne moremo izolirati. Lahko se,
                  seveda se lahko, vendar menim, da to ni dobro, ni zdravo za razvoj slovenske
                  ekonomije.</p>
               <p>Skratka menim, da je prav, da se Agenciji za trg vrednostnih papirjev dovoli, da
                  na podlagi kriterijev, ki so podobni, kot veljajo pri Banki Slovenije, kadar
                  uporablja to diskrecijsko pravico za tuje banke, da ima to diskrecijsko pravico za
                  dovoljenje za ustanavljanje teh tujih borzno-posredniških hiš pri nas ali pa
                  nekega določenega deleža, če bi ga vložile. Še to bi rad rekel, včeraj je bila
                  seja Sveta Banke Slovenije, ko smo že pri tujih bankah in recimo, je Svet Banke
                  Slovenije zavrnil dve vlogi za ustanovitev dveh tujih bank pri nas in to na
                  podlagi nekih kriterijev, ker so prihajala iz države, za katero se je menilo, da
                  tega pravzaprav ni treba ali pa je že zadosti.</p>
               <p>Ampak za neke druge države bi pa to dovolili. Zakaj ne bi na podoben način, na
                  podlagi podobnih kriterijev tudi Agencija za trg vrednostnih papirjev imela to
                  diskrecijsko pravico. Glasoval bom za vladni amandma.</p>
            </sp>
            <sp xml:id="SDZ1-Redna-17-1994-01-26.sp25">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Izidor Rejc. Prosim.</p>
            </sp>
            <sp xml:id="SDZ1-Redna-17-1994-01-26.sp26">
               <speaker>IZIDOR REJC:</speaker>
               <p>Spoštovani podpredsednik, gospe in gospodje! Jasno je bilo povedano, da še nimamo
                  nobene uradne strategije za vlaganje tujega kapitala. Prva stvar.</p>
               <p>Druga stvar. Da ima Banka Slovenije v svojih kriterijih tudi to, da bo dajala
                  dovoljenje za ustanovitev tujih bank na osnovi reprocitete. Vprašam se, kje smo mi
                  v tujini v katerikoli</p>
               <p>banki to reprociteto uveljavili.</p>
               <p>Tretjič. Agencija za vrednostne papirje ima zelo odprte roke. Brez te temeljite
                  strategije, ki mora biti kot zakon o</p>
               <p>tujih vlaganjih, mislim, ne morem tega podpreti. Bom glasoval proti. Hvala.</p>
            </sp>
            <sp xml:id="SDZ1-Redna-17-1994-01-26.sp27">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ni možno iz obrazložitve glasovanja. Razpravo smo že zaključili. Želi
                  še kdo obrazložiti svoj glas. Ugotavljam da nihče in dajem na glasovanje amandma
                  na strani 3 pod točko 2, ki se nanaša na 44. člen. Ugotovimo sklepčnost!
                     <stage>(54 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Na strani 3 imamo amandma k 106. členu, ki se glasi: ta člen se spremeni, tako da
                  se glasi: "Pooblaščeni udeleženec mora obveščati Agencijo o vseh sklenjenih poslih
                  z vrednostnimi papirji, ki niso bili sprejeti v kotacijo na borzi, in sicer
                  najkasneje naslednji delovni dan po sklenitvi posla.</p>
               <p>Na podlagi prejetih podatkov po prvem odstavku tega člena, Agencija ugotavlja in
                  javno objavlja tečaje vrednostnih papirjev".</p>
               <p>Predlagatelj je Vlada. Odbor amandma podpira.</p>
               <p>Želi kdo besedo o tem amandmaju? Ugotavljam, da nihče in ga dajem na glasovanje.
                  Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>K 107. členu na tretji strani imamo amandma. Ta člen se spremeni, tako da se
                  glasi: "Agencija lahko s pogodbo pooblasti drugo pravno osebo za opravljanje
                  dejavnosti iz 106. člena. V primeru iz prvega odstavka tega člena potrjuje
                  Agencija vse spremembe in dopolnitve splošnih aktov pravne osebe, ki se nanašajo
                  na izvrševanje nalog iz 106. člena."</p>
               <p>Predlagatelj je Vlada. Odbor amandma podpira.</p>
               <p>Želi kdo besedo o tem amandmaju? Nihče, zato dajem ta amandma na glasovanje.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma sprejet.</p>
               <p>K 190. členu imamo amandma na tretji strani, ki se glasi: v celotnem členu se
                  beseda "revizorji" nadomesti z besedami "revizijska gospodarska družba" v
                  ustreznih sklonih. Ustrezno se popravi tudi šesti odstavek 11. člena, tako da se
                  beseda "revizorjev" nadomesti z besedami "revizijskih gospodarskih družb."</p>
               <p>Predlagatelj je Vlada Republike Slovenije. Odbor amandma podpira.</p>
               <p>Želi kdo besedo? <stage>(Ne)</stage>. Prehajamo h glasovanju. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>K 200. členu imamo tri amandmaje, s tretje na četrto stran preglednika.</p>
               <p>Prvi: v tem členu se besedilo "dva člana strokovnega sveta iz vrst neodvisnih
                  strokovnjakov za dobo dveh let, dva člana za dobo štirih let in dva člana za dobo
                  šestih let" nadomesti z besedilom "tri člane iz vrst neodvisnih strokovnjakov za
                  dobo dveh let in tri člane za dobo štirih let."</p>
               <p>Predlagatelj je Vlada Republike Slovenije. Odbor amandma podpira.</p>
               <p>Drugi: doda se nov drugi odstavek, ki se glasi: "Zbirna hramba vrednostnih
                  papirjev se do ustanovitve klirinško depotne hiše opravlja v dosedanjem depoju
                  vrednostnih papirjev v Ljubljani, Slovenska 56."</p>
               <p>Predlagatelj je poslanska skupina Združene liste. Odbor in Vlada amandmaja ne
                  podpirata.</p>
               <p>In tretji: doda se novi tretji odstavek, ki se glasi: "Ne glede na drugi odstavek
                  43. člena tega zakona sme banka, ki ima v lasti več kot 50% celotnega števila
                  delnic drugih borzno posredniških hiš, opravljati posle iz prvega odstavka 39.
                  člena tega zakona do 31.12.1995."</p>
               <p>Amandma je predlagala poslanska skupina Združene liste. Odbor in Vlada amandmaja
                  ne podpirata.</p>
               <p>Želi kdo razpravljati o teh treh amandmajih k 200. členu?</p>
               <p>Da prosim, predstavnik Vlade, državni sekretar v Ministrstvu za finance.</p>
            </sp>
            <sp xml:id="SDZ1-Redna-17-1994-01-26.sp28">
               <speaker>BOŽO JAŠOVIČ:</speaker>
               <p>Hvala lepa za besedo. Če dovolite samo k amandmajema, ki so ju dali predstavniki -
                  poslanci Združene liste, bi samo toliko, da amandmaja nista v nobeni povezavi z
                  amandmajem k 200. členu, ki ga je dala Vlada na strukturo strokovnega sveta, ampak
                  se nanašata na drugo vsebino, na vsebino deleža banke, ki ga ima v
                  borzno-posredniški družbi.</p>
               <p>Drugi amandma je pa za zbirno hrambo. Skratka amandmaja nista po našem mnenju s
                  skladu z poslovnikom Državnega zbora, to je po eni strani, po drugi strani pa tudi
                  vsebinsko nekako nista sprejemljiva, ker bi dal prvi amandma bankam monopolno
                  pozicijo, neopravičeno, za dobo dveh let, skratka s tem bi lahko imeli negativne
                  učinke na trgu kapitala.              </p>
               <p>V drugem pa je nesistemska rešitev, ker funkcija zbirne hrambe ne more biti
                  delegirana nekomu, če ni prvotno ustanovljena klirinško depotna družba.</p>
               <p>Zaradi tega menimo v Vladi, da druga dva amandmaja k temu členu nista
                  sprejemljiva. Hvala lepa.</p>
            </sp>
            <sp xml:id="SDZ1-Redna-17-1994-01-26.sp29">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da nihče. Zaključujem razpravo in
                  prehajam h glasovanju.</p>
               <p>Najprej bomo glasovali o amandmaju pod točko 1. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(47 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma pod točko 1 sprejeli.</p>
               <p>Zdaj bomo glasovali o amandmaju pod točko 2. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na glasovanje o amandmaju pod točko 3. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da tudi ta amandma ni sprejet.</p>
               <p>Opravili smo glasovanje o vseh vloženih amandmajih v tretji obravnavi predloga
                  zakona, zato zdaj lahko preidemo h glasovanju o zakonskem predlogu v celoti. Pred
                  tem pa sprašujem, ali ima morebiti naš sekretariat kakšno pripombo s stališča
                  nekonsistentnosti zakona? V tem trenutku take pripombe ni, torej s te strani ni
                  zadržkov za glasovanje o zakonskem predlogu v celoti.</p>
               <p>Dajem torej na glasovanje zakonski predlog v celoti. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo zakon v celoti sprejeli.</p>
               <p>S tem zaključujem to točko dnevnega reda.</p>
               <p>Prehajam na <title>22. TOČKO DNEVNEGA REDA</title>, to je na <title>TRETJO
                     OBRAVNAVO PREDLOGA ZAKONA O INVESTICIJSKIH SKLADIH IN DRUŽBAH ZA UPRAVLJANJE
                        (EPA 63)</title>.</p>
               <p>Predlog zakona je za tretjo obravnavo pripravila Vlada Republike Slovenije. Želi
                  predstavnik Vlade besedo? <stage>(Ne)</stage>. Da, dobro. Predlog zakona je
                  obravnaval Odbor za finance in kreditno monetarno politiko kot matično delovno
                  telo. Želi besedo poročevalec odbora? <stage>(Ne)</stage>. Želi besedo predstavnik
                  Sekretariata za zakonodajo in pravne zadeve? <stage>(Ne)</stage>.</p>
               <p>Spet smo pri tretji obravnavi, torej razpravljamo o zakonskem predlogu v celoti, o
                  amandmajih pa samo odločamo in razpravljamo samo o tistih členih, ki so bili
                  spremenjeni v drugi obravnavi. Prejeli ste pregled amandmajev k predlogu zakona z
                  dne 25. januarja 1994. Pripravite si ga, ker ga bomo potrebovali. Sprašujem, ali
                  želijo besedo predstavniki poslanskih skupin? Ugotavljam, da take želje ni in
                  dajem besedo poslankam in poslancem. Pisnih prijav k razpravi ni bilo. Želi kdo
                  besedo? Prosim, izvolite, gospod Avberšek.</p>
            </sp>
            <sp xml:id="SDZ1-Redna-17-1994-01-26.sp30">
               <speaker>MAG. FRANC AVBERŠEK:</speaker>
               <p>Hvala lepa. Kolegice in kolegi, žal mi je, tale razprava je potekala zelo hitro. V
                  bistvu se je nekaj stvari dogajalo tudi preko novoletnih praznikov in zamudil sem
                  rok za vlaganje amandmajev, da mi ne preostane drugega kot da zdaj obrazložim svoj
                  glas oziroma povem, kje se ne strinjam. Želel bi povedati, da se ne strinjam s
                  predlaganimi amandmaji k 8., 21. in 28. členu, ker menim, da predlagani amandmaji
                  k tem členom ne prispevajo k varnosti imetnikov delnic pooblaščenih investicijskih
                  družb. To smo pa mi, sedanji lastniki certifikatov. S sprejemom amandmajev  bomo
                  zaostrili že tudi sicer sporno možnost ustanavljanja pooblaščenih družb za
                  upravljanje v večinski lasti bank, ki se sedaj s spremembo 8., 21. in 128. člena
                  razširja še na zavarovalnice in hranilnice. Banke, hranilnice in zavarovalnice
                  bodo skozi nesporno prednost pri zbiranju certifikatov in zaradi pregleda nad
                  svojimi klienti postale skozi svoje privatizacijske investicijske družbe velik
                  lastnik pomembnega dela gospodarstva. Hkrati s tem pa se zlasti pri podjetjih v
                  težavah odpira konflikt interesov banke kot kreditodajalca in banke kot lastnika
                  podjetja preko svoje investicijske družbe. Realno je predpostaviti, da bo v  takih
                  primerih banka, hranilnica ali zavarovalnica dajala prednost optimiranju svoje
                  osnovne dejavnosti na škodo optimiranja koristi imetnikov delnic bančne
                  investicijske družbe. Posledice se bodo slej kot prej pokazale v vrednosti delnic,
                  vendar za vlagatelje certifikatov že prepozno. Če želimo pooblaščene investicijske
                  družbe v resnici postaviti v funkcijo privatizacije gospodarstva in ne zgolj za
                  prerazdeljevanje tekočih poslovnih rezultatov tega gospodarstva, morajo biti
                  odnosi med bankami in družbami za opravljanje, za katere opravljajo denarne posle,
                  podrobno opredeljeni, še bolje pa bi seveda bilo, če bi bile banke lahko le
                  manjšinski družabnik oziroma delničar pooblaščenih družb.</p>
               <p>Že prej sem rekel, da sem zamudil rok za vložitev takšnega amandmaja, zato mi pač
                  ostane, da glasujem proti tem trem amandmajem. Hvala lepa.</p>
            </sp>
            <sp xml:id="SDZ1-Redna-17-1994-01-26.sp31">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da nihče in preden preidemo h
                  glasovanju, vas opozarjam še na amandmaje k trem členom, ki niso bili spremenjeni
                  v drugi obravnavi. Gre za 19., 59. in 86., glede na to, da smo o tem pri prejšnji
                  točki razpravljali. Sekretariat za zakonodajo in pravne zadeve je te amandmaje
                  pregledal in ugotovil, da gre za amandmaje uskladitvene narave glede na druge
                  amandmaje, ki so bili v drugi obravnavi sprejeti.</p>
               <p>Tako, da tu ni zadržkov tako kot imate napisano tudi v pregledu amandmajev, da o
                  teh amandmajih glasujemo zaradi konsistentnosti zakona.</p>
               <p>Imate pripombo, gospod Žarko Pregelj? <stage>(Vmes ŽARKO PREGELJ se javlja iz
                     dvorane in se ga ne sliši.)</stage></p>
               <p>Glede na to, da ne želi nihče več besede, prehajamo h glasovanju.</p>
               <p>Preglednik imate pred seboj, upam, ga kdo slučajno nima? Ugotavljam, da ni želje
                  po dodatnem gradivu, torej ga vsi imate.</p>
               <p>Prva dva amandmaja sta vložena k 8. členu.</p>
               <p>Prvi se glasi: za drugim odstavkom se doda nov tretji odstavek, ki se glasi: točka
                  3. "Ne glede na določbo drugega odstavka tega člena, je lahko družbenik oziroma
                  delničar družbe za upravljanje banka ali hranilnica, ki je ustanovljena kot
                  delniška družba ali družba z omejeno odgovornostjo, katere lastniki niso osebe iz
                  prvega odstavka tega člena."</p>
               <p>Amandma predlaga Vlada. Odbor amandma podpira.</p>
               <p>In pod točko 2.: "za drugim odstavkom se doda nov tretji odstavek, ki se glasi:
                  "Ne glede na določbe prvega in drugega odstavka tega člena je lahko družbenik
                  oziroma delničar družbe za upravljanje banka, poštna hranilnica, hranilnica
                  oziroma hranilno kreditna služba."</p>
               <p>Predlagatelj je poslanska skupina Slovenske ljudske stranke. Odbor amandmaja ne
                  podpira. Vlada amandmaja ne podpira.</p>
               <p>Želi kdo o teh amandmajih razpravljati? Ugotavljam, da ni prijave k razpravi in
                  dajem na glasovanje najprej amandma pod točko 1. Ugotovimo sklepčnost! <stage>(43
                     prisotnih.)</stage></p>
               <p>Ponovno bi vse prisotne opozoril, da prehajamo h glasovanju na osnovi pregleda
                  amandmajev in da s pozornostjo vsaj pri zagotavljanju sklepčnosti resnično ne
                  skoparite.</p>
               <p>Ponovno ugotavljamo sklepčnost! Prosim vse, da pritisnete na gumb in s tem javite
                  prisotnost. <stage>(48 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da je amandma pod točko 1 sprejet.</p>
               <p>In amandma pod točko 2. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da amandma ni sprejet.</p>
               <p>O amandmaju k 19. členu bomo glasovali na koncu, po glasovanju o ostalih
                  amandmajih.</p>
               <p>K 21. členu je predložen amandma na drugi strani. Črtata se drugi in tretji
                  odstavek tega člena.</p>
               <p>Predlagatelj je Vlada. Odbor amandma podpira.</p>
               <p>Želi kdo besedo? Ugotavljam, da nihče in ga dajem na glasovanje. Ugotovimo
                  sklepčnost! <stage>(43 prisotnih.)</stage></p>
               <p>Tako je. Malo nas je v dvorani, če bomo tako nadaljevali, kot sem slišal, da je
                  bilo včeraj, seveda ne bomo prišli kar na začetku seje do odmora. Tako, da to samo
                  pomeni, da se bomo pač z glasovanji mučili.</p>
               <p>Prosim vse prisotne, nekaj več kot 43 pa nas kljub vsemu je, da vendarle ne glede
                  na različni odnos interesa za materijo pač sodelujete.</p>
               <p>Ponovno torej ugotavljamo sklepčnost za glasovanje o amandmaju k 21. členu.
                  Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo k 42. členu, h kateremu je vložen amandma, ki se glasi: v četrtem
                  odstavku se pika na koncu odstavka nadomesti z vejico in dodajo besede "ter
                  stroškov posredovanja pri nakupu in prodaji vrednostnih papirjev zmanjšanih za
                  strošek borzno posredniške družbe oziroma banke."</p>
               <p>Na koncu odstavka seveda novi odstavek, ki se glasi: "Agencija lahko predpiše
                  najvišji znesek stroškov posredovanja pri nakupu in prodaji vrednostnih papirjev,
                  ki jih družbe za upravljanje lahko izplačajo iz sredstev vzajemnega sklada po tem
                  odstavku."</p>
               <p>Predlagatelj je Odbor za finance in kreditno-monetarno politiko. Vlada amandma
                  podpira.</p>
               <p>Želi kdo o tem amandmaju besedo? Ugotavljam, da nihče in ga dajem na glasovanje.
                  Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>O amandmaju k 59. členu bomo glasovali na koncu.</p>
               <p>K 68. členu imamo amandma na drugi strani, ki se glasi: v četrti alinei tretjega
                  odstavka se na koncu dodata besedi "investicijske družbe". V tretji alinei
                  četrtega odstavka se številka 6 nadomesti s številko 9. Predlagatelj je Odbor za
                  finance in kreditno monetarno politiko, Vlada pa amandma podpira. Želi kdo besedo?
                  Ker ne želi nihče besede, dajem amandma na glasovanje. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>O amandmaju k 86. členu bomo glasovali na koncu.</p>
               <p>K 109. členu je vložen amandma, ki se glasi: v tretji alinei prvega odstavka se za
                  besedo delnic dodata besedi "oziroma deležev". V drugem odstavku se beseda"
                  petega" nadomesti z besedo "četrtega". Predlagatelj je Odbor za finance in
                  kreditno monetarno politiko. Vlada amandma podpira. Želi kdo razpravljati o
                  amandmaju? Ugotavljam, da nihče in ga dajem na glasovanje. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>K 123. členu imamo amandma pod točko 1 na 3. strani. Drugi odstavek se spremeni,
                  tako da se glasi, pod točko 2 "Vlada Republike Slovenije na predlog Agencije v
                  roku treh mesecev od uveljavitve tega zakona sprejme kriterije za odločanje
                  agencije na podlagi določil 8., 98, 100., 128. in 134. člena tega zakona."
                  Predlagatelj je Vlada. Odbor amandma podpira. Želi kdo besedo? Ugotavljam, da
                  nihče in ga dajem na glasovanje. Ugotovimo sklepčnost! <stage>(45
                     prisotnih.)</stage> Ponovno ugotavljamo sklepčnost. <stage>(51
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Prehajam na 4. stran. K 128. členu je vložen amandma, ki se glasi: na koncu
                  tretjega odstavka se črta pika in doda besedi "in zavarovalnica". Predlagatelj je
                  Odbor za finance in kreditno monetarno politiko. Vlada amandma podpira. Želi kdo
                  besedo? Ugotavljam, da nihče in ga dajem na glasovanje. Ugotovimo sklepčnost!
                  Prosim, da se vsi javite k sklepčnosti. <stage>(46 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>K 139. členu so vloženi trije amandmaji, in sicer pod točko 1: drugi odstavek se
                  spremeni, tako da se glasi: "Ne glede na določbo drugega odstavka 93. člena tega
                  zakona sme imeti pooblaščena investicijska družba naložena sredstva v nepremičnem
                  premoženju, ki ga pridobi od sklada Republike Slovenije za razvoj, pri čemer
                  takšne naložbe ne smejo presegati 20% vseh naložb pooblaščene investicijske
                  družbe." Predlagatelj je Vlada, Odbor amandma podpira.</p>
               <p>Pod točko 2: za četrtim odstavkom se dodata nov 5. in 6. odstavek, ki se glasita:
                  5.) "Pooblaščena investicijska družba lahko trguje s prenosljivimi delnicami, ki
                  jih je pridobila od Slada Republike Slovenije za razvoj le z odškodninskim
                  skladom, kapitalskim skladom pokojninskega in invalidskega zavarovanja in drugimi
                  pooblaščenimi investicijskimi družbami po postopku, ki ga določa Agencija oziroma
                  sme te delnice odprodati, če pred tem izpolni vsaj enega od naslednjih pogojev: Če
                  skupna prodajna cena delnic istega izdajatelja ob posamezni prodaji ni nižja od 5
                  mio tolarjev; če prodajna cena delnice ni nižja od 60% nominalne vrednosti, ki pa
                  ne sme biti nižja od 60% zadnje knjigovodske vrednosti delnice, zmanjšane za
                  izkazano izgubo; če je vrednost kapitala izdajatelja delnice po otvoritveni
                  bilanci manjša od 7 mio tolarjev."</p>
               <p>In pod točko 6: "Omejitve iz prejšnjega odstavka se ne nanašajo na delnice tistega
                  izdajatelja, ki je izvedel javno</p>
               <p>ponudbo vrednostnih papirjev po zakonu, ki ureja trg vrednostnih papirjev."
                  Predlagatelj je Vlada. Odbor amandma podpira.</p>
               <p>Pod točko 3: Amandma k istemu 139. členu: doda se nov odstavek, ki se glasi:
                  "Pooblaščena investicijska družba lahko pri trgovanju s prenosljivimi delnicami,
                  ki jih pridobi od Sklada Republike Slovenije za razvoj, z drugimi pooblaščenimi
                  investicijskimi družbami lahko uporablja tudi lastniške certifikate iz 31. člena
                  zakona o lastninskem preoblikovanju podjetij." Predlagatelj je Odbor za finance in
                  kreditno-monetarno politiko. Vlada pa ta amandma podpira. Želi kdo o teh
                  amandmajih k 139. členu razpravljati? Ugotavljam, da nihče in dajem na glasovanje.
                  Najprej o amandmaju pod točko 1. Ugotovimo sklepčnost! Ugotavljamo sklepčnost!
                     <stage>(48 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Prehajamo h glasovanju o amandmaju pod točko 2. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Zdaj še amandma pod točko 3. Ugotovimo sklepčnost! Ugotovimo sklepčnost!
                     <stage>(45 prisotnih.)</stage> Ugotavljam, da nismo ugotovili
                  sklepčnosti.Ponovno ugotavljamo sklepčnost! Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo tudi ta amandma sprejeli.</p>
               <p>O amandmaju k 140. členu bomo glasovali na koncu.</p>
               <p>K 143. členu imamo en sam amandma, ki se glasi: črta se 35. alinea, ki se glasi:
                  "Če delnice pooblaščene družbe za upravljanje v dveh letih po vpisu ustanovitve
                  družbe v sodni register ni so v celoti vplačane - 127. člen." Predlagatelj je
                  Odbor za finance in kreditno-monetarno politiko. Vlada amandma podpira.</p>
               <p>Želi kdo besedo o tem amandmaju? Nihče, zato ga dajem na glasovanje. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta amandma sprejeli.</p>
               <p>S tem smo zaključili glasovanje o amandmajih, vloženih v tretji obravnavi, razen o
                  tistih amandmajih, ki so namenjeni uskladitvi. Uskladitve se pri teh amandmajih
                  nanašajo na uskladitev s tistimi amandmaji, ki so bili sprejeti že v drugi
                  obravnavi. Opozoril sem vas že na mnenje sekretariata. V mnenju sekretariata ni
                  omenjen amandma k 140. členu v zvezi s 100.a členom. Ste že v prvem mnenju to
                  opozorili? Prav, sekretariat tudi na to nimam pripomb.</p>
               <p>To se pravi, da lahko glasujemo o teh štirih uskladitvenih amandmajih. Je še
                  kakšen drug uskladitveni amandma, ki bi bil potreben za konsistento zakona? V tem
                  trenutku ni take ugotovitve.</p>
               <p>Glasujemo najprej o amandmaju k 19. členu. Amandma se glasi: v prvi vrstici se
                  beseda "mora" nadomesti z besedami "se s pogodbo lahko zaveže tudi." Predlagatelj
                  je Odbor za finance in kreditno-monetarno politiko. Vlada amandma podpira. Želi
                  kdo o tem uskladitvenem amandmaju razpravljati? Ugotavljam, da nihče in ga dajem
                  na glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Uskladitveni amandma imamo tudi k 59. členu, in sicer: v tretjem odstavku se
                  besedi "izvrševanje pravic" nadomesti z besedami "izvrševanje premoženjskih
                  pravic." Predlagatelj je matični odbor. Vlada amandma podpira. Želi kdo besedo?
                  Nihče, zato ga dajem na glasovanje. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>K 86. členu. v drugem odstavku se v četrti vrsti za besedama "investicijske
                  družbe" doda vejica in besede "ter stroški posredovanja pri nakupu in prodaji
                  vrednostnih papirjev, zmanjšani za strošek borzno - posredniške družbe ali banke."
                  Na koncu odstavka se doda nov stavek, ki se glasi: "Agencija lahko predpiše
                  najvišji znesek stroškov posredovanja pri nakupu in prodaji vrednostnih papirjev,
                  ki jih družbe za upravljanje lahko izplačajo iz sredstev investicijske družbe po
                  tem odstavku." Predlagatelj je matični odbor. Vlada amandma podpira. Želi kdo
                  besedo? <stage>(Nihče)</stage>. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Še uskladitveni amandma k 140. členu v zvezi s 100.a členom. besede na koncu
                  odstavka "do vložitve za uvrstitev delnic v kotacijo na borzi" se nadomestijo z
                  besedami "postopoma v šestih mesecih po vpisu v sodni register." Amandma je
                  predlagala Vlada. Odbor amandma podpira. Želi kdo besedo? Ker nihče ne želi
                  besede, dajem ta amandma na glasovanje. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo tudi ta amandma sprejeli in s tem pripomogli k konsistentnosti
                  zakona.</p>
               <p>Preidemo h glasovanju o tem zakonu v celoti. Dajem na glasovanje predlog zakona v
                  celoti. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo zakon v celoti sprejeli. S tem zaključujem to točko dnevnega
                  reda.</p>
               <p>Za 27. točko dnevnega reda ste sicer prejeli mnenje k predlogu zakona o spremembah
                  in dopolnitvah stanovanjskega zakona - druga obravnava s strani Odbora za finance
                  in kreditno-monetarno politiko, pravkar je bilo razdeljeno. Vendar bomo o tem, ker
                  odbor še ni zaključil svoje obravnave o tem zakonu, razpravljali kasneje.</p>
               <p>Prav tako bomo kasneje odprli 29. in 30. točko dnevnega reda, ki se nanašata na
                  izvedbo sklepa, sprejetega v prejšnji obravnavi, da bomo o teh dveh zakonih
                  razpravljali s pomočjo uvodne besede predsednika Vlade gospoda Janeza Drnovška. O
                  času te uvodne besede pa se bomo dogovorili danes, najverjetneje ob 14. uri in
                  takrat, ko bomo lahko zagotovili njegovo udeležbo in uvodno besedo, bomo tudi
                  odprli te točke dnevnega reda.</p>
               <p>Opozarjam vas, da smo pri 31. točki dnevnega reda, predlog zakona o spremembah in
                  dopolnitvah zakona o državljanstvu Republike Slovenije</p>
               <p>združili prvo in drugo obravnavo s sklepom pri obravnavi dnevnega reda kar pomeni,
                  da še pridobivamo amandmaje in da bo potrebno o amandmajih tudi dobiti mnenje
                  matičnega delovnega telesa. Zato tudi 31. točke ne bomo ta trenutek načeli.</p>
               <p>Prehajam k <title>32. TOČKI DNEVNEGA REDA - NA DRUGO OBRAVNAVO PREDLOGA ZAKONA O
                     TEHNOLOŠKO RAZVOJNEM SKLADU REPUBLIKE SLOVENIJE</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? V tem trenutku ne. Predlog zakona je obravnaval Odbor za
                  znanost, tehnologijo in razvoj kot matično delovno telo. Želi poročevalec odbora
                  podati stališče odbora? Glede na preskok točke dnevnega reda bom kak trenutek
                  počakal, glede na to, da tisti, ki so zadolženi za ta zakon, mogoče ta trenutek
                  niso v dvorani pa hitijo nam na proti. Tudi vi si lahko v gradivu poiščete ta
                  predlog zakona pod točko 32., EPA 310 druga obravnava. Izšel je v Poročevalcu
                  številka 41. Pregled amandmajev k temu zakonu smo prav tako prejeli za drugo
                  obravnavo; tudi predlagam, da ga najdete v svojih gradivih. Glede na to, da
                  poročevalca odbora še vedno ni, sprašujem ali želi besedo predstavnik Sekretariata
                  za zakonodajo in pravne zadeve? Ugotavljam, da ne. Prehajamo torej na odločanje o
                  posameznih členih predloga zakona. Pregled amandmajev ste prejeli z datumom
                  26.01.1994. Ga imate vsi pred seboj. Bomo počakali, da si ga vsi zagotovite. Med
                  tem bom pa še malo pozvonil, ker mislim, da nismo več sklepčni. Je visoka
                  odsotnost zaradi gripe in podobnih zdravstvenih težav, značilnih za ta čas. Se
                  pravi, da tisti, ki smo tu, se moramo res držati svoje klopi in sedeža ves čas,
                  kar pa ni tako lahko. Med tem je navzoč tudi gospod minister. Želi mogoče gospod
                  minister za znanost in tehnološki razvoj besedo v zvezi z zakonom o
                  tehnološko-razvojnem skladu Republike Slovenije? Prosim, besedo ima gospod Bohinc.
                  Ta čas bomo skušali okrepiti sklepčnost v dvorani, za kar prosim tudi sekretarje
                  poslanskih skupin, če niso tudi tu vsi zboleli. Prosim.</p>
            </sp>
            <sp xml:id="SDZ1-Redna-17-1994-01-26.sp32">
               <speaker>DR. RADO BOHINC:</speaker>
               <p>Hvala lepa gospod predsedujoči. Opravičujem se za to majhno zamudo, ampak
                  nepričakovano hiter je bil tempo dela Državnega zbora. Želel bi vam osvežiti
                  spomin na razprave ob prvem branju in vas obvestiti na kratko o naših opredelitvah
                  glede teksta, ki je pred vami.</p>
               <p>Pripomba, ki je bila kot ena temeljnih, se je nanašala na pravno-organizacijsko
                  obliko sklada. Govor je bil o pravno-formalnem zadržku, da družba z enim samim
                  ustanoviteljem ne more biti delniška družba. Ta zadržek, to pripombo smo
                  upoštevali in je po našem predlogu sedaj sklad družba z omejeno odgovornostjo v
                  začetku z enim samim ustanoviteljem, torej državo.</p>
               <p>Drugič, pripombe so letele na račun morebitne dezintegracije sicer integralno
                  enotnega proračuna. To pripombo smo razčistili in sklad v ničemer ne posega v
                  dezintegracijo proračuna oziroma je ne ustvarja. Gre za to, da je osnovni kapital
                  300 milijonov SIT enkratni vložek države, ki je predviden tudi v letošnjem
                  proračunskem memorandumu. S tem je odgovorjeno tudi vprašanju, ali so sredstva za
                  ustanovni kapital sklada, sedaj v obliki družbe z omejeno odgovornostjo,
                  zagotovljena. To, kar je v predlogu letošnjega proračuna.</p>
               <p>Tretje vprašanje, ki je bilo v razpravah posebej izpostavljeno, se je nanašalo na
                  dejavnost sklada oziroma na oženje dejavnosti sklada, kot so bili predlogi oziroma
                  sugestije zgolj na tri funkcije in sicer na kreditiranje, drugič na dajanje
                  garancij in tretjič na rizično udeležbo z naložbami v tehnološke centre in
                  instrumentalne centre tehnološke parke. Da pa se iz dejavnosti sklada izključi
                  subvencioniranje, skratka, sklad naj bi deloval kot profitna pravno organizacijska
                  oblika, torej  družba z omejeno odgovornostjo in zaradi tega naj bi se
                  subvencioniranje kot način podpore v tehnološkem razvoju izključilo. To smo
                  storili v členu, ki govori o dejavnosti sklada. Naštete so le te tri oblike.</p>
               <p>Naslednja pripomba je šla na račun vključevanja predstavnikov Državnega zbora v
                  upravljalsko strukturo sklada. Mi smo tedaj to pripombo z naklonjenostjo sprejeli,
                  to je, nismo ji nasprotovali. V predlogu teksta za drugo obravnavo je predvideno,
                  da del predstavnikov v nadzorni svet sklada imenuje Državni zbor. Tu je bila
                  dilema, ali ohraniti formulacijo iz vrst strokovnjakov ali ne. Vidite, da je
                  predlagana sedaj formulacija, ki šteje, da naj bi to ostalo - iz vrst
                  strokovnjakov.</p>
               <p>Pripomba iz razprav. Ta se je osredotočila na to, naj bi se sredstva sklada
                  dodeljevala dosledno na podlagi javnih natečajev. To je sedaj vključeno na dveh
                  mestih v besedilu zakona, s tem lahko štejemo, da je tudi tej pripombi, tem
                  priporočilom ugodeno.</p>
               <p>Omenil bi dve pripombi, dve sugestiji glede katerih pa nismo imeli naklonjenega
                  stališča. Ena se nanaša na delež tujca, ki naj bi se omejil, po nekem predlogu, na
                  vsega možnih 24% osnovnega kapitala. Mi vztrajamo, da je ta delež lahko do 49%,
                  ker stvari v ničemer ne spreminjajo. Gre za to, da je kontrolni paket ohranjen z
                  51% kapitalom. Bilo bi celo škodljivo omejevati tujca, da vlaga, če ima za to
                  interes.</p>
               <p>Druga pripomba, ki se nanaša na predpisano število predstavnikov Državnega zbora v
                  nadzornem svetu. Ta pripomba naj bi zagotavljala večino predstavnikom Državnega
                  zbora v nadzornem svetu. Zdelo se nam je, da ne bi kazalo sprejeti tega
                  amandmaja.</p>
               <p>S tem bi zaključil komentar k pripombam in predlogom amandmajev iz razprave po
                  prvi fazi. Želel bi dodati še, da smo s Sekretariatom za pravne zadeve,
                  zakonodajno službo Državnega zbora usklajevali njihove pripombe, da smo eno od teh
                  izrecno sprejeli. Nanašala se je na formalno korektnejšo opredelitev tistega dela
                  kupnine, ki se nanaša na zakon o lastninskem preoblikovanju podjetij. Druge
                  pripombe, ki se nanašajo na - po njihovem - bodočo pravno organizacijsko obliko
                  sklada, to je, po konverziji družbe z omejeno odgovornostjo v delniško družbo, ni
                  na to, da naj bi ta sklad že prejudiciral bodočo upravljalsko obliko, pa nismo
                  upoštevali, ker to ni tako. S predlogom, kakršen je glede oblike sklada sedaj,
                  računamo, da gre za družbo z</p>
               <p>omejeno odgovornostjo in da je takšna tudi upravljalska struktura tega sklada.</p>
               <p>O tem, kakšna bo upravljalska struktura sklada po njegovi konverziji v delniško
                  družbo, je stvar odločanja takrat. Hvala lepa.</p>
            </sp>
            <sp xml:id="SDZ1-Redna-17-1994-01-26.sp33">
               <speaker>PODPREDSEDNIK DR. LEV KREFT:</speaker>
               <p>Hvala lepa. Med tem smo prejeli obvestilo gospoda Ferija Horvata, da umika
                  amandmaje. Misli pod točkami 4, 11 in 13, ker so pokriti z drugimi amandmaji Vlade
                  oziroma odbora.</p>
               <p>Amandmaji pod točko 4, 11 in 13 so umaknjeni. Želi besedo predstavnik matičnega
                  delovnega telesa? Gospod dr. Peter Tancig, izvolite.</p>
            </sp>
            <sp xml:id="SDZ1-Redna-17-1994-01-26.sp34">
               <speaker>DR. PETER TANCIG:</speaker>
               <p>Spoštovane kolegice in kolegi! Mnenje odbora ste dobili, da ne bi o tem, kar je
                  zapisano, razglabljal. Opozoril bi na skupino amandmajev, ki jih je dala skupina
                  desetih poslancev, začenši z Marijanom Poljšakom. Do njih odbor ni zavzel
                  stališča, ker so prišli prepozno. Dal bi procuderalno pripombo, da naj amandmaji
                  pridejo dovolj zgodaj, da jih lahko obravnava matično delovno telo. Zlasti pa
                  amandmaji, ki bistveno spremenijo filozofijo oziroma pristop preko posameznih
                  členov. Zaradi tega se odbor ni opredelil. Kar se tiče prvih štirih, ki so v
                  paketu, drugi amandma je odbor podprl. Hvala lepa.</p>
            </sp>
            <sp xml:id="SDZ1-Redna-17-1994-01-26.sp35">
               <speaker>PODPREDSEDNIK DR. LEV KREFT:</speaker>
               <p>Ponovil bom najprej informacijo, da si jo boste vsi lahko zabeležili. Amandmaji
                  pod točkami 4, 11 in 13 so umaknjeni. To so amandmaji gospoda Ferija Horvata, ki
                  jih je umaknil. Pokriti so z drugimi amandmaji Vlade oziroma odbora.</p>
               <p>Preden preidemo h glasovanju, bi glede na vtis, ki ga imam iz dvorane, najprej
                  prosil, da ugotovimo prisotnost, ne sklepčnost.</p>
               <p>Ugotavljamo prisotnost! Prosim, da se vsi prisotni javite k prisotnosti. Prisotnih
                  je 42 delegatov. Ugotavljam, da v tem trenutku ni zagotovljena sklepčnost v
                  dvorani. Zato, da bi jo lahko zagotovili, dajem odmor do 12. ure.</p>
               <p>Prosim, da zagotovimo sklepčnost. Posebej opozarjam vodje poslanskih skupin in
                  sekretarje, pa vse tiste, ki so omenili sankcije.</p>
            </sp>
            <stage type="time">(Seja je bila prekinjena ob 11.45 uri in se je nadaljevala ob 12.12
               uri.)</stage>
            <sp xml:id="SDZ1-Redna-17-1994-01-26.sp36">
               <speaker>PODPREDSEDNIK DR. LEV KREFT:</speaker>
               <p>Nadaljujemo današnje zasedanje, upam, da novi odmori ne bodo več potrebni. Ponovno
                  vse pozivam, da zasedete svoja mesta in hkrati opozarjam, da v tej dvorani obstaja
                  sedežni red, ki ima za poslanke in poslance imena in priimke. Za zastopnike
                  različnih organov, od Vlade do Sekretariata za zakonodajo in pravne zadeve pa prav
                  tako napise, v kateri vrsti, na katerih sedežih kdo sedi. To opozarjam zaradi
                  tega, ker ni mogoče, da bi  tisti, ki niso poslanke in poslanci sedali na njihova
                  mesta ali pa na mesta med njimi in na prazna mesta v drugih vrstah, tako da ne bi
                  bilo novih pritožb glede na</p>
               <p>to, da v dvorani, lahko komunikacijo med seboj, s sprehajanji in posedanji po
                  dvorani opravljajo v tem Državnem zboru samo poslanke in poslanci in seveda
                  sekretarji poslanskih skupin v primerih, katere smo predvideli in zato tudi
                  odstopili mesto v dvorani.</p>
               <p>Preden nadaljujemo z 32. točko dnevnega reda, kjer smo  pri glasovanju o amandmaju
                  o posameznih členih, prosim, da ugotovimo prisotnost. Ugotavljamo prisotnost v
                  dvorani. Ta trenutek je v dvorani 43 poslank in poslancev. Nismo sklepčni in ne
                  moremo nadaljevati dela. Počakal bom še pet minut in prosim, da zlasti sekretarji
                  poslanskih skupin zagotovite prisotnost v dvorani. Bom po petih minutah ponovno
                  ugotavljal prisotnost oziroma možnost za začetek seje. Prosim, da tisti, ki ste
                  tu, da se ne oddaljujete predaleč. Hkrati pa vse že prisotne in tiste, ki še
                  prihajajo, opozarjam, da glede na višino sklepčnosti in prisotnosti, ki jo danes,
                  tudi upoštevaje opravičila, lahko dosežemo, da bo seveda od zdaj naprej potrebna
                  trajna prisotnost v dvorani. Gre za zakone, pri katerih glasujemo, zaradi tega ne
                  načrtujte opravkov v času zasedanja Državnega zbora do druge ure danes. Za ponovno
                  ugotavljanje prisotnosti bom še malo počakal, ne zato, da damo možnost zamudnikom
                  ampak zato, da damo možnost nam, da bomo sklepčni in da bomo lahko nadaljevali
                  delo.</p>
               <p>Prosim vse prisotne, da s pritiskom na gumb prispevajo k naši sklepčnosti, da bomo
                  lahko nadaljevali delo. Ugotavljamo prisotnost. 47 poslancev in poslank je v
                  dvorani. Opozorilo, ki sem ga dal prej, da ne zapuščate svojih mest do druge ure,
                  velja, kajti vsaka odsotnost in pa tudi vsaka dekoncentracija bo zahtevala od nas,
                  da bodisi prekinemo glasovanje, ponovno ugotavljamo sklepčnost bodisi celo, da
                  prekinemo sejo, kar seveda ne prispeva k ažurnosti in uspešnosti našega dela, da o
                  čem drugem sploh ne govorim.</p>
               <p>Smo pri 32. točki dnevnega reda in prehajamo h glasovanju. Pred tem vas opozarjam,
                  da so bili poleg že umaknjenih amandmajev, točka 4, 11 in 13, amandmajev gospoda
                  Ferija Horvata, ki jih je umaknil zato, ker so pokriti z drugimi amandmaji Vlade,
                  da je bil umaknjen tudi amandma samostojne poslanske skupine, zanjo gospod Eržen,
                  pod točko 7 iz podobnih razlogov. Predlagam tudi, da najprej sprejmemo sklep
                  proceduralne narave, da bomo glasovali po vrstnem redu o členih, h katerim so
                  oddani amandmaji, potem pa še skupno o vseh ostalih členih tega zakona v drugi
                  obravnavi, h katerim niso bili oddani amandmaji. In dajem ta sklep na glasovanje.
                  Ugotovimo sklepčnost! <stage>(49 prisotnih.)</stage></p>
               <p>Kdo je za ta sklep proceduralne narave? <stage>(40 poslancev.)</stage> Je kdo
                  proti? <stage>(Nihče.)</stage></p>
               <p>Ugotavljam, da bomo glasovali po tej proceduri. Hvala lepa.</p>
               <p>Ravnokar sem opozoril.</p>
               <p>Gospod Jelinčič me opozarja, da sem že povedal, da morajo vsi sedeti na svojih
                  mestih in da promet v dvorani lahko opravljajo samo poslanke in poslanci in pa
                  sekretarji poslanskih skupin v primerih, ki so za to predvideni. Brez zamere.</p>
               <p>Pregled amandmajev imate pred seboj, ta pregled je narejen nekoliko drugače, kot
                  smo navajeni, to se pravi, da si</p>
               <p>amandmaji sledijo po vrstnem redu od točke 1 do zadnjega vloženega amandmaja ne
                  glede na to, koliko je amandmajev vloženih k posameznem členu. Na to vsa opozarjam
                  zato, da boste lažje sledili, seveda bom na vse amandmaje sproti opozarjal.</p>
               <p>K 3. členu so vloženi trije amandmaji. Zdaj ko je amandma umaknil gospod Feri
                  Horvat, opozorilo imamo že na začetku. Prvi amandma, ki ga sprejmemo, druge, če so
                  še ostali, eliminira, ker se nanašajo vsi na isto snov.</p>
               <p>Prvi amandma: prvi odstavek se spremeni, tako da se se glasi: "Dejavnost sklada je
                  pogodbeno kreditiranje, sovlaganje in nagrajevanje z odpisom kreditov izvajalcem
                  tehnološkega razvoja v Republiki Sloveniji na področjih razvoja novih izdelkov,
                  razvoja novih tehnologij, uvajanja zahtevnejših tehnologij v gospodarsko
                  izkoriščanje, izumiteljstva in inovativnosti." Predlagatelj je skupina desetih
                  poslancev s prvo podpisanim gospodom Poljšakom, stališč Vlade in Odbora v tem
                  primeru nimam. Želi kdo besedo? <stage>(Ne.)</stage> Najprej bom prebral še druga
                  dva.</p>
               <p>Pod točko 2: v prvi alinei prvega odstavka se besedilo spremeni, tako da se glasi:
                  "Razvoja in trženja novih proizvodov in storitev na podlagi novih tehnologij".
                  Predlagatelj Odbor za znanost, tehnologijo in razvoj. Predstavnik Vlade na seji
                  odbora se je strinjal s takim amandmajem.</p>
               <p>Pod točko 3: v prvi alinei se za besed "razvoja" črta besedilo do konca alinee,
                  tako da se prva alinea na novo glasi: "Razvoja novih izdelkov in storitev na
                  podlagi novih tehnologij". Predlagatelj je Vlada republike Slovenije, odbor
                  amandmaja ne podpira. Kot rečeno, pod točko 4 je gospod Feri Horvat svoj amandma
                  umaknil. Dajem v obravnavo te tri amandmaje k 3. členu in 3. člen v celoti. Želi
                  kdo besedo? Gospod Poljšak, izvolite, potem še gospod minister.</p>
            </sp>
            <sp xml:id="SDZ1-Redna-17-1994-01-26.sp37">
               <speaker>MARIJAN POLJŠAK:</speaker>
               <p>Kljub temu, da smo se  prej nekaj pogovarjali, od predlaganega amandmaja ne bi
                  odstopil. Poslanci premislite, ali je bolje, da se navede, kot je predlagano v
                  amandmaju, kreditiranje, sovlaganje in nagrajevanje z odpisom kreditov namesto
                  spodbujanja in sofinanciranja. Mogoče je spodbujanje v vsakem primeru pozitivna
                  stvar, ker gre za spodbujanje in sofinanciranje. Sofinanciranje je lahko tako, da
                  je tudi kreditiranje, sofinanciranje pa tudi primer, ko ti daš denar in ni
                  zavarovan denar in posledice tega denarja. Tragično ni, če ni sprejet ta amandma,
                  ki smo ga predlagali, menim, da bolj zavezuje sklad, da skrbno in gospodarno
                  spodbuja tehnološki razvoj. Hvala.</p>
            </sp>
            <sp xml:id="SDZ1-Redna-17-1994-01-26.sp38">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima minister dr. Rado Bohinc. Izvolite.</p>
            </sp>
            <sp xml:id="SDZ1-Redna-17-1994-01-26.sp39">
               <speaker>DR. RADO BOHINC:</speaker>
               <p>Samo pojasnil bi rad glede na to, da nimate tu stališča Vlade. Mi tega amandmaja
                  ne podpiramo, to pa zaradi tega, ker je formulacija, ki jo gospod Poljšak
                  predlaga, preveč trda in nekako toga. Omejuje se na eksplicitno naštevanje možnega
                  instrumentarija, pravi: kreditiranje, sovlaganje, dodaja pa nekaj, kar je v
                  nasprotju s konceptom zakona, namreč nagrajevanje z odpisom kreditov izvajalcem
                  tehnološkega razvoja. To je argument, da ne sprejemamo tega amandmaja. Želimo, da
                  se v tem členu glasi formulacija splošno, se pravi spodbujanje, sofinanciranje,
                  prav zaradi tega, ker je zelo konkretno in povsem definirano dejavnost našteta v
                  3. členu, oprostite v 4. členu. Tu pa je govor o treh oblikah, ki so taksativno
                  naštete, to pomeni: kreditiranje, garancije in kapitalska udeležba.</p>
               <p>Kar zadeva preostanek tega amandmaja, to se pravi to, kar je v alineah razvoj
                  novih tehnologij in tako naprej, to pa je vsebinsko povzeto v amandma, ki ga
                  sprejemamo. To je amandma Odbora za znanost in tehnologijo.</p>
            </sp>
            <sp xml:id="SDZ1-Redna-17-1994-01-26.sp40">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo o teh amandmajih in tem členu? Ugotavljam, da ni
                  take želje, zato prehajamo h glasovanju. najprej bomo glasovali o amandmaju pod
                  točko 1. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni sprejet. Glasujemo zdaj o amandmaju pod točko 2.
                  Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta amandma sprejeli.</p>
               <p>S tem seveda glasovanje o amandmaju pod točko 3 ni potrebno v skladu z opombo, ki
                  sem jo povedal že na začetku.</p>
               <p>Glasujemo sedaj o 3. členu v celoti. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(45 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo s tem 3. člen v drugi obravnavi sprejeli.</p>
               <p>K 4. členu sta vložena dva amandmaja pod točko 5 in 6. Prvi se glasi: v prvi vrsti
                  drugega odstavka se besede "sofinancira in subvencionira" zamenja z besedami
                  "kreditira in sovlaga". Predlagatelj je skupina 10 poslancev z gospodom Poljšakom
                  kot prvo podpisanim. Vlada in odbor pa nista zabeležila svojega stališča.</p>
               <p>Želi kdo besedo o tem amandmaju in o 4. členu v celoti?</p>
               <p>Imamo še amandma pod točko 6: v drugem odstavku tega člena se črta besedi "in
                  subvencionira". Predlagatelj pa je gospod Feri Horvat in Vlada Republike
                  Slovenije. Odbor amandma podpira.</p>
               <p>Odpiram razpravo o teh dveh amandmajih in o 4. členu v celoti. Želi kdo besedo?
                  Prosim, gospod dr. Peter Tancig, izvolite.</p>
            </sp>
            <sp xml:id="SDZ1-Redna-17-1994-01-26.sp41">
               <speaker>DR. PETER TANCIG:</speaker>
               <p>Spoštovani predsedujoči, kolegice in kolegi! To govorim seveda o osebnem mnenju in
                  po konsultaciji z gospodom Horvatom, če lahko uporabim nujno, da podpirava amandma
                  skupine 10 poslancev, v kateri je sodeloval gospod Poljšak. Ker dejansko ta
                  dikcija je po mojem bolj precizna, ker uporablja instrumentarij, ki smo ga
                  ravnokar definirali v alineah. Se pravi kreditiranje in kapitalska udeležba. No,
                  in če se sprejme ta amandma, potem kot jaz razumem, gospod Horvat umika amandma,
                  ker je brezpredmeten, ker smo ukinili besedo subvencionira. Hvala lepa.</p>
            </sp>
            <sp xml:id="SDZ1-Redna-17-1994-01-26.sp42">
               <speaker>PODPREDSEDNIK DR. LEV KREFT:</speaker>
               <p>Želi še kdo besedo? Gospod minister, izvolite.</p>
            </sp>
            <sp xml:id="SDZ1-Redna-17-1994-01-26.sp43">
               <speaker>DR. RADO BOHINC:</speaker>
               <p>Prosil bi pozornost še na tole distinkcijo. Namreč, vsebinsko je točno, kar pravi
                  kolega dr. Tancig s temle dodatkom. Namreč, dejavnosti so kreditiranje in
                  kapitalska udeležba, kar je zaobseženo s to formulacijo, ki se sedaj predlaga,
                  kreditira in sovlaga. Je pa tretja dejavnost tudi garancije, dajanje garancij. S
                  formulacijo, ki se predlaga ni zaobsežena dejavnost dajanja garancij. To bi dal v
                  razmislek in s tem je vprašljiva ta sprememba formulacije. Ker pravzaprav zožuje
                  na samo dve od treh dejavnosti.</p>
               <p>Drugo bi opozoril na tekstualni problem, ki nastane, pravzaprav redakcijski, če se
                  vključi to besedilo. Besedilo bi se glasilo: "Sklad kreditira in sovlaga
                  projekte". Nerodno se sliši. Ne more se kreditirati in sovlagati projektov. Kar
                  pomeni, da bi bilo amandma tudi redakcijsko potrebno popraviti. Mislim, pa da ni
                  potrebe za spremenjeno dikcijo, to kar se, čeprav vsebinsko kot rečeno, zelo
                  minimalno odstopa. Ni potrebe zaradi tega, ker se mi zdi, da je zelo jasno in tudi
                  zelo zaprto, taksativno našteto kaj je dejavnost sklada. Še posebej seveda s tem
                  popravkom, ko se v drugem odstavku črta subvencioniranje. Dejavnost sklada je samo
                  tisto, kar je našteto v alineah.</p>
            </sp>
            <sp xml:id="SDZ1-Redna-17-1994-01-26.sp44">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Žarko Pregelj, izvolite.</p>
            </sp>
            <sp xml:id="SDZ1-Redna-17-1994-01-26.sp45">
               <speaker>ŽARKO PREGELJ:</speaker>
               <p>Spoštovani! Menim, da je ta amandma potrebno podpreti čisto iz proceduralnih
                  razlogov in vsebinskih, ker je sedanja dikcija, mislim da nekoliko nedosledna.
                  Sofinanciranje še nekako gre, subvencioniranje pa ne.</p>
               <p>Subvencioniranje je v bistvu širši pojem in ni pokrit z določili iz prvega
                  odstavka 4. člena. Verjetno je pa najbolj čista dikcija, da se pač nekako sklicuje
                  na prvi odstavek, potem je zadeva jasna.</p>
               <p>To se lahko v naslednji fazi naredi in je umestno in zaradi procedure potrebno, da
                  se sprejme ta amandma desetih poslancev, kasneje, v tretji obravnavi pa dikcijsko
                  popolnoma precizira. Hvala.</p>
            </sp>
            <sp xml:id="SDZ1-Redna-17-1994-01-26.sp46">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, gospod minister, izvolite.</p>
            </sp>
            <sp xml:id="SDZ1-Redna-17-1994-01-26.sp47">
               <speaker>DR. RADO BOHINC:</speaker>
               <p>Želel bi samo to opozoriti, da v točki 6 Vlada predlaga, da se črta besedica
                  "subvencionira". S tem argument gospoda Preglja odpade.                  </p>
               <p>V primeru, da pa ne bi bilo tako, se strinjam, da to kar govori, ampak s tem, da
                  črtamo to, je dejavnost omejena na tisto troje, kar je sicer predvideno.</p>
            </sp>
            <sp xml:id="SDZ1-Redna-17-1994-01-26.sp48">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo sodelovati v razpravi? Vidim, da ne in prehajam h
                  glasovanju.</p>
               <p>Najprej k amandmaju, ki ga imamo pod točko 5 gospoda Poljšaka in drugih poslancev.
                  Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je amandma sprejet.</p>
               <p>S tem seveda amandmaja pod točko 6 ni potrebno dajati na glasovanje, ker predlaga
                  drugačno spremembo tega istega sklopa besed in prehajamo h glasovanju o 4. členu v
                  celoti. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta člen sprejeli.</p>
               <p>Amandma k 5. členu je bil umaknjen.</p>
               <p>K 6. členu imamo na tretji strani amandma pod točko 8, ki se glasi: v drugi alinei
                  se besedi "del kupnin" nadomestita z novima besedama, tako da se alinea na novo
                  glasi: "Sredstva, pridobljena na podlagi zakona o lastninskem preoblikovanju
                  podjetij - Uradni list Republike Slovenije, 55/92 - ter predpisov izdanih na
                  njegovi podlagi."</p>
               <p>Predlagatelj je Vlada Republike Slovenije. Odbor amandma podpira.</p>
               <p>Želi kdo o tem amandmaju in o 6. členu razpravljati? Ugotavljam, da ne in dajem na
                  glasovanje najprej amandma. Ugotovimo sklepčnost! <stage>(55
                  prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Zdaj bomo glasovali še o 6. členu v celoti. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(47 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo 6. člen sprejeli.</p>
               <p>K 10. členu so vloženi trije amandmaji. Imamo jih s strani tri na stran štiri, pri
                  čemer se amandmaja pod številkama devet in deset nanašata na isto zadevo iz česar
                  sledi, jasno, če sprejmemo številko devet, o deseti ne bomo glasovali. Obratno pa
                  ni možno.</p>
               <p>Amandmaji se glasijo takole: prvi odstavek se spremeni, tako da se glasi:
                  "Nadzorni svet ima devet članov, od katerih jih osem imenuje Državni zbor iz vrst
                  strokovnjakov, enega pa skupščina sklada."</p>
               <p>Predlagatelj je skupina desetih poslancev s prvo podpisanim gospodom Marijanom
                  Poljšakom. Vlada in odbor nista vpisala svojega mnenja.</p>
               <p>Pod točko 10: prvi odstavek se spremeni, tako da se glasi: "Nadzorni svet ima
                  devet članov, od katerih jih šest imenuje Državni zbor iz vrst strokovnjakov, tri
                  pa skupščina sklada."</p>
               <p>Predlagatelj je prav tako skupina desetih poslancev, tokrat s prvo podpisanim
                  gospodom Erženom. Vlada in odbor nista vpisali svojega mnenja.</p>
               <p>Pod točko 11: v prvem odstavku se črta beseda "iz vrst strokovnjakov."</p>
               <p>Predlagatelj je gospod Franc <stage>(Feri)</stage> Horvat. Predstavnik Vlade se na
                  seji odbora s takim amandmajem ni strinjal in odbor amandmaja ne podpira.</p>
               <p>Dajem te amandmaje in člen v celoti v obravnavo. Izvolite.</p>
               <p>Aha, pod enajst je bil umaknjen, se opravičujem. Amandma pod točko 11 je bil
                  umaknjen. To se pravi, imamo samo dva amandmaja.</p>
            </sp>
            <sp xml:id="SDZ1-Redna-17-1994-01-26.sp49">
               <speaker>DR. JANEZ ZUPANEC:</speaker>
               <p>Spoštovani predsedujoči in to potrpežljivo predsedujoči, kolegice, kolegi
                  poslanci! Glasoval bom proti amandmajema k 10. členu pod točko 9. in 10., čeprav
                  cenim skrb, da bi se s temi bornimi denarci pametno gospodarilo.</p>
               <p>Bolj me skrbi, da bo Vlada sposobna najti nadzorni svet - sestaviti nadzorni svet
                  bolj zadosti pestre sestave, saj upam da bo tako, bo tehnološko-razvojni sklad
                  zajemal zelo široke sfere različnih interesov. Hvala lepa.</p>
            </sp>
            <sp xml:id="SDZ1-Redna-17-1994-01-26.sp50">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod minister, izvolite.</p>
            </sp>
            <sp xml:id="SDZ1-Redna-17-1994-01-26.sp51">
               <speaker>DR. RADO BOHINC:</speaker>
               <p>Teh dveh amandmajev ne podpiramo. Rad bi povedal, da je razlog ta, da menimo, da
                  bi večina v nadzornem svetu vendarle morala biti le iz predstavnikov Vlade in
                  glede na njeno odgovornost, da upravlja s kapitalom, in glede na to, da pravzaprav
                  prevzema tudi formulacijo politike sklada v imenu ustanovitelja. Predlog, da
                  večino predstavnikov imenuje Državni zbor, pravzaprav prenaša vodenje politike in
                  upravljanje z enim delom kapitala na raven Državnega zbora, kar se nam zdi, da
                  sistemsko ni sprejemljivo. Hvala lepa.</p>
            </sp>
            <sp xml:id="SDZ1-Redna-17-1994-01-26.sp52">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Izvolite, gospod Žaro Pregelj.</p>
            </sp>
            <sp xml:id="SDZ1-Redna-17-1994-01-26.sp53">
               <speaker>ŽARKO PREGELJ:</speaker>
               <p>Spoštovani! Gre za nikoli dokončano zgodbo. Kadarkoli se dotaknemo katerekoli
                  družbe, ki jo ustanavljamo z zakonom, ali pa sklada, ki ga ravno tako ustanavljamo
                  z zakonom, se ponovi ista pesem. Pri nadzornem svetu Vlada hoče imeti večino,
                  Državni zbor temu nasprotuje. Mi smo že ta instrument, ki je v bistvu nadzorni
                  svet, opredelili z vrsto zakonov, tako pri družbi za avtoceste, železniški družbi
                  in podobno, kot pri določenih skladih, tako skladih, ki smo jih še v prejšnjem
                  sklicu sprejemali, kot organe hkrati nadzora.</p>
               <p>Po novem zakonu o gospodarskih družbah je pa to tudi neke vrste upravni organ in v
                  resnici nadzoruje delo direktorja. Dilema, kdo naj ima tukaj večino, ali Vlada ali
                  Državni zbor, je v resnici lažna. Vemo, da gre za družbo, v kateri ima običajno
                  država večinski delež, vsaj določen čas, in v takem primeru je jasno prav, da ga
                  nadzoruje v večini državni organ, ali Vlada ali zbor. Ker pa je Vlada del izvršne
                  oblasti in ni nujno, glede na to, da se lahko zelo hitro spreminja, Državni zbor
                  ima le določen mandat in traja določen čas, je verjetno le prav, da se ta nadzorni
                  svet oblikuje tako, da ima večino Državni zbor. Zato menim, da so amandmaji, eden
                  od teh dveh, jaz se sicer bolj zavzemam za drugi amandma, rešitev. Medtem, ko je
                  pa ponujena dikcija 10. člena nekoliko problematična, sploh na to, če sklepamo, da
                  smo podobno rešitev že pri drugih, podobnih institucijah uporabili.</p>
               <p>Zastopam stališče, da kdor želi imeti državno institucijo in v okviru te državne
                  institucije tudi delovati, se pravi institucijo, ki  se ustanovi z zakonom, in
                  katere ustanovitelj je država Slovenija, potem naj tudi dovoli nadzor najvišjega
                  organa v državi, to je Državnega zbora. In če sprejmemo tako načelo, potem bodo
                  vse nadaljnje diskusije ne bodo potrebne. Namreč, vlada je kljub vsemu podrejena
                  Državnemu zboru in ne vem, zakaj bi bilo koristno uporabljati to posredno
                  nadzorovanje. Najprej Vlada nadzoruje sklad, nato Državni zbor Vlado. To je po
                  tistem zaporedju miš pšeničko in tako naprej. Menim, da je tukaj verjetno
                  primernejša nekoliko bolj direktna nadzorna funkcija Državnega zbora. Nadzorni
                  svet je potem dolžan poročati Državnemu zboru in se opravi ta nepotrebni
                  posredniški element Vlade. Vlada naj opravlja svoje funkcije, ki jih ima že sicer
                  in se ne obremenjuje dodatno z večino v tem nadzornem svetu. Tako da menim, glede
                  na to, da smo že uporabili mehanizme pri podobnih institucijah in so se običajno
                  iztekli tako, da je imel v nadzornem svetu večino predlog Državnega zbora, da
                  tokrat uporabimo isti mehanizem. Hvala.</p>
            </sp>
            <sp xml:id="SDZ1-Redna-17-1994-01-26.sp54">
               <speaker>PODPREDSEDNIK DR. LEV KREFT:</speaker>
               <p>Hvala lepa. Jaz bi opozoril gospoda ministra Gabra, da zanj velja isto kot za vse
                  ministre, da mora zasedati svoje mesto in more krožiti po dvorani. Lobiranje pa
                  mora opraviti pred ali po seji. Mesta za Vlado pa so rezervirana in nikoli niso
                  polno zasedena. Želi še kdo besedo? Prosim, gospod Janez Kopač izvolite.</p>
            </sp>
            <sp xml:id="SDZ1-Redna-17-1994-01-26.sp55">
               <speaker>JANEZ KOPAČ:</speaker>
               <p>Hvala lepa. Pri podobni dilemi v zvezi z upravnim odborom pri Železnicah sem se že
                  oglasil. Ne podpiram nobenega od teh dveh amandmajev in menim naslednje.</p>
               <p>Če želimo imeti odgovorne ministre, in tehnološki sklad je eden od instrumentov za
                  vodenje znanstvene politike, za katero je odgovoren minister, upravni odbor
                  železnic pa je eden od instrumentov vodenja prometne politike, za katero je
                  odgovoren minister za promet in zveze in podobno pri vseh drugih resorjih, potem
                  seveda moramo dopustiti, da ima odločilno besedo pri tem Vlada oziroma ustrezni
                  resorni organ. Sicer pa se stvari prenašajo nazaj - bom rekel v jugoslovansko
                  prakso, ki jo zelo dobro poznamo - na t.im. kolektivno odgovornost. Že
                  dandanašnji, danes in včeraj in še kakšen dan nazaj lahko minister za promet in
                  zveze reče "kaj se dogaja na slovenskih železnicah?", ne vprašajte mene - formalno
                  jaz za to nisem odgovoren. Res je tako! Kajti Državni zbor je izglasoval amandma
                  Odbora za infrastrukturo in okolje po katerem Državni zbor določa večino v
                  nadzornem svetu in seveda minister lahko reče "obračajte se na Državni zbor" -
                  Državni zbor je odgovoren. On seveda tega ne reče, zato ker navsezadnje javnost bi
                  se temu smejala in se le mora potruditi. Hočem reči, da mi s tem zamegljujemo
                  odgovornost. Če so vsi ti skladi, proračunska sredstva, javna podjetja kot taka
                  itd. inštrumenti za vodenje neke politike, potem naj se točno ve, kdo je odgovoren
                  za vodenje tiste politike na tistem področju, in to naj bo minister in ta je
                  odgovoren Državnemu zboru. Ne pa neki nadzorni sveti tehnološkega sklada
                  Slovenskih železnic, ali pa kateregakoli drugega javnega podjetja oziroma
                  sklada.</p>
               <p>Zato skratka menim, da se Državni zbor v nadzorne svete nima kaj mešati, razen
                  morda v vlogi opazovalca. Seveda pa mora potem vedno preganjati Vlado oziroma
                  ustreznega resornega ministra, če se kakšna stvar na določenem področju ne izvaja
                  tako kot je bilo recimo dogovorjeno, ali pa ne daje nekih rezultatov glede na
                  obljube. Samo tako bomo prišli do neke transparentne situacije, drugače seveda
                  nikoli.</p>
               <p>Še to bi rad rekel. Malo spremljam dogajanja tudi pri teh že ustanovljenih skladih
                  in delniških družbah itd. Lahko vam povem, tako iz klepetanja, vsi si želijo priti
                  pod Državni zbor, kajti pravijo, Državni zbor to je nikakršna kontrola. Zato, ker
                  Državni zbor se seveda v detajle ne vtika, gospodje poslanci smo preobremenjeni z
                  drugimi deli, ali pa včasih tudi ležerni, ne poznamo detajlov itd. Vedno mora biti
                  kontrola pri tistem, ki je sposoben izvajati kontrolo. Državni zbor ni sposoben
                  izvajati kontrole dogajanj, recimo, v nekem posameznem skladu, javnem podjetju
                  ipd. Sem proti amandmajem gospoda Eržena in Poljšaka pod številko 9 in 10 k 10.
                  členu, ker menim, da zamegljujeta odgovornost za izvajanje določene politike.
                  Hvala.</p>
            </sp>
            <sp xml:id="SDZ1-Redna-17-1994-01-26.sp56">
               <speaker>PODPREDSEDNIK DR. LEV KREFT:</speaker>
               <p>Gospod Žarko Pregelj, izvolite. Verjetno gre za repliko.</p>
            </sp>
            <sp xml:id="SDZ1-Redna-17-1994-01-26.sp57">
               <speaker>ŽARKO PREGELJ:</speaker>
               <p>Spoštovani! Repliciram gospodu Kopaču v smislu, da pozablja, da je tudi organ
                  sklada skupščina. V skupščini Državni zbor nima nikakršnega predstavnika. Ima jih
                  pa Vlada. Nadzorni svet je le nadzorni organ. Res, da je po zakonu o takih družbah
                  nekoliko drugačni lobi, kot je bil včasih. Toda to je organ, ki je dolžan
                  nadzorovati delo tako direktorja kot drugih upravnih organov, če jih ima posamezna
                  družba. Vemo, da imajo nekatere družbe tudi strokovne svete, poslovne svete in
                  podobno oziroma projektne svete in tam so zgolj vladni predstavniki. Tako, da je
                  to nesmisel, kar je bilo sedaj povedano. Nadzorni svet je organ, ki ima vlogo
                  nadzora. Prav je, da je odgovoren Državnemu zboru, ne pa hkrati Vladi. Vlada bo
                  hkrati v projektnem, v skupščini, v ne vem kakšnem finančnem svetu in hkrati v
                  nadzornem svetu. To je nekoliko vprašljivo, kadar gre za državna sredstva. Tukaj
                  gre vsaj za polovico vedno državnih sredstev.</p>
               <p>Sicer ne trdim, da so ta razmerja v predlaganih amandmajih najboljša, toda
                  vsekakor mora imeti v nadzornem svetu večino Državni zbor v smislu pristojnosti
                  predlaganja članov nadzornega sveta. Vemo, da niso to poslanci, da so to
                  strokovnjaki in če se izbere strokovnjake, znajo strokovno nadzorovati. Hvala
                  lepa.</p>
            </sp>
            <sp xml:id="SDZ1-Redna-17-1994-01-26.sp58">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod minister Bohinc.</p>
            </sp>
            <sp xml:id="SDZ1-Redna-17-1994-01-26.sp59">
               <speaker>DR. RADO BOHINC:</speaker>
               <p>Rad bi podprl razpravo gospoda Kopača v celoti. Mislim, da so njegovi argumenti
                  točni in podpirajo stališče, kakršnega tudi sam zastopam oziroma Vlada. Dodal bi
                  pa</p>
               <p>naslednje. Nadzorni svet je del upravljalske strukture gospodarske družbe in po
                  zakonodaji o gospodarskih družbah na eni strani spremlja delo direktorja in
                  sprejema njegova poročila, na drugi strani daje soglasje k posameznim njegovim
                  odločitvam, če je tako predvideno. Izrecna norma je, da se sestaja najmanj
                  četrtletno, zato da lahko sprejema ta poročila in opravlja operativno nadzorstveno
                  funkcijo.</p>
               <p>Če želimo upravljalski sistem organizirati odgovorno v tem smislu, da nadzorni
                  svet ravna po navodilih, po instrukcijah, ki mu jih daje lastnik, pomeni da naj bi
                  najmanj četrtletno te instrukcije formuliral organ, ki zastopa lastnika. Po
                  predlogu predlagatelja amandmajev je to Državni zbor. Ne verjamem, da se bo
                  Državni zbor kot upravljalec tega dela državnega kapitala sestajal četrtletno
                  zaradi tega, da bi dajal instrukcije svojim predstavnikom v nadzornem svetu. To
                  preprosto operativno ne gre. Zaradi tega je ta Državni zbor že sprejel glede tega,
                  kdo je upravljalec državnega kapitala, kapitala državnih premoženjskih razmerij v
                  zakonu o Vladi. Vlada je ne posredno, ampak povsem originarno, z zakonom o Vladi,
                  pooblaščena kot predstavnik države, da upravlja s premoženjem, ki je last države
                  in to je eden od mehanizmov upravljanja preko predstavnikov v državnih
                  skladih.</p>
            </sp>
            <sp xml:id="SDZ1-Redna-17-1994-01-26.sp60">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Geržina ima besedo.</p>
            </sp>
            <sp xml:id="SDZ1-Redna-17-1994-01-26.sp61">
               <speaker>MIROSLAV GERŽINA:</speaker>
               <p>Hvala lepa, gospod predsedujoči! Spoštovani! Nadzorni svet, kot je gospod minister
                  lepo rekel, je tudi del upravnega odbora, daje soglasje pri porabi denarja.
                  Strinjam se, da ima pač upravljanje Vlada in minister, da si zastavi svojo vizijo
                  in jo izvaja. Ampak mislim, da nadzor nad tistim denarjem, ki ga prispevajo
                  davkoplačevalci, predstavniki davkoplačevalcem smo pa mi. In mi ne bomo vpleteni v
                  to, ampak predstavniki, ki bodo izvoljeni od nas in bodo kontrolirali, tako kot je
                  rekel gospod minister, kako se denar porablja. Imamo pa mi tudi Odbor za znanost
                  in razvoj v parlamentu, ker ni treba, da se sestaja ves parlament, ampak lahko ta
                  nadzorni svet poroča ali pa se sestane s tem odborom in se ob tem poročanju tudi
                  pove, ali je bil denar davkoplačevalcem pravilno uporabljen. Mogoče da tudi kakšno
                  usmeritev in nenazadnje, da se lahko Vlade menjajo. Sedaj že traja nekaj časa
                  recimo, ali pa se lahko ministra zamenja, tako kot se sedaj govori, pa pride čisto
                  druga konotacija novega ministra.</p>
               <p>Mislim, da mora biti nek nadzor nad denarjem, da še enkrat ponovim, ki je od
                  davkoplačevalcev kontroliran in obstojati. Zato sem za to 10. točko, da Državni
                  zbor iz vrste strokovnjakov imenuje šest, tri pa skupščina sklada. S tem pa pride,
                  po moje, izenačenje med upravljalsko, vladno funkcijo in to nadzorno Državnega
                  zbora. Hvala lepa.</p>
            </sp>
            <sp xml:id="SDZ1-Redna-17-1994-01-26.sp62">
               <speaker>PODPREDSEDNIK DR. LEV KREFT:</speaker>
               <p>Hvala. Gospod dr. Peter Tancig.</p>
            </sp>
            <sp xml:id="SDZ1-Redna-17-1994-01-26.sp63">
               <speaker>DR. PETER TANCIG:</speaker>
               <p>Gospod predsedujoči, kolegice in kolegi! Vedno znova ugotavljam, da so besede
                  navadna stvar in kot da bi brez te debate glasoval proti obema amandmajema, bom
                  sedaj glasoval za amandma pod številko 10, se pravi, da zbor imenuje 6 članov.
                  Gospodu ministru pa lahko zagotovim, da se bo odbor sestal več kot štirikrat na
                  leto in da bo resno prisluhnil nadzornemu odboru oziroma ga po potrebi poklical na
                  zagovor in poročal. Hvala lepa.</p>
            </sp>
            <sp xml:id="SDZ1-Redna-17-1994-01-26.sp64">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Lavrinc, za njim pa še gospod Lenič.</p>
            </sp>
            <sp xml:id="SDZ1-Redna-17-1994-01-26.sp65">
               <speaker>MAKSIMILJAN LAVRINC:</speaker>
               <p>Hvala za besedo. Očitno se nekateri v tem prostoru ne morejo znebiti občutka, da
                  je samo tukaj, v tem prostoru tista izvirna pomoč ali pa oblast, ki so jo zaupali
                  ljudje ob teh volitvah. Ampak oblast je deljena. Mi smo tukaj zakonodajno telo in
                  zakonodajni del oblasti, vendar se nenehno vpletamo v izvršilno področje. To je
                  dejstvo, s tem ko si nalagamo takšne in podobne zadeve. Zaradi tega za takšne
                  amandmaje ne  morem glasovati.</p>
            </sp>
            <sp xml:id="SDZ1-Redna-17-1994-01-26.sp66">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Lenič. Replika? Repliko ima gospod Pregelj, izvolite
                  gospod Žaro Pregelj.</p>
            </sp>
            <sp xml:id="SDZ1-Redna-17-1994-01-26.sp67">
               <speaker>ŽARKO PREGELJ:</speaker>
               <p>Spoštovani! Parlament je res zakonodajna oblast in hkrati tudi nadzorna in
                  nadzorna nad vsemi tistimi organi, ki jih imenuje. Vsak organ, ki ga Državni zbor
                  imenuje, je v resnici njemu odgovoren in mu mora poročati. To je bistvo tega, to
                  je instrument korektnosti. Prosim, to tudi tako sprejmite.</p>
            </sp>
            <sp xml:id="SDZ1-Redna-17-1994-01-26.sp68">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Lenič. Izvolite.</p>
            </sp>
            <sp xml:id="SDZ1-Redna-17-1994-01-26.sp69">
               <speaker>JOŽE LENIČ:</speaker>
               <p>Spoštovani gospod predsednik, spoštovane dame in gospodje! Tudi jaz sem že
                  debatiral o tem, kako naj bi bili nadzorni sveti oblikovani. Če se spominjate, sem
                  takrat povedal zgodbo iz Mercedesa. Mercedes je v lanskem letu izplačal strahotno
                  nizke dividende in prvi ukrep lastnikov je bil, da so zamenjali nadzorni svet, ne
                  pa upravo firme. Kajti, zdaj bom razložil, zakaj sem to zgodbo povedal. Mi smo
                  sprejeli koncept zakona o gospodarskih družbah, ki nadzornemu svetu daje novo
                  dimenzijo in je absolutno neprimerljiv z bivšim nadzornim odborom, ki smo ga
                  poznali v bivši zakonodaji. Danes ima nadzorni svet tudi funkcijo določanja
                  poslovne politike, funkcijo upravljanja z neko gospodarsko družbo in ne samo
                  funkcijo nadzora. To je danes tudi v zahodni Evropi in tudi v Ameriki, kjer je
                  bila ta delitev zelo zelo jasna. Celo v Ameriki spreminjajo njihov zloglasni
                  "RMBCA act" v to smer, da nadzorni svet dobil bolj upravljalske in ne smo
                  nadzorske funkcije.</p>
               <p>Mislim, da imamo s temi tremi ljudmi, ki jih Državni zbor imenuje v nadzornem
                  svetu po vladnem predlogu popolnoma dovolj za kvaliteten nadzor. Če bi ti trije
                  ugotovili, da je kaj</p>
               <p>narobe, lahko alarmirajo preko vseh mehanizmov, ki jih Državni zbor ima do
                  resornega organa, konkretno do ministra in se zadeve raziščejo. Vendar nadzorni
                  svet mora biti kompetenten, mora delati, mora ustvarjati poslovno politiko, hkrati
                  pa seveda tudi imeti neko dozo nadzora. Zato mislim, da je ta amandma Vlade
                  oziroma rešitev Vlade bistveno bolj kompatibilna z intencijo samega zakona o
                  gospodarskih družbah in bom seveda za to glasoval, za ta amandma. Hvala lepa.</p>
            </sp>
            <sp xml:id="SDZ1-Redna-17-1994-01-26.sp70">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da nihče. Prehajamo h glasovanju.
                  Glasovali bomo najprej o amandmaju pod točko 9. Če želi kdo obrazložiti svoj glas,
                  bo zdajle prišel na vrsto. Najprej torej glasujemo o amandmaju na 3. strani, če
                  ste pozabili, kje smo ostali, proceduralno, pod točko 9 skupine desetih poslancev
                  s prvo podpisanim gospodom Poljaškom. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(40
                     poslancev.)</stage></p>
               <p>Ugotavljam, da amandma pod točko 9 ni bil sprejet.</p>
               <p>Prehajamo h glasovanju o amandmaju pod točko 10. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da tudi ta amandma ni sprejet.</p>
               <p>Kot smo že omenili, je bil amandma pod točko 11 umaknjen, zato dajem zdaj na
                  glasovanje člen v celoti. Ugotavljamo sklepčnost za glasovanje o 10. členu v
                  celoti. Ugotovimo sklepčnost! <stage>(42 prisotnih.)</stage> To bo seveda premalo.
                  Neverjetna fluktuacija je nenadoma. Ponovno vas prosim, da ugotovimo sklepčnost.
                     <stage>(56 prisotnih.)</stage></p>
               <p>Kdo je za ta člen v celoti? <stage>(41 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da smo člen sprejeli.</p>
               <p>K 13. členu imamo zdaj en sam amandma. Gospod Feri Horvat je svoj amandma pod
                  točko 13 umaknil. Amandma, ki je ostal pod točko 12, se glasi: za besedo
                  "opravljanje" se črta besedilo do konca tega stavka, tako da se na novo glasi: "Do
                  ustanovitve službe, pooblačene za opravljanje nadzora nad javnimi financami,
                  nadzira poslovanje sklada organizacija, pooblaščena z zakonom". Predlagatelj je
                  Vlada, odbor amandma podpira. Želi kdo razpravljati o tem amandmaju in o 13.
                  členu?  Ugotavljam, da nihče in dajem na glasovanje najprej amandma pod točko 12.
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Ostalo nam je še glasovanje o 13. členu v celoti.</p>
               <p>Vsi prisotni ugotavljamo sklepčnost, ne glede na to, kakšna je bila prej
                  ugotovljena sklepčnost. Ugotovimo sklepčnost! <stage>(53 prisotnih.)</stage></p>
               <p>Kdo je za člen v celoti? <stage>(48 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da smo 13. člen v celoti sprejeli.</p>
               <p>S tem nam preostanejo samo še tisti členi, na katere ni bil vložen noben amandma.
                  Želi kdo o teh členih oziroma o katerem teh členov razpravljati? Ugotavljam, da
                  nihče in dajem na glasovanje vse ostale člene zakona, h katerim ni bil vložen
                  noben amandma. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo sprejeli tudi vse ostale člene zakona.</p>
               <p>Zdaj dajem v razpravo in na glasovanje naslov zakona. Želi kdo razpravljati o
                  naslovu zakona? Ugotavljam, da nihče in dajem naslov zakona na glasovanje.
                  Ugotovimo sklepčnost! <stage>(55 prisotnih.)</stage></p>
               <p>Kdo je za naslov zakona? <stage>(44 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo naslov zakona sprejeli.</p>
               <p>Preostane nam še sklep: o pripravi predloga zakona za tretjo obravnavo.</p>
               <p>Matično delovno telo je predlagalo, da.. Aha, imamo dva dodatna sklepa, preden
                  damo še ta proceduralni sklep v obravnavo.</p>
               <p>Prvi je predlog matičnega delovnega telesa, pod točko tri njegovega poročila, in
                  sicer matično delovno telo nam predlaga, da zahtevamo od predlagatelja, da ob
                  tretji obravnavi predloga zakona predloži v informacijo poslancem tudi politiko
                  delovanja sklada.</p>
               <p>Dajem tako predlagani dodatni sklep v obravnavo. Želi kdo o njem razpravljati?
                  Želi kdo predlagati amandmaje, spremembe, dopolnitve? Ugotavljam, da nihče in
                  dajem najprej ta dodatni sklep na glasovanje. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta sklep sprejeli.</p>
               <p>Predlagam, da zdaj glasujemo o sklepu, ki pravi, da naj za tretjo obravnavo ta
                  predlog zakona pripravi Vlada Republike Slovenije.</p>
               <p>Želi kdo o tem sklepu razpravljati? To je proceduralni sklep. Ugotavljam, da ne in
                  prehajamo h glasovanju. Ugotovimo sklepčnost! <stage>( prisotnih.)</stage></p>
               <p><stage>(Smeh.)</stage> Samo en odide ven, pa nas že toliko manjka.</p>
               <p>Ponovno ugotavljamo sklepčnost za glasovanje o proceduralnem sklepu, da ta zakon
                  za tretjo obravnavo pripravi Vlada.</p>
               <p>Želite razpravljati o tem sklepu? Proceduralno? Ker razprava je bila zaključena.
                  Dobro, prosim, gospod Žarko Pregelj ima besedo.</p>
            </sp>
            <sp xml:id="SDZ1-Redna-17-1994-01-26.sp71">
               <speaker>ŽARKO PREGELJ:</speaker>
               <p>Spoštovani! Glasoval bom proti temu sklepu, ker menim, da je prav, da za tretjo
                  obravnavo pripravi akt, se pravi zakon Sekretariat za zakonodajo, tako poslovnik
                  predvideva in se ne strinjam, da vedno uporabljamo izjemo. Hvala lepa.</p>
            </sp>
            <sp xml:id="SDZ1-Redna-17-1994-01-26.sp72">
               <speaker>PODPREDSEDNIK DR. LEV KREFT:</speaker>
               <p>Hvala lepa. Razlog za predlog besedila, tega sklepa je seveda v tem, da naš
                  sekretariat fizično ni več sposoben pripraviti vseh zakonov, če bi mu jih v</p>
               <p>skladu s poslovnikom vse nalagali, da jih tudi za tretjo obravnavo sam
                  pripravlja.</p>
               <p>To je edini razlog, da nalagamo prvotnemu predlagatelju, da pripravi zakon. Vemo
                  pa, da je priprava zakona za tretjo obravnavo tako početje, pri katerem pravzaprav
                  predlagatelj ne more vplivati na zakon drugače, kot da vlaga svoje amandmaje.</p>
               <p>Dajem torej na glasovanje tak predlog sklepa, kot sem ga povedal, da Vlada
                  pripravi predlog zakona za tretjo obravnavo. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da smo ta sklep sprejeli.</p>
               <p>Imamo še en dodaten sklep, ki se navezuje na ta proceduralni sklep, in sicer
                  gospoda Izidorja Rejca.</p>
               <p>Državni zbor nalaga Vladi Republike Slovenije, da za marčevsko sejo Državnega
                  zbora pripravi preostale predloge zakonov, ki določajo uporabo sredstev, ki jih
                  Sklad za razvoj Republike Slovenije pridobi v postopkih lastninskega
                  preoblikovanja. Po 33. členu zakona o lastninskem preoblikovanju podjetij in 19.
                  členu zakona o spremembah in dopolnitvah zakona o lastninskem preoblikovanju
                  podjetij."</p>
               <p>Želi kdo o tem sklepu razpravljati, ga dopolnjevati ali spreminjati?</p>
               <p>Gospod Izidor Rejc, izvolite.</p>
            </sp>
            <sp xml:id="SDZ1-Redna-17-1994-01-26.sp73">
               <speaker>IZIDOR REJC:</speaker>
               <p>Spoštovani gospod podpredsednik, gospe in gospodje! Vemo, da se ta
                  tehnološko-razvojni sklad napaja tudi iz sredstev iz lastninskega preoblikovanja
                  podjetij in smo tudi danes sprejeli amandma k 6. členu, kjer to bolj precizno
                  določa.</p>
               <p>Vemo pa tudi, da s tem omogočamo neko prednost temu skladu in mi smo že v prejšnji
                  seji opozorili, da je vlada dolžna, da pripravi sočasno predloge zakonov, ki
                  govorijo o tem, kako se bodo ta sredstva iz lastninskega preoblikovanja uporabila.
                  Vemo, da je 23. člen zakona o lastninskem preoblikovanju in 19. člen zakona o
                  spremembah zakona o lastninskem preoblikovanju govorijo o tem, kako se sredstva
                  uporabljajo za spodbujanje in kreditiranje izvoza, za razvoj  malega gospodarstva,
                  za ustvarjanje gospodarsko osnove za avtohtone narodne skupnosti, za vojne
                  odškodnine, bolj natančno tudi povedano in seveda tudi za enakomerno poseljenost
                  vasi. Kar ima tudi 19. člen, spremembe in dopolnitve zakona o lastninskem
                  preoblikovanju. Mislim, da je prav, da nekako kot sopotnika temu skladu,
                  tehnološkemu razvojnemu, damo tudi vse ostale, da bomo prišli do
                  enakopravnosti.</p>
               <p>Vemo, da so ta sredstva že v posesti sklada Republike Slovenije za razvoj iz virov
                  prodaje delov podjetja ali pa prodaje podjetij. Dalje pa smo pri lastnikih
                  preoblikovanju v večjem zamahu in je prav, da ujamemo in da vsi ujamejo to
                  enakopravno možnost, da se ti skladi napajajo in seveda, da se ve, kako se bodo
                  napajali in kako se bodo tudi ta sredstva uporabila. Predlagam, da bi ta sklep
                  potrdili. Hvala.</p>
            </sp>
            <sp xml:id="SDZ1-Redna-17-1994-01-26.sp74">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo o tem sklepu? Gospod Miran Potrč, izvolite.</p>
            </sp>
            <sp xml:id="SDZ1-Redna-17-1994-01-26.sp75">
               <speaker>MIRAN POTRČ:</speaker>
               <p>Hvala! S tem predlogom soglašam, upam pa da bo tudi gospod Rejc soglašal s tisto
                  dopolnitvijo, ki jo predlagam. Dopolnitev je samo ne za marčevsko sejo, ampak do
                  konca marca. Razlog, zakaj? Poglejte, mi sprejemamo sklepe za katero sejo in potem
                  se Vlada se ne drži roka in nam predloži za marčevsko sejo 15. marca. Po tem pa
                  ugotavljamo, da smo sklenili, da mora iti na marčevsko sejo, pa sami sebe
                  prisiljujemo na  nenormalno delo. Dajmo Vladi rok, do kdaj nam naj predloži, naša
                  stvar pa je, kdaj bomo dali na sejo oziroma o tem tako govori poslovnik. Upam
                  gospod Rejc, da bi lahko s tem soglašal. Hvala lepa.</p>
            </sp>
            <sp xml:id="SDZ1-Redna-17-1994-01-26.sp76">
               <speaker>PODPREDSEDNIK DR. LEV KREFT:</speaker>
               <p>To pomeni, da vlagate amandma na sklep. Torej amandma na sklep se glasi tako, da
                  se v prvi vrsti besede "za marčevsko sejo" nadomestijo z besedami "do konca
                  marca". Želi predlagatelj sklepa o tem besedo? <stage>(Ne.)</stage> Najprej bomo
                  glasovali o amandmaju. Želi še kdo besedo o tem predlogu sklepa in o amandmaju, ki
                  je bil pravkar vložen? Prosim gospoda Potrča, če lahko to v pisni obliko odda
                  zaradi podpisa, ne zaradi besedila, ki je vsem jasno. Želi še kdo besedo?
                  Ugotavljam, da nihče.</p>
               <p>Dajem najprej na glasovanje amandma gospoda Potrča. Amandma, ki predlaga, da se
                  namesto formulacije, ki pomeni, da bo Vlada za marčevsko sejo predložila vse
                  ostale predloge zakonov, da se spremeni besedilo, tako da nalagamo Vladi, da do
                  konca marca pripravi preostale predloge zakonov, stvar našega načrta dela pa je,
                  kdaj bomo te zakone po tem tudi obravnavali. To je predlog gospoda Potrča.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo ta amandma sprejeli.</p>
               <p>In dajem tako spremenjen predlog sklepa gospoda Izidorja Rejca na glasovanje.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta z amandmajem spremenjeni sklep sprejeli.</p>
               <p>S tem lahko zaključimo to točko dnevnega reda.</p>
               <p>Prehajamo na <title>33. TOČKO DNEVNEGA REDA - NA PRVO OBRAVNAVO PREDLOGA ZAKONA O
                     DRŽAVNEM TOŽILSTVU</title>.</p>
               <p>Predlog zakona je v obravnavo zboru predložila Vlada Republike Slovenije.</p>
               <p>Želi predstavnik Vlade besedo? Besedo ima gospod minister za pravosodje Miha
                  Kozinc.</p>
            </sp>
            <sp xml:id="SDZ1-Redna-17-1994-01-26.sp77">
               <speaker>MIHA KOZINC:</speaker>
               <p>Gospod predsedujoči, spoštovane poslanke in poslanci! Pred vami je prva obravnava
                  zakona o državnem tožilstvu, ki ga je predložila Vlada Republike Slovenije, in
                  sicer ustavna podlaga za ta zakon je 135. člen ustave, ki določa državno
                  tožilstvo. Zakon se deli na šest poglavij, in sicer na temeljne določbe, splošne
                  pristojnosti in pooblastila, državne tožilce s šestimi pododdelki tega poglavja,
                  organizacija državnega tožilstva, obveščanje, poročanje in pa navodila in nadzor
                  ter prehodne in končne določbe.</p>
               <p>Glede na to, da je ta zakon v razpravah, ki so potekale vzbudil dobršno mero
                  pozornosti, je Ministrstvo za pravosodje pri Pravni fakulteti v Ljubljani, in
                  sicer pri katedri za ustavno pravo naročilo študijo, o umeščenosti državnega
                  tožilstva glede na delitev oblasti na zakonodajno, izvršilno in sodno. Upam, da
                  ste ta material, ki je bil tudi priložen Državnemu zboru, vsi prejeli in iz tega
                  materiala izhaja, da je edina normalna in  edina konsistentna uvrstitev državnega
                  tožilstva bliže izvršilni oblasti kot pa zakonodajni, Državnemu zboru.</p>
               <p>V materialu, ki je predložen v obrazložitvah, so tudi primerjalni pregledi, kako
                  je to urejeno v drugih državah Evrope. Poleg teh držav, ki so navedene v tem
                  materialu, smo pridobili še informacije za Nizozemsko, Belgijo, Luxemburg, Španijo
                  in Irsko in vse te države imenujejo tožilce tako, da jih v prvih, ki sem jih
                  naštel, imenuje na predlog pravosodnega ministra monarh, glede na to, da so
                  kraljevine. V Irski pa je državni tožilec pravosodni minister oziroma član Vlade
                  in gre za svetovalca vlade za pravna vprašanja. Skratka, umeščenost državnega
                  tožilstva je v vseh teh državah Evrope bližje izvršilni oblasti kot zakonodajni,
                  in to seveda nedvomno izhaja tudi iz 3. člena ustave, ki govori o delitvi oblasti.
                  Govori o tem, da  se oblast deli na zakonodajno, sodno in izvršilno. Delo javnih
                  tožilstev je izvrševanje teh zakonov. Delo sodišča je tudi izvrševanje zakonov,
                  vendar v drugi obliki. Gre za presojanje spora med dvema subjektoma in aplikacije
                  tega zakona na ta spor. Delo zakonodajne oblasti pa je sprejemanje seveda
                  zakonov.</p>
               <p>Zato predlagatelj zakona ne vidi nikakršne osnove, še manj pa razlogov, da bi bilo
                  tožilstvo urejeno tako kot je urejeno do sedaj, kajti ne gre prezreti, da je bil
                  dosedanji koncept enotnosti oblasti. Seveda, oblast je bila enotna in zaradi tega
                  je bilo tožilstvo tudi urejeno tako, kot je urejeno po tem zakonu iz leta 1977.
                  Več teh kritik, ki so bile izrečene, je bilo izrečenih tudi na ta račun, da je
                  predlagatelj prenašal tuje ureditve, da gre v teh primerih za ureditve držav s
                  150-letno tradicijo in, da so to že zastareli modeli. S tem se seveda ne bi mogel
                  strinjati. Že večkrat je bilo poudarjeno, avstrijski zakon o državnem tožilstvu
                  oziroma avstrijski zakon o tožilstvu je bil sprejet leta 1986 in zato seveda ne
                  moremo govoriti o kakršnikoli stari ureditvi - 150 let - in kodifikaciji te
                  ureditve. Podobne letnice nosijo tudi zakoni, ki jih imajo posamezne države v
                  Nemčiji in pa seveda tudi nemški zvezni zakon, ki ureja ta vprašanja.</p>
               <p>Problem, ki je bil nakazan v javnih razpravah, ki so tekle okoli tožilstva je, kdo
                  naj tožilce imenuje in, kakšne so pristojnosti in dolžnosti tožilcev? Želel bi
                  poudariti, da iz zakona izhaja, da je tožilstvo samostojen državni organ. Večkrat
                  je bilo poudarjeno, da zgolj navodila nadrejenega tožilca so tista, ki so za
                  podrejene tožilce obvezujoča, poleg ustave in zakona seveda. Ne gre za nikakršna
                  navodila Vlade in ministra, ki bi potekala v konkretnih zadevah, temveč je zgolj v
                  61. členu določeno, da lahko da Vlada generalno navodilo o prednostnem
                  obravnavanju zadev pred temeljnimi oziroma pred državnimi tožilstvi. V konkretnih
                  zadevah, v konkretni zadevi je tožilec popolnoma samostojen in neodvisen in je
                  vezan zgolj in samo na ustavo, zakon in navodilo nadrejenega tožilca.</p>
               <p>Druga stvar, ki nekako ali pa v veliki meri zagotavlja neodvisnost državnih
                  tožilstev je to, da je v eni prvih določb določeno, da imajo državni tožilci
                  trajen mandat. Ta trajen mandat seveda pomeni, da, ko so imenovani s strani Vlade,
                  da so lahko zgolj in samo iz razlogov, ki so našteti v zakonu, so lahko razrešeni.
                  Ti razlogi so na eni strani disciplinske kršitve, ki pa jih obravnava - poudarjam
                  obravnava disciplinska komisija sestavljena iz sodnikov in tožilcev - in seveda
                  tukaj izvršilna oblast nima nikakršnih ingerenc, razen, da je lahko minister za
                  pravosodje predlagatelj disciplinskega postopka. Poudarjam predlagatelj, ne pa
                  tisti, ki razsoja in iz razlogov, če preteče starostno dobo oziroma je ukinjeno
                  tožilstvo in se ne da zagotoviti tožilcem drugega mesta, tistim, ki so bili na teh
                  ukinjenih tožilstvih. Skratka, po mnenju predlagatelja je zakon v celoti
                  kompatibilen in primerljiv z drugo zakonodajo s tega področja, ki velja v Evropi.
                  V celoti jamči in zagotavlja neodvisnost in samostojnost tožilcev v konkretnem
                  delu. V celoti upošteva delitev oblasti na zakonodajno, izvršilno in sodno. Zato
                  bi predlagal, da zakon v prvi obravnavi sprejmete.</p>
               <p>Če dovolite, bi mogoče takoj komentiral. Tu sem dobil dopolnilno stališče
                  Slovenskih krščanskih demokratov. V 7. točki predlagajo, naj predlagatelj prouči
                  možnost, da bi generalnega državnega tožilca imenoval Državni zbor na predlog
                  Vlade. Jaz bi želel poudariti, da je to tako zapisano v zakonu. Zakon že govori o
                  tem, da generalnega državnega tožilca imenuje Državni zbor na predlog Vlade, zato
                  smo to možnost že proučili še pred tem, preden je bila zapisana in seveda jo že
                  vključili v tekst zakona.</p>
               <p>Druga, s katero se pa eventualno tudi strinjamo pa je, da prouči možnost
                  razširitve pristojnosti generalnega državnega tožilca na področju notranje
                  organizacije oziroma poslovanja ter kadrovske politike. Vendar bi želel poudariti,
                  da smo te možnosti že proučevali, da je pri tožilstvih ustanovljena, bo
                  ustanovljena, če bo seveda ta zakon sprejet, personalna komisija, ki bo določala
                  vrstni red napredovanj in kadrovsko politiko tožilstev. Na čelu take personalne
                  komisije bo po dikciji tega zakona generalni državni tožilec. Zato so velike
                  pristojnosti dane prav njemu glede kadrovske in druge politike celotnih
                  tožilstev.</p>
               <p>Skratka, kot sem že prej omenil, Vlada meni, da je zakon v celoti v skladu s 3.
                  členom Ustave, ki govori o delitvi oblasti, v celoti v skladu z ustavnimi
                  določbami, ki govorijo o državnem tožilstvu ter v celoti v skladu s primerjano
                  zakonodajo v Evropi, ki smo jo glede tega dela in tega področja primerjali in zato
                  v imenu Vlade predlagam, da navedeni zakon sprejmete. Hvala lepa.</p>
            </sp>
            <sp xml:id="SDZ1-Redna-17-1994-01-26.sp78">
               <speaker>PODPREDSEDNIK DR. LEV KREFT:</speaker>
               <p>Hvala lepa. Moram ugotoviti, da navedenega dopolnjevalnega predloga stališč in
                  sklepov s strani Slovenskih krščanskih demokratov nimam. Glede na to, da je bil
                  verjetno vložen, sodim po vaši razpravi, seveda prihaja na naše mize. Upam, da bo
                  tu v kratkem.</p>
               <p>Predlog zakona je obravnaval Odbor za notranjo politiko in pravosodje kot matično
                  delovno telo. Prosim poročevalca odbora, da predstavi mnenje odbora o predlogu
                  zakona. Besedo ima predsednik odbora gospod Vitodrag Pukl. Izvolite.</p>
            </sp>
            <sp xml:id="SDZ1-Redna-17-1994-01-26.sp79">
               <speaker>VITODRAG PUKL:</speaker>
               <p>Spoštovani predsedujoči, spoštovani zbor! Zakon, ki je v prvem branju pred nami,
                  je zbudil precej medijske pozornosti in sicer zato, ker je pač stališča
                  predlagatelja in stališča državnega tožilca vezal in delil na dve alternativi.
                  Predlog bi naj upočasnil demokratizacijo sodstva. Stališče tožilca pa naj bi
                  zagotavljalo samostojnost sodne veje oblasti, zlasti tožilstva. Seveda to ni tako
                  in sta obe tolmačenji povsem zgrešeni. Namreč, sedanji predlog Vlade, kateremu so
                  očitali tudi nekonsistentnost glede na ustavo, je pač ena izmed možnih rešitev,
                  katero poznajo države zlasti v Evropi. Tožilstvo opredeljujejo kot del
                  pravosodnega sistema in je več ali manj vezano ali na izvršilno oblast ali na
                  zakonodajno oblast z gotovo mero samostojnosti. Povsem samostojno, kot je po
                  zakonu, katerega imamo in katerega smo podedovali iz bivše države, pa v evropskih
                  državah tožilstvo ni.</p>
               <p>Da bi se lahko pravilno odločali, bi načel pravzaprav vprašanje pri kolegicah in
                  kolegih, kakšno tožilstvo želimo, kakšno tožilstvo potrebujemo in, kakšno
                  tožilstvo hočemo? Na to smo odgovorili že pri sklepu, ko smo govorili o zakonu o
                  kazenskem postopku. V zakonu o kazenskem postopku smo izrecno ostali pri tem, da
                  se naj ta kazenski postopek prilagodi načelu večje kontradiktornosti. To za
                  kolege, ki niso juristi pomeni, da se naj ta kazenski postopek prilagodi temu, da
                  bo sodišče sodilo in odločalo povsem nepristransko, svobodno, brez vsakega vpliva.
                  Dočim bo na eni strani kot zastopnik države oziroma ljudstva tožilec, na drugi
                  strani pa tisti, proti kateremu je obtožba naperjena, to se pravi tisti, ki je
                  kršil predpise in zakone, ki bo ali bo neodvetnik ali ne bo imel, bo v popolnoma
                  enakopravnem položaju s tožilcem. To pomeni, da je naša osnovna linija, da se
                  tožilcu vzamejo pristojnosti oblasti, da se ga postavi pred sodišče kot
                  enakopravnega partnerja tistemu, ki pred sodiščem stoji kot kršilec, kot obtoženi
                  kršilec zakona.</p>
               <p>Ob tej predpostavki je potem jasno, da tožilec ne more biti samostojen v tem
                  smislu, kot je bil do sedaj. Namreč, dosedanji predpis, ki še sedaj velja in
                  izvira iz enotnosti oblasti, formalno zagotavlja tožilcu popolno samostojnost,
                  enako samostojnost in neodvisnost, razen v nekaterih manjših odstopanjih, kot bi
                  jo naj imelo sodišče.</p>
               <p>Seveda te samostojnosti in neodvisnosti prej ni bilo, ker je pač šlo za enotno
                  oblast in so bili vplivi na odločitev tožilstva čisto drugačni. Ta samostojnost in
                  neodvisnost je v celoti zaživela šele po letu 1990, to se pravi z ustanovitvijo
                  parlamentarne demokracije. Kaj je bila posledica te samostojnosti, ki jo lahko
                  primerjamo s samostojnostjo sodišča? Posledice, spoštovane kolegice in kolegi, so
                  bile te: tožilstva</p>
               <p>1) Tožilstva do danes niso vložila nobene obtožnice, nobene zahteve za kazenski
                  pregon za vsa dejanja na prehodu iz vojne v nevojno, za poboje, ki so bili
                  izvršeni, ne glede, s katere strani so bili izvršeni, lokalna tožilstva so
                  odstopila</p>
               <p>reševanje republiškemu, to se pravi državnemu tožilstvu. To se še danes, sklicujoč
                  se na svojo samostojnost, ukvarja z dilemo, ali so bili tisoč ljudi, pobiti v
                  vojni, vojaki ali so bili civilisti, ali so jih pobijali vojaki ali civilisti, ali
                  v vojni ali v miru. Nisem pristaš revanšizma, menim pa, da je to eno izmed
                  področij, kjer bi moralo sodišče obravnavati krivdo, vzročno zvezo in posledice in
                  sicer zaradi ugotovitve, da je pobijanje ljudi zločin, ne glede, kdo to dela, v
                  svarilo in pojasnilo bodočim in sedanjim generacijam, ki tega niso doživljale.</p>
               <p>2) V procesu lastninjenja tožilstvo, kot smo sami v tem zboru ugotovili, ni
                  storilo ničesar, da bi to preprečilo, čeprav je imelo popolno materialno
                  zakonodajo, po kateri bi lahko te stvari preprečevalo.</p>
               <p>3) V zadnjih letih ni bil vložen noben predlog oziroma obtožba za pregon kršitve
                  delovnih pravic razen morda dveh, ki pa imata politično ozadje. Vsi vemo, da so
                  bile v teh letih pravice delavcev izrecno kršene, tožilstvo pa je zadevne ovadbe
                  zavračalo, sklicujoč se na svojo samostojnost in neodvisnost, da ne gre za družbi
                  nevaren pojav.</p>
               <p>Glede na tako ravnanje tožilstva, ki smo ga v tem zboru negativno ocenili, ko
                  nismo sprejeli poročila tožilstva za preteklo leto in šele dopolnilo poročila,
                  menim, da sklicevanje tožilstva na tako popolno samostojnost, kot jo je tožilstvo
                  imelo po obstoječem zakonu, preprosto ni sprejemljivo glede na parlamentarno
                  demokracijo in funkcijo tožilstva kot stranke pred sodiščem. Opozoril bi na to, da
                  je poslovno vprašanje pravnega reda, pravne varnosti in pravne države vprašanje
                  popolne neodvisnosti in samostojnosti sodišča. Pred sodiščem nastopata stranki, in
                  sicer tožilec in tisti, ki je obtožen. Sodišče odloča o tem, ali so bili kršeni
                  zakoni, ali je bilo dejansko stanje kaznivega dejanja opravljeno ali ne. Napaka,
                  ki jo sedaj tožilstvo dela, in sicer zelo po nepotrebnem in jo je treba v zakonu o
                  tožilstvu in  v kazenskem postopku odpraviti je, da samo v svoji neodvisnosti
                  presoja, preden vloži obtožbo, ali je bil zakon kršen, ali je ustvarjeno dejansko
                  stanje kaznivega dejanja, kar pa pomeni, da iz principa legalitete prehaja na
                  princip oportunitete s tem, da je sedaj stanje tako, da tožilstvo tudi v primerih,
                  ko je SDK odkrila gospodarske prestopke ali prekrške, še sedaj zavrača te ovadbe,
                  ne da bi o tem poročalo in sicer iz razloga, ko samo presoja, ali so bili zakoni
                  kršeni ali ne. Spoštovane poslanke in poslanci, ni stvar tožilstva presoja kršitve
                  zakona in dejanskega stanja kaznivega dejanja. Tožilstvo mora obtožiti. Če je
                  podan sum o tem, ali je kršen zakon, ali so bili kršeni predpisi in če se je
                  dejansko stanje ustvarilo, pa odloča samostojno neodvisno sodišče. V tem je
                  osnovni problem te zakonodaje. Toliko  načelno.</p>
               <p>Sicer pa je v konkretnem primeru naš odbor obravnaval ta zakon in smo predlagali
                  sprejem dodatnih stališč in sklepov, ki deloma gotovo niso  v mislih
                  predlagatelja. Najprej smo v našem odboru, ko je prišlo do konfrontacije, ali je
                  ta zakon sploh primeren za obravnavo ali ne, oblikovali dva sklepa in sicer, da je
                  primeren za obravnavo, drugi sklep, da ni. Večina</p>
               <p>članov se je odločila, da je ta predlog primeren za prvo obravnavo in zadostna
                  osnova za pripravo zakona.</p>
               <p>Sprejeli smo tudi stališče, to se pravi sklep in sicer, da naj predlagatelj
                  določbo 61. člena spremeni, tako da se pristojnost dajanja splošnih navodil glede
                  prednostnega obravnavanja določenih vrst zadev in usmerjanja politike pregona
                  prenese na Državni zbor, ki to sprejme na predlog Vlade ali pristojnega ministra.
                  Tu smo seveda izvzeli iz koncepta, kot ga je predvideval predlagatelj in smo
                  predlagali, da Državni zbor obdrži to pristojnost. Ne gre za politične procese,
                  kot so v tisku nekako narobe razlagali, ampak gre za splošno usmerjanje prednosti
                  pregona. To bi verjetno moral biti začasen ukrep, dokler pri nas ne bi v celoti
                  zaživela sodobna pravna država.</p>
               <p>Opozoril bi kolegice in kolege na stanje v Nemčiji pred letom dni, ko so se
                  pojavili rasistični izgredi mladih ljudi proti tujcem in ko je tožilstvo in seveda
                  tudi sodišče - brez vsakih navodil reagiralo tako, da so v izredno kratkem času,
                  za pravosodje seveda, vložili obtožbo, izpeljali proces in so bili mladi ljudje
                  obsojeni tudi na dosmrtno kazen zaradi povzročene smrti, kar pomeni, da pravosodje
                  v demokratičnih državah samo po sebi avtomatično sledi politični in splošni
                  družbeni situaciji. Ker pa tega pri nas verjetno še ni toliko v zavesti delavcev
                  pravosodja, kar kaže tudi ravnanje tožilstva in sodišč v preteklih treh letih, bo
                  pač treba tudi tukaj, da organ, za katerega menim, da je edino pristojen, Državni
                  zbor, o tem daje priporočila oziroma nasvete na predlog Vlade ali pa ministra.</p>
               <p>Tu ne gre za vmešavanje v neposredno delo tožilca, ampak za splošno usmeritev. Sam
                  zakon jamči neodvisnost tožilcev, tu gre za trajni mandat, gre za način
                  imenovanja, gre pa za bistveno povečano vlogo operativnih organov, izvršilnih
                  organov. Naš odbor je ocenil, da ne gre za nekaj, kar bi bilo v nasprotju z našim
                  stališčem o samostojnosti sodstva, ker pač hočemo doseči, da bo državni tožilec
                  stranka v postopku in je osnovna zamisel popolnoma neodvisno samostojno
                  sodišče.</p>
               <p>Predlog sklepa, ki se vam bo na prvi pogled zdel čuden, da bi naj predlagatelj
                  zakona preučil možnost, da se čim več pristojnosti prenese od Vlade na ministra,
                  je globoko utemeljen z dejstvom, da lahko ministra Državni zbor veliko lažje in
                  veliko bolj uspešno nadzoruje.</p>
               <p>Za ministra posameznika so interpelacije, so odnosi Državni zbor, zlasti
                  predstojni odbori, tako glede poročanja, glede nadzora, glede izvajanj in tako
                  naprej. Dočim se vse odločitve, ki jih sprejema Vlada, glede odgovornosti do
                  Državnega zbora nekako razvodenijo, ker bi bila za tako odgovornost potrebna pač
                  menjava Vlade s konstruktivno nezaupnico, kar pa je globoko politično družbeno
                  vprašanje in je pravzaprav vsaka odločitev Vlade v teh delnih urejanjih družbenih
                  odnosov vprašljiva glede uspešnosti s strani Državnega zbora. Zato menimo, da bi
                  ob taki organizaciji moral osebno odgovornost sprejeti minister, ki bi potem tudi
                  odgovarjal Državnemu zboru.</p>
               <p>Predlagam, da sprejmete stališča in sklepe, kot jih je oblikoval naš odbor s tem,
                  da vzamem na znanje, da je gospod minister že povedal, da bo upoštevan tudi sklep,
                  ki je bil sicer zavrnjen s pičlo večino glasov, da naj predlagatelj prouči</p>
               <p>možnost razširitve pristojnosti generalnega državnega tožilca na področju notranje
                  organizacije oziroma poslovanja ter kadrovske politike. Hvala lepa.</p>
            </sp>
            <sp xml:id="SDZ1-Redna-17-1994-01-26.sp80">
               <speaker>PODPREDSEDNIK DR. LEV KREFT:</speaker>
               <p>Hvala lepa. Dobili smo prvo in drugo poročilo odbora, jaz bi samo ugotovil, da
                  vse, kar ste povedali, gospod Vitodrag Pukl iz teh poročil ni razvidno. Upam, da
                  vse kar ste povedali je sicer poročilo v imenu odbora.</p>
               <p>Bili sta dve prijavi za proceduralne pripombe. Pred tem vprašanjem, da zaključim
                  proceduro uvoda, če želi besedo predstavnik Sekretariata za zakonodajo in pravne
                  zadeve? <stage>(Ne.)</stage></p>
               <p>To se pravi proceduralni vprašanji imata gospoda Žarko Pregelj in potem še gospod
                  Janez Podobnik.</p>
               <p>Gospod Žarko Pregelj, prosim.</p>
            </sp>
            <sp xml:id="SDZ1-Redna-17-1994-01-26.sp81">
               <speaker>ŽARKO PREGELJ:</speaker>
               <p>Spoštovani! Sem v dilemi, v čigavem imenu je gospod Pukl zdaj nastopal? Formalno
                  je bil sicer povabljen kot predsednik odbora, toda uporabljaj je ednino in svojo
                  osebo. Prosim predsedujočega, da se tudi iz magnetograma razjasni, kateri del je
                  poročilo odbora in kateri del je zdaj že nastop gospoda Pukla, kot poslanca.</p>
               <p>Mislim, da je bila tukaj bila vsaj ena nekorektnost. Hvala</p>
            </sp>
            <sp xml:id="SDZ1-Redna-17-1994-01-26.sp82">
               <speaker>PODPREDSEDNIK DR. LEV KREFT:</speaker>
               <p>Hvala lepa. Jaz sem gospoda Pukla že opozoril, bo dobil na koncu, mislim, da se je
                  tudi gospod Janez Podobnik mislil oglasiti s tem v zvezi.</p>
               <p>Potem pa gospod Janez Podobnik, izvolite.</p>
               <p>Proceduralno, gospod Lavrinc?</p>
            </sp>
            <sp xml:id="SDZ1-Redna-17-1994-01-26.sp83">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Dovolite mi proceduralno
                  vprašanje. Sprašujem vas, če je bil na obravnavo te točke povabljen tudi
                  republiški javni tožilec, gospod Drobnič?</p>
               <p>Iz poročila Odbora za notranjo politiko in pravosodje je evidentno jasno in
                  razvidno, da republiški javni tožilec nasprotuje osnovni intenci tega zakona in
                  mislim, da bi bilo logično in korektno, da ga kot Državni zbor povabimo na prvo
                  obravnavo tega pomembnega zakona in zato dajem proceduralni predlog, da razpravo
                  prekinemo in povabimo gospoda Drobniča, da se udeleži razprave na to točko.</p>
               <p>Svoj predlog utemeljujem še z dodatnim, da smo danes dobili oziroma včeraj
                  popoldan na klop oziroma poslanske skupine, strokovno mnenje dveh pravnih
                  strokovnjakov.</p>
               <p>Prepričan sem, da to vprašanje ni samo politično vprašanje, ampak tudi strokovno
                  vprašanje in mislim, da bi bilo pravilno, da o tej pomembni razpravi slišimo
                  različna mnenja. Zato dajem ta svoj proceduralni predlog in prosim, da ga daste na
                  glasovanje. Hvala lepa.</p>
            </sp>
            <sp xml:id="SDZ1-Redna-17-1994-01-26.sp84">
               <speaker>PODPREDSEDNIK DR. LEV KREFT:</speaker>
               <p>Hvala lepa. Glede tega predloga moram povedati, da je bil gospod tožilec Drobnič
                   povabljen na sejo matičnega delovnega telesa in v skladu s pravili, ki veljajo v
                  tem Državnem zboru, ga nismo vabili na sejo</p>
               <p>Državnega zbora, tudi če bi zdaj sklenili, da ga povabimo, na seji ne more dobiti
                  besede, lahko je samo prisoten.</p>
               <p>Besedo ima gospod Vitodrag Pukl za njim pa še gospod Maksimiljan Lavrnic, ki ima
                  prav tako proceduralno.</p>
               <p>Gospod Vitodrag Pukl, bo pa odgovoril seveda na proceduralno vprašanje gospoda
                  Žarka Preglja.</p>
            </sp>
            <sp xml:id="SDZ1-Redna-17-1994-01-26.sp85">
               <speaker>VITODRAG PUKL:</speaker>
               <p>...samo na to pripombo. Dejansko sem obrazložil sklepe odbora. O teh osnovah se je
                  na odboru govorilo, so tudi zapisana o stališču gospoda tožilca, o stališču
                  predlagatelja, v sklepih odbora so zajete teoretične osnove.</p>
               <p>Seveda, tisto kar sem se dotaknil teorije in pa opozorila, kaj je tožilstvo do
                  sedaj naredilo, ni bilo obravnavano na odboru, ampak tukaj na zboru in smo tudi
                  sprejeli ustrezen sklep, ko nismo sprejeli poročilo tožilstva. To se pravi, da je
                  tisto bilo izven obravnave v odboru.</p>
            </sp>
            <sp xml:id="SDZ1-Redna-17-1994-01-26.sp86">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Janez Podobnik, prosim. Še naprej proceduralno.</p>
            </sp>
            <sp xml:id="SDZ1-Redna-17-1994-01-26.sp87">
               <speaker>JANEZ PODOBNIK:</speaker>
               <p>Gospod podpredsednik! Prosil in predlagal bi, da v skladu s poslovnikom daste moj
                  proceduralni predlog na glasovanje. Mislim, da je utemeljen. Prepričan sem, da bo
                  Državni zbor potrdil in prekinil sejo do takrat, da povabimo, da se je udeleži
                  tudi gospod Drobnič. Hvala lepa.</p>
            </sp>
            <sp xml:id="SDZ1-Redna-17-1994-01-26.sp88">
               <speaker>PODPREDSEDNIK DR. LEV KREFT:</speaker>
               <p>Hvala lepa. Povedati moram, da ne bom prekinil seje, ne glede na to, kakšen sklep
                  bo sprejet. Gospod Drobnič je lahko povabljen z našim sklepom, čeprav je že s
                  sklicom seje kot gost tako ali tako povabljen. Lahko bi se seje udeležil. Ne more
                  pa biti povabljen kot udeleženec seje s pravico do besede in razprave. To imajo
                  predlagatelji zakona, navedeni v predlogu zakona, ki smo ga dobili. Če želite, da
                  sprejmemo drugačen sklep, morate predlagati, da uvrstimo gospoda Drobniča med
                  predlagatelje zakona. Prosim.</p>
            </sp>
            <sp xml:id="SDZ1-Redna-17-1994-01-26.sp89">
               <speaker>JANEZ PODOBNIK:</speaker>
               <p>Se opravičujem. Ker sem pred pol ure govoril z gospodom Drobničem, mi je povedal,
                  da ni bil povabljen na to sejo oziroma na to točko dnevnega reda.</p>
            </sp>
            <sp xml:id="SDZ1-Redna-17-1994-01-26.sp90">
               <speaker>PODPREDSEDNIK DR. LEV KREFT:</speaker>
               <p>Gospoda Drobniča ni potrebno vabiti k tej točki dnevnega reda. Če predlagate, da
                  ga povabimo, ga povabimo kot gosta, ampak zato točko dnevnega reda ne morem
                  prekinjati. Vabljen pa je bil na obe seji matičnega delovnega telesa, tako da je
                  vloga, ki jo ima, bila dejansko upoštevana in je bilo tudi tej vlogi
                  zadoščeno.</p>
               <p>Dajem torej na glasovanje sklep proceduralne narave, da se kot gosta na sejo
                  povabi gospoda republiškega tožilca Drobniča. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta sklep ni bil sprejet.</p>
               <p>Nadaljujemo sejo. Opravili smo uvodni del točke pri prvi obravnavi. Sedaj smo na
                  vrsti pri predstavnikih poslanskih skupin. Med pisnimi prijavami imam prijavo
                  gospoda Franca Černeliča, ste se prijavili v imenu poslanke skupine?
                     <stage>(Ne.)</stage> Želi kdo besedo v imenu poslanskih skupin? Pisnih prijav
                  te vrste ni. Prosim, gospod Ignac Polajnar, izvolite.</p>
            </sp>
            <sp xml:id="SDZ1-Redna-17-1994-01-26.sp91">
               <speaker>IGNAC POLAJNAR:</speaker>
               <p>Hvala lepa. Najprej dovolite  proceduralno. Mi smo predlagali dva dodatna sklepa k
                  tem sklepom odbora in sedmega po vrsti, če bi pač bili sprejeti šesti, sedmi.
                  Sedmega umikamo, ker se nam je stvar nekoliko zamešala. To namreč, kar predlagamo,
                  je že v predlogu zakona, tako da se opravičujem in umikamo to 7. točko našega
                  predloga. Toliko za začetek. O tem zakonu je bilo na odboru veliko besed. O tem
                  zakonu so govorili tudi tisti, ki se na te stvari bolje spoznajo, govorili so
                  predstavniki tožilstev, govoril je državni tožilec. Bila je, po mojem prepričanju
                  oziroma tudi po prepričanju naše poslanske skupine, morda ta razprava tudi
                  nekoliko preveč politično nabita. Mi smo si želeli v tem razpravljanju več
                  strokovnega pogleda. Na vprašanje, kako urediti tožilstvo v Sloveniji, na žalost
                  moram reči, ni bilo tega strokovnega soočanja po našem prepričanju dovolj. Smo ga
                  želeli tudi v odboru vendar se je pa zgodilo, da je stvar sedaj tu pred nami in
                  želimo, da bi, preden bomo dobili zakon v drugo branje, vendarle še strokovna
                  javnost tudi ponovno rekla nekaj besed o položaju tožilstva v Sloveniji. Pri tem
                  ne mislimo, da rešitve, ki so sedaj predlagane, niso skladne z ustavo ali pa so
                  celo protiustavne. Mislimo samo, da bi bilo prav, tudi zaradi tega, da ne bi bilo
                  prevelikega politiziranja tega vprašanja, da  bi strokovna javnost imela še enkrat
                  možnost povedati, kako gleda na te stvari, ker je očitno, da so tudi v strokovnih
                  krogih različna stališča. Če med strokovne kroge prištevamo tudi predstavnike
                  tožilstva, ki so imeli precej drugačno stališče, kot pa je bilo stališče Vlade ali
                  pa tudi nekaterih drugih strokovnjakov.</p>
               <p>Zato si želimo pred drugim branjem to soočenje prav v dobri veri, da ta zakon ne
                  bo povzročil delitve v Sloveniji, ampak, da bo pripomogel, da bo tudi ta veja
                  oblasti v Sloveniji postavljena na pravo mesto. To opozarjamo tudi zaradi tega,
                  ker je ta Državni zbor sprejel sklep, da bo za drugo branje pripravljeno troje
                  besedil. Se pavi, zakon o kazenskem postopku, kazenski zakon in pa ta zakon, ki je
                  danes tukaj. Poudarjamo, da je to pomembno vprašanje zaradi tega, ker smo
                  prepričani, da so ti trije zakoni na nek način vendarle zakoni, ki sodijo skupaj
                  in da bo skupno obravnavanje pripomoglo k temu, da se bodo nekatere dileme, ki so
                  sedaj odprte, tudi potem razčistile v skladu s tistimi sklepi in stališči, ki jih
                  je Državni zbor sprejel o prvih dveh zakonih.</p>
               <p>Zakaj so bili pomisleki v naši poslanski skupini na predloženi zakon? Tudi zaradi
                  tega, ker je bilo vendar le nekaj vprašanj prav na položaj tožilstva v tem
                  trenutku. Kaj mislimo s tem? Mislimo, da je tožilstvo zagotovo ta hip eno tistih
                  vej oblasti, ki je zelo na očeh javnosti, ki je na nek način tudi pod pritiskom
                  javnosti. Ki je tudi pod pritiskom vseh političnih struktur v Sloveniji. Zaradi
                  tega smo rekli, da je dobro, preden</p>
               <p>bomo imeli drugo branje, ponovno preveriti v strokovnih krogih, ali je ta položaj,
                  kakor je sedaj predlagan, zares tak, da bo tožilstvu omogočil v sedanjih
                  slovenskih razmerah, nabitih z nekaterimi, tudi preveč političnimi poudarki, ali
                  bo omogočil temu segmentu oblasti dovolj samostojno delo. In tudi, ali bo omogočil
                  tako delo, da bo tožilstvo imelo res tisto ligitimnost, ki jo slovenska javnost od
                  njega pričakuje in da bo imelo tudi tista orodja, s katerimi bo lahko dovolj
                  dobro, učinkovito upravljalo svoje dolžnosti. Zato si želimo, da so pred drugim
                  branjem te stvari razčiščene. Kar se pa tiče podrobnosti v zvezi z zakonom, bomo
                  še po tem spregovorili v nadaljnji razpravi. Še enkrat pa poudarjam, zares si
                  želim, da ta zakon ne bi pomenil v tem Državnem zboru nove delitve, nova obujanja
                  starih zamer, ampak bi pomenil iskanje tiste skupne točke, ki bo pripomogla, da
                  bomo dobili v Sloveniji tako tožilstvo, ki bo pripomoglo k temu o čemer sedaj
                  govorimo, da mora Slovenija stopiti na novo pot in razčistiti z mnogimi,
                  preteklimi nejasnostmi, z mnogimi še ne razjasnjenimi vprašanji.</p>
               <p>Odgovoriti na mnoga vprašanja in prepričani smo, da bo imelo tožilstvo v tem delu
                  zelo pomembno in tudi odgovorno nalogo, ki jo bo toliko lažje opravljalo, kolikor
                  bolj dober bo zakon, ki bo tudi dosežen, ki bo sprejet tudi z dovolj solidno
                  večino. To bo podlaga za to, da bo tožilstvo lahko svoje delo opravljalo
                  neobremenjeno, ga opravljalo tudi tako, kot si predstavljamo mnogo pomembnega
                  segmenta oblasti v Republiki Sloveniji. Hvala lepa.</p>
            </sp>
            <sp xml:id="SDZ1-Redna-17-1994-01-26.sp92">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Janez Podobnik ima besedo za poslansko skupino Slovenske
                  ljudske stranke.</p>
            </sp>
            <sp xml:id="SDZ1-Redna-17-1994-01-26.sp93">
               <speaker>JANEZ PODOBNIK:</speaker>
               <p>Spoštovane poslanke in poslanci. Gospod podpredsednik. Poslanska skupina Slovenske
                  ljudske stranke je pričakovala, da bo novi zakon o državnem tožilstvu uveljavil
                  tak položaj in organiziranost državnega tožilstva, kot ga uveljavlja nova ustava.
                  Izhodišče nam je bilo nova ustava. Pričakovali smo, da bodo postavljena taka
                  izhodišča, ki bodo omogočila prvič, večjo učinkovitost državnega tožilstva,
                  predvsem v uresničevanju ustavnih in zakonskih pooblastil. To je možno ob takih
                  rešitvah, ki v ustavnih okvirih uveljavijo državno tožilstvo kot samostojen in od
                  drugih državnih struktur neodvisen organ. Žal, predlagani zakon teh usmeritev ne
                  omogoča. Zato ga v poslanski skupini Slovenske ljudske stranke ne podpiramo.</p>
               <p>Ponovil bi, da nam je bilo stališče, osnovno gledanje na problematiko državnega
                  tožilstva naslednje. Državno tožilstvo mora biti strogo ločeno od uprave. Lahko
                  izvršuje svoje naloge, če je vezano na ustavo in zakonodajo. Vsako vmešavanje v
                  dejavnost državnega tožilstva je po našem mnenju nezdružljivo z zahtevo po njegovi
                  neodvisnosti, ki mora biti razumljena na podoben način, kakor neodvisnost
                  sodišč.</p>
               <p>Nenazadnje, ko podpiramo, da bi bilo državno tožilstvo vezano na zakonodajni
                  organ, to se pravi na parlament, to utemeljujemo tudi s tem, po našem mnenju, ima
                  mandat lahko v osnovi samo tisti, ki je izvoljen v parlamentu. Obžalujemo, da v
                  razpravi ob pripravah na ta zakon ni prišlo do potrebne javne in strokovne
                  konfrontacije mnenj, ki bi te osnovne dileme razčistila tudi na strokovnem nivoju
                  in ne samo na političnem.</p>
               <p>Imamo nekaj vprašanj ob tem zakonu. Dovolite, da jih na kratko navedem. Še vedno,
                  po našem mnenju, ni bilo odgovorjeno na osnovno vprašanje, ali je osnovna intenca
                  tega zakona v skladu z ustavo. To je naše vprašanje.</p>
               <p>Drugo vprašanje, ki ga imamo je, na kakšen način in s katerimi mehanizmi je bilo k
                  vsebinski pripravi tega zakona povabljeno sedanje Republiško javno tožilstvo
                  oziroma ali je bilo sploh povabljeno. Sprašujemo se, glede na 136. člen, ki govori
                  o nezdružljivosti funkcij državnega tožilca, to pa je povsem enaka dikcija, kot
                  govori za nezdružljivost funkcije sodnika. Mar to ne govori o ustavni neodvisnosti
                  institucije državnega tožilstva. Zato predlagamo, da Državni zbor ne sprejme 1.
                  točke stališč in sklepov, ki govori, da je predlog zakona o državnem tožilstvu v
                  prvi obravnavi, da se ga sprejme kot primerno podlago za pripravo zakona za drugo
                  obravnavo. Po našem mnenju ni primeren za sprejem in ga zato ne bomo podprli.
                  Hvala lepa.</p>
            </sp>
            <sp xml:id="SDZ1-Redna-17-1994-01-26.sp94">
               <speaker>PODPREDSEDNIK DR. LEV KREFT:</speaker>
               <p>Hvala lepa. Smo pri razpravah poslanskih skupin. Želi še kdo v imenu poslanskih
                  skupin besedo? Prosim gospod Berlič, v imenu poslanske skupine Liberalnih
                  demokratov.</p>
            </sp>
            <sp xml:id="SDZ1-Redna-17-1994-01-26.sp95">
               <speaker>GABRIJEL BERLIČ:</speaker>
               <p>Jasno je, da smo v naši poslanski skupini predlogu zakona o državnem tožilstvu
                  posvetili precejšnjo pozornost, še zlasti potem, ko so se v delu strokovne in
                  politične javnosti pojavili ugovori, češ da je umestitev državnega tožilstva, tako
                  kot jo predvideva ta zakon, neustavna.</p>
               <p>Soočanje predlaganih rešitev z ureditvijo po primerljivih državah pa je pokazalo,
                  da so dvomi odveč. Do enakega zaključka je prišla tudi stroka. Sodne veje oblasti
                  iz 3. člena ustave se je, hote ali nehote, vsekakor pa zmotno enačilo s pojmom
                  pravosodja v najširšem smislu te besede. Strokovnjaki Pravne fakultete v Ljubljani
                  so s primerjalno analizo in zlasti s pojasnitvijo zgodovinskega razvoja teorij o
                  delitvi oblasti v večini parlamentarnih demokracij o predlagani rešitvi dali tudi
                  strokovno teoretične temelje.</p>
               <p>Vloga tožilca v kazenskem postopku bo drugačna od vloge, ki jo je imel do sedaj.
                  Zato v poslanski skupini podpiramo stališča Odbora za notranjo politiko in
                  pravosodje, da naj se druga obravnava tega zakona opravi sočasno z obravnavo
                  zakona o kazenskem postopku. Ta bo glede na sklep tega zbora, da se  načelo
                  kontradiktornosti, kot temeljno načelo vgradi v ta zakon, drugače opredelijo vloge
                  udeležencev v kazenskem postopku in s tem tudi državnega tožilca. Torej, zakon
                  podpiramo v vseh njegovih bistvenih elementih in prav tako predlagane sklepe in
                  stališča matičnega delovnega telesa.</p>
            </sp>
            <sp xml:id="SDZ1-Redna-17-1994-01-26.sp96">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še katera od poslanskih skupin besedo? Prosim, gospod dr. Jože
                  Pučnik, izvolite za poslansko skupino Slovenskih socialnih demokratov.</p>
            </sp>
            <sp xml:id="SDZ1-Redna-17-1994-01-26.sp97">
               <speaker>DR. JOŽE PUČNIK:</speaker>
               <p>Spoštovani! V naši poslanski skupini  smo se pogovarjali o teh problemih in smo
                  ugotovili naslednje: zavedamo se, kakor tudi drugi kolegi in kakor je tudi
                  poročevalec komisije poudaril, da je to zelo komplicirano strokovno vprašanje.
                  Druga stvar, ki smo jo ugotovili, da mi tukaj tudi s tem zakonom izpopolnjujemo
                  nek sistem, ki mora biti konsistenten. Tretja stvar, ki se nam zdi tukaj važna in
                  bi jo rad posebej poudaril je to, da menimo, da v naši konkretni situaciji danes,
                  neodvisno od uvajanja konsistentnega sistema, moramo upoštevati, da je vloga
                  Državnega zbora pri določanju prioritete zasledovanja kaznivih dejanj nujno
                  potrebna. Zato podpiramo stališče, ki je bilo tudi v odboru jasno povedano, da
                  Državni zbor dobi kompetence za določanje prednostnega obravnavanja določenih
                  kategorij kaznivih dejanj. To je seveda mišljeno v tem smislu kot izjema, če gre
                  za dejanja, ki dejansko državo v celoti na ta ali drugi način potencialno
                  ogrožajo.</p>
               <p>Druga stvar, ki se mi zdi važna, Državni zbor bi moral ohraniti kompetence nad
                  delom, vsaj nad delom personalne politike. Glavnega javnega tožilca in višje javne
                  tožilce bi po našem prepričanju moral imenovati Državni zbor. Kako je z drugimi
                  tožilci, to je seveda stvar, kako bi tukaj našli ustrezno rešitev.</p>
               <p>In še kot zadnjo pripombo. Strinjamo se z tistim mnenjem, da tudi javno tožilstvo
                  mora dobiti ustrezno avtonomijo. Glavni javni tožilec mora imeti kompetence, da
                  ureja ta sektor, še posebej zato, ker bi po tej naši predstavi direktno odgovarjal
                  Državnemu zboru. In če mi od glavnega javnega tožilca zahtevamo, da odgovarja
                  Državnemu zboru, mora imeti tudi kompetence, da ureja probleme na svojem področju.
                  To pomeni, mi vidimo tukaj  kompromisno rešitev med temi različnimi možnimi modeli
                  v tem, da bi Državni zbor imenoval glavnega javnega tožilca in višje tožilce. V
                  tem smislu bomo mi opredeljevali naše stališče do tega zakona. Mislimo, da je
                  mogoče ta zakon toliko izpopolniti, da bi ga precizirali v drugi obravnavi. Hvala
                  lepa.</p>
            </sp>
            <sp xml:id="SDZ1-Redna-17-1994-01-26.sp98">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo v imenu poslanskih skupin? Ugotavljam, da nihče in ker je
                  ura že pozna, ne bom odpiral razprave poslank in poslancev.</p>
               <p>Prekinjamo sejo do 16.00 ure, ko bo sejo vodil gospod dr. Vladimir Topler.</p>
            </sp>
            <stage type="time">(Seja je bila prekinjena ob 14.00 uri in se je nadaljevala ob 16.09
               uri.)</stage>
            <sp xml:id="SDZ1-Redna-17-1994-01-26.sp99">
               <speaker>PODPREDSEDNIK VLADIMIR TOPLER:</speaker>
               <p>Spoštovani kolegi, nadaljujemo popoldanski del seje. Za popoldanski del seje sta
                  se opravičila gospa Lukačeva in gospod Pucko za eno uro. Prosim, da v dvorani
                  najprej ugotovimo prisotnost.</p>
               <p>Prisotnih je 49 poslank in poslancev. Zbor je sklepčen. Sejo nadaljujemo.</p>
               <p>Smo pri <title>33. TOČKI DNEVNEGA REDA, PREDLOG ZAKONA O DRŽAVNEM TOŽILSTVU, PRVA
                     OBRAVNAVA</title>.</p>
               <p>Ali kdo želi besedo od poslancev in poslank?</p>
               <p>Gospod Černelič, prosim.</p>
            </sp>
            <sp xml:id="SDZ1-Redna-17-1994-01-26.sp100">
               <speaker>FRANC ČERNELIČ:</speaker>
               <p>Spoštovani predsedujoči, poslanke in poslanci! Stroka mi ne dovoljuje, da bi šel v
                  vsebino tega zakona. To bom moral prepustiti drugim. Imam pripombo na
                  organizacijski del. Menim, da mora predlagatelj pripraviti in v zakonu omogočiti
                  možnosti, da se tudi glede na novo regionalizacijo omogoči dodatno več višjih
                  državnih tožilstev oziroma okrožnih tožilstev. Vkolikor je meni znano, sem
                  povprašal, je pripad na nekaterih delih tako velik - če je strokovni izraz tudi
                  pripad - pravniki pravijo, da je dovolj velik, da bi bilo potrebno sodstvo tudi
                  nekoliko reorganizirati in omogočiti najprej, da se ta del "neugodnega" približa
                  občanu, kršitelju ali tistemu, ki toži. S tem v zvezi tudi tožilstvo.</p>
               <p>Predlagam, v 44. členu oziroma v 46. členu je možno, da se ustanovi zunanji
                  oddelek. Predlagatelj bi moral upoštevati tudi možnosti organizacije višjega ali
                  okrožnega tožilstva z dodatnim sklepom. V nekaterih členih zakona naj bi bila
                  predvidena taka možnost. Hvala lepa.</p>
            </sp>
            <sp xml:id="SDZ1-Redna-17-1994-01-26.sp101">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod minister Kozinc.</p>
            </sp>
            <sp xml:id="SDZ1-Redna-17-1994-01-26.sp102">
               <speaker>MIHA KOZINC:</speaker>
               <p>Hvala lepa za besedo. Spoštovane poslanke, spoštovani poslanci!</p>
               <p>Žal mi je, da dr. Podobnika ne vidim v dvorani. Zastavil je tri vprašanja in bi mu
                  sedaj odgovoril nanje. Odgovoril bom na ta vprašanja vsem vam.</p>
               <p>Prvo vprašanje je bilo, da koncept tak, kakršen je, zakon o tožilstvu ni v skladu
                  z ustavo. Vsi ste prejeli mnenje ustavne katedre Pravne fakultete v Ljubljani. Res
                  ne vem več, kaj bi še lahko predložili poslancem, kot dokaz tega, da je zakon v
                  skladu z ustavnim konceptom.</p>
               <p>Drugo vprašanje je bilo, da ga zanima, zakaj pri tem zakonu ni sodeloval oziroma
                  niso sodelovali predstavniki Republiškega javnega tožilstva. To vprašanje že daje
                  odgovor, kot da pri pripravi tega zakona ti predstavniki niso sodelovali. To ne
                  drži. Pri pripravi tega zakona je iz Republiškega javnega tožilstva sodeloval mag.
                  Fridel in je tudi pripravljal ta zakon, poleg še drugih višjih javnih tožilcev, ki
                  so delali v tej skupini.</p>
               <p>Ravno tako je bil zakon poslan vsem tožilstvom v Sloveniji. Pripombe, ki so jih
                  poslali so bile deloma upoštevane tiste, ki so se lahko vključile sistemsko v
                  zakon.</p>
               <p>Tretje vprašanje je bilo, da je državno tožilstvo po ustavi samostojni in
                  neodvisni organ, in se ga ne da umestiti nikamor. To je bil odgovor pod prvo
                  vprašanje. Mnenje ustavne katedre je priloženo in ga ne bi več ponavljal, bi se
                  samo na njega skliceval. Vsi ste ga dobili in vsi ga lahko preberete. Vidite
                  lahko, kakšen je ustavni položaj glede na delitev oblasti tožilstva.</p>
               <p>Zadnja pripomba je bila dana glede mreže in organizacije tožilstev. Poudaril bi
                  to, da se tožilstva - okrožno, višje prilagajata mreži in organizaciji sodišč.
                  Kjer je okrožno sodišče, tam je tudi okrožno tožilstvo. Kjer je višje sodišče, tam
                  je višje tožilstvo. Ti dve mreži morata biti komplementarni. Zakon je koncipiran
                  tako, da je v skladu z zakonom o rednih sodiščih, prilagojen organizaciji rednih
                  sodišč. Tožilstva se vežejo na sodišča. Hvala lepa.</p>
            </sp>
            <sp xml:id="SDZ1-Redna-17-1994-01-26.sp103">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu ministru. Želi še kdo besedo? Prosim, gospod Izidor Rejc. Potem
                  pa gospod Zagožen.</p>
            </sp>
            <sp xml:id="SDZ1-Redna-17-1994-01-26.sp104">
               <speaker>IZIDOR REJC:</speaker>
               <p>Spoštovani podpredsednik, gospe in gospodje!</p>
               <p>Bom zelo kratek. Moje gledanje na omenjeni predlog zakona je tako, da se vidi, da
                  bi nekaj radi naredili, pa ne vemo kaj bi.</p>
               <p>Ko berem oz., ko sem bral 1. člen, ki je nedvoumen in pravi, da opravlja svoje
                  naloge na podlagi ustave in zakona - tu se drugi odstavek seveda nadaljuje - in v
                  skladu z navodili, ki so seveda dani po določilih tega zakona. Se pravi, tu se pa
                  seveda oddalji od tega namena. Jaz bi seveda to zadrego, ki je sedaj v zraku,
                  edino tako rešil, da se spremeni naslov, da je to zakon o vladnem tožilcu.
                  Hvala.</p>
            </sp>
            <sp xml:id="SDZ1-Redna-17-1994-01-26.sp105">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Zagožen, prosim.</p>
            </sp>
            <sp xml:id="SDZ1-Redna-17-1994-01-26.sp106">
               <speaker>DR. FRANC ZAGOŽEN:</speaker>
               <p>Spoštovani zbor! S stališčem gospoda Rejca se strinjam. Mislim, da je potrebno
                  spremeniti koncept zakona. Res je državno tožilstvo del izvršilne oblasti pri tej
                  delitvi na zakonodajno, sodno in izvršno oblast, ampak po svoje tudi del
                  pravosodja in navsezadnje včasih opravlja tudi del sodne funkcije državni tožilec,
                  ki se odloča o tem, ali bo šel v sodni pregon ali ne. Menim, da te vrste izvršna
                  oblast, kot je državno tožilstvo, ne more biti politična izvršna oblast in
                  neodvisna in mora biti neodvisna od Vlade, ki je politična izvršna oblast. Zaradi
                  tega menimo v naši poslanski skupini, da je potrebno zakon drugače koncepirati,
                  državno tožilstvo narediti kar se da neodvisno od Vlade in pravosodnega
                  ministrstva, skratka, od dnevne politike. Argument za to je tudi med drugim
                  imenovanje državnih tožilcev za trajni mandat, kar po naši oceni stori lahko samo
                  Državni zbor in ne Vlada ali minister. Samo takšen status Državnega tožilca bi
                  zagotavljal, da je to samostojen in neodvisen organ, državni organ, ki izvršuje
                  seveda zakonodajo na svojem področju.</p>
               <p>Zaradi tega vlagamo predlog, da se predlog zakona o državnem tožilstvu zavrne in
                  pripravi nov. V kolikor ta predlog ne bi bil izglasovan, potem bi predlagali vsaj
                  spreminjevalni predlog, da se spremeni 2. točka stališč in sklepov, in sicer v tem
                  smislu, da se pristojnosti za notranjo organizacijo in poslovanje tožilstva od
                  Vlade in ministra prenesejo na državnega tožilca. Pristojnosti za imenovanje in
                  razrešitev tožilcev pa na Državni zbor. Taka zavezujoča opredelitev Državnega
                  zbora, ki bi predlagatelju nalagala, da spremeni koncept zakona do druge</p>
               <p>obravnave, bi kvečjemu nas zadovoljevala, da bi lahko glasovali za predlog.
                  Hvala.</p>
            </sp>
            <sp xml:id="SDZ1-Redna-17-1994-01-26.sp107">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Podobnik.</p>
            </sp>
            <sp xml:id="SDZ1-Redna-17-1994-01-26.sp108">
               <speaker>JANEZ PODOBNIK:</speaker>
               <p>Gospod podpredsednik, poslanke in poslanci! Zahvaljujem se za nekatere odgovore,
                  ki mi jih dal gospod minister na nekatera vprašanja, ki sem jih izpostavil v
                  prejšnjem nastopu. Ker kot član poslanske skupine nisem izrabil priložnosti, da bi
                  polemiziral, mi dovolite, da to sedaj storim. Najprej bi poudaril, da v gradivu
                  pogrešamo italijansko primerjalno ureditev. Če gledamo dikcijo tega zakona, potem
                  sem prepričan - osebno sem prepričan, da niti teoretično, kaj pa šele praktično se
                  v Sloveniji ne bo rodil slovenski "di Pietro" - in to je glavni problem tega
                  zakona. Kajti potrebujemo slovenskega "di Pietra". Trdno sem prepričan, da se ne
                  zavedamo tveganosti, usodnosti in nepremišljenosti te odločitve, ki jo danes tu
                  sprejemamo.</p>
               <p>Poglejte! Apeliral bi na vse tiste razpravljalce, ki ste nekako iskali kompromis.
                  Spoštovani kolegi, pri tem zakonu tukaj kompromisa ni! Kajti kompromis pri
                  temeljni odločitvi, na katero institucijo, na katero vejo oblasti vezati državno
                  tožilstvo, tukaj kompromisa ni. Seveda podpiram tiste rešitve, o katerih je
                  govoril dr. Pučnik, da bi dali čim večjo pristojnost Državnemu zboru, ko bo
                  prednostno dajal usmeritve. V redu! Toda temeljna usmeritev, ki bo govorila o
                  samostojnosti in neodvisnosti državnega tožilstva, mora biti osnovna vsebina
                  zakona. Tukaj ni kompromisa.</p>
               <p>In še enkrat bi poudaril, da se bojim, da se ne zavedamo, da bomo naredili državno
                  tožilstvo eminenten političen organ. Kajti s predlagano vezanostjo na Vlado in na
                  ministra za pravosodje - tu nikakor ne mislim samo gospoda Kozinca, to je zakon,
                  ki ga sprejemamo za vrsto let naprej - pri čemer je razumljivo, da je Vlada
                  politični organ, da je minister po zakonu o vladi politična oseba, bomo s tem
                  zakonom neposredno uvedli koncept, da državno tožilstvo postane politični organ.
                  Apeliram, da o tem razmislimo in ponovno predlagam, da dobimo tudi pisno stališče
                  slovenskih javnih tožilcev oz. slovenskega javnega tožilca. Hvala lepa.</p>
            </sp>
            <sp xml:id="SDZ1-Redna-17-1994-01-26.sp109">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo ima gospod minister Kozinc. Izvolite.</p>
            </sp>
            <sp xml:id="SDZ1-Redna-17-1994-01-26.sp110">
               <speaker>MIHA KOZINC:</speaker>
               <p>Vesel sem, da je dr. Zagožen spoznal, da je tožilstvo del izvršilne oblasti, kot
                  je sam povedal. Kajti tožilstvo je in bo zgolj samo del izvršilne oblasti glede na
                  ustavno delitev, kakršna je v tej ustavi. Dr. Podobnik je rekel, da pogreša
                  italijansko ureditev, ki je bila v tem primerjalnem pregledu. Želel bi poudariti,
                  da v Italiji ni tožilstva kot tožilstva, temveč deluje sistem enotne magistrature,
                  kar je seveda popolnoma drugačen organ in drugače urejen kot je tukaj. Še bolj
                  vesel pa sem, ko slišim, da se vsi borite za to, da tožilstvo ne bi bilo vezano na
                  Vlado, s tem pa na dnevno politiko, kajti Vlada je politični organ. Ja, kaj pa je
                  drugega, kot politični organ, Državni zbor? Kaj v Državnem zboru ne sedijo
                  politiki? V bistvu je stvar popolnoma ista, samo ustavno je to, da je tožilstvo
                  del izvršilne oblasti in seveda tja tudi sodi. Vsakršna drugačna ustavna delitev
                  poruši koncept trojne delitve oblasti. In tu vsaj zame osebno in po mnenjih, ki
                  smo jih pridobili, vidim, da tudi za ustavno-pravne pravnike ni nikakršne dileme:
                  tožilstvo sodi bliže izvršilni oblasti.</p>
               <p>Že prej sem poudaril, da je v konkretnih zadevah tožilec popolnoma neodvisen,
                  samostojen, vezan na zakon, ustavo in navodilo višjega tožilca. Prej je bilo
                  rečeno, da bi moral zakon imeti naslov "Vladno tožilstvo". Še enkrat poudarjam, da
                  Vlada po konceptu zakona, ki je predložen, lahko daje zgolj generalne usmeritve o
                  prednostnem obravnavanju zadev, ne pa o delu na in v konkretnih zadevah. Ne vem,
                  več kot to, da se zakon prebere in da se vidi 61. člen, kdaj lahko daje Vlada ta
                  navodila - več kot to ne morem povedati, ker to notri jasno piše.</p>
               <p>Tudi predlog, ki je bil sprejet na Odboru za notranjo politiko in pravosodje, gre
                  v to smer, da bi ta navodila lahko dajal Državni zbor. Prav, lahko se zakon tudi
                  tako koncipira, da ta generalna navodila daje Državni zbor. Kako se bo pa potem ta
                  zakon imenoval? Tako, da Vlada v konkretnih zadevah nima nikakršne pravice dajanja
                  nikakršnih navodil. Zato je vse drugo, kar se govori, enostavno zavajanje, ker
                  tega drugega v zakonu ni. Meni je žal, da se je ta tema spolitizirala, ker gre
                  tukaj zgolj in samo za strokovna vprašanja, za vprašanja pravne stroke in kako in
                  kam umestiti tožilstvo. Kajti, kot sem že rekel, vsak tožilec mora, tako kot vsak
                  minister, delati po ustavi in zakonu. In tukaj zadaj ni in ne sme biti nikakršne
                  politike. In ne glede na to, kdo bo minister, kdaj bo minister, kdo bo Vlada,
                  kakšna bo Vlada - delati je pač treba po ustavi in zakonu. Vsakršne druge bojazni
                  so - vsaj kar se mene tiče - popolnoma odveč in popolnoma deplasirane. Zakon je
                  popolnoma jasen.</p>
               <p>In zato predlagam, da se sprejme tak zakon, kakršen je bil predložen. Hvala
                  lepa.</p>
            </sp>
            <sp xml:id="SDZ1-Redna-17-1994-01-26.sp111">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Zagožen.</p>
            </sp>
            <sp xml:id="SDZ1-Redna-17-1994-01-26.sp112">
               <speaker>DR. FRANC ZAGOŽEN:</speaker>
               <p>Spoštovani zbor! Nisem zadovoljen s tem, da gospod Kozinc takole izkorišča moje
                  opredelitve. Posebej sem poudaril, da državni tožilec ni politična oblast in ne
                  sme biti in zato tudi ni primerno, da državne tožilce imenuje samo Vlada. Res je,
                  da je Državni zbor politični organ; ampak v Državnem zboru so zastopani vsi
                  politični interesi, kot so se izkazali na volitvah, medtem ko za Vlado to nikoli
                  ne velja. In mi imamo take zgodovinske izkušnje, da ni ravno najbolj primerno, če
                  tožilstvo postane politična izvršna oblast.</p>
               <p>Poleg tega mislim, da primerjava z nekaterimi ureditvami v sosednjih državah, npr.
                  tudi v Avstriji, ni čisto sprejemljiva zaradi nekoliko različne njihove in naše
                  državne tradicije in zgodovine. V več kot sto letih podobne pravne ureditve v
                  Avstriji so se seveda izdelali mehanizmi izbora državnih tožilcev, ki
                  zagotavljajo, da njihovo državno tožilstvo deluje kot nepolitičen izvršni organ,
                  ki skrbi za pregon kaznivih dejanj, pa tudi za varovanje zakonitosti in reda. Naše
                  izkušnje so drugačne. O njih ne bi veliko govoril, mislim pa, da se strinjamo, da
                  se kaj podobnega ne sme več zgoditi. Tudi danes je že bil dan predlog, na primer,
                  da bi tisti javni tožilci, ki so sodelovali v političnih procesih, ne mogli biti
                  po novem zakonu izbrani za državne tožilce in te funkcije opravljati. Torej so to
                  dejstva, ki so se dogajala in to bi radi preprečili prav z drugačnim statusom
                  državnega tožilstva, da ni v celoti odvisno od Vlade in tudi od sprememb v Vladi,
                  ampak, da je izbor državnih tožilcev zaupan veliko bolj politično stabilnemu
                  organu - to je Državnemu zboru. Hvala.</p>
            </sp>
            <sp xml:id="SDZ1-Redna-17-1994-01-26.sp113">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo ima gospod minister.</p>
            </sp>
            <sp xml:id="SDZ1-Redna-17-1994-01-26.sp114">
               <speaker>MIHA KOZINC:</speaker>
               <p>To, kar je sedaj na koncu povedal dr. Zagožen, da je izbor državnih tožilcev
                  prepuščen zgolj in samo Vladi, ne drži. V zakonu jasno piše, da gre za generalnega
                  državnega tožilca - na predlog Vlade - imenuje Državni zbor. Torej, je izbor
                  generalnega državnega tožilca, se pravi vrha tožilske oblasti, prepuščen Državnemu
                  zboru.</p>
               <p>Po dikciji zakona je generalni državni tožilec tudi predsednik personalne
                  komisije, ki predlaga oz. daje mnenje k imenovanju oz. k izboru in listi tožilcev,
                  ki bodo imenovani na nižjem nivoju. S tem je generalnemu državnemu tožilcu, ki je
                  imenovan s strani Državnega zbora, dana možnost vpliva na kadrovsko politiko
                  tožilstva.</p>
               <p>Prav tako ne drži, kot je povedal dr. Zagožen, da gre v Avstriji za staro
                  ureditev. V uvodni besedi sem povedal, da zakon o tožilstvu Republike Avstrije
                  datira v 1986 leto. Ne v 1886 leto, ampak 1986; se pravi zakon, ki je star osem
                  let. Ne gre za 150 let ali starejše ureditve. Zakon je bil takrat postavljen in
                  sprejet. Kar  se pa tiče glede italijanske ureditve - sem povedal - bi lahko še
                  teoretično razlagal, kako je bila italijanska ustava za začetek kopija francoske
                  ustave, ki je bila potem prevzeta in seveda tudi sistem enotne magistrukture, in
                  ravno zaradi delovanja le-tega je povzet francoski model v primerjalno-pravni
                  pregled, ki je tukaj dan.</p>
               <p>Skratka, več že ne vem, kaj bi povedal. Zakon se mi zdi popolnoma jasen in
                  popolnoma jasno opredeljuje tudi tožilstvo. Hvala lepa.</p>
            </sp>
            <sp xml:id="SDZ1-Redna-17-1994-01-26.sp115">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospa Skuk.</p>
            </sp>
            <sp xml:id="SDZ1-Redna-17-1994-01-26.sp116">
               <speaker>NADA SKUK:</speaker>
               <p>Hvala za besedo! Spoštovane kolegice in kolegi! Meni je prav žal, da nismo imeli
                  časa, da bi opravili javno razpravo oz. javno zbiranje mnenj k tem zakonom, tako o
                  kazenskem postopku kot o državnem tožilstvu. Mislim, da so to zelo pomembni
                  sistemski zakoni, poslanci v tej naglici in tej hitrosti obravnave predpisov si
                  tudi težko priskrbimo strokovna mnenja. Kot pa vidite, so zelo različna in tudi
                  zelo nasprotujoča. Kljub temu imamo nekaj oprijemljivih stališč, ki se jih lahko
                  držimo, in sicer jasno, kot je v stališčih in sklepih Odbora za pravosodje
                  navedeno, smo določili, da zakon o kazenskem postopku in zakon o državnem
                  tožilstvu obravnavamo sočasno oz. skladno, ker menimo, da je to povezano.
                  Predlagala bom, da se dopolni 5. točka stališč in sklepov, da bomo s tem
                  zagotovili, da se - kot sem že rekla - ta zakonodaja oblikuje skladno, in sicer bi
                  predlagala, da se v 5. točki za "piko" oz. da se črta "pika" in se stavek
                  nadaljuje tako: "... pri tem naj upošteva stališča, sprejeta pri prvi obravnavi
                  zakona o kazenskem postopku ter temu prilagodi vlogo tožilca."</p>
               <p>Kot veste, smo pri razpravi o zakonu o kazenskem postopku sprejeli stališča, v
                  katerih je določeno, da naj se načela kontradiktornosti vnese v ta postopek.
                  Seveda je potem stroka kritizirala, da čistega načela kontradiktornosti ne moremo
                  takoj vnesti v to zakonodajo, vendar - kot mi je znano - bo to vnešeno kot se da
                  najbolje. Mislim, da je treba tudi pri zakonu o tožilstvu to že upoštevati. Želela
                  bi opozoriti na to, da naj bi - tako kot minister Kozinc zagotavlja, da je
                  tožilstvo neodvisno - zagotovili v tem zakonu, s tem da bi v stališča odbora
                  dodala novo 7. točko. <stage>(Jaz sem to na hitro napisala, upam da bo dovolj
                     jasno!)</stage>: "Predlagatelj naj v poglavju zakona - to je peto poglavje -
                  oblikuje določbe tako, da bodo zagotavljale  neodvisnost tožilstva v konkretnih
                  zadevah."</p>
               <p>To sem nekako dobila podporo v razpravi k novim predpisom, in sicer mag. Zlatko
                  Dežman je mnenja, da naj bi državno tožilstvo obdržalo bodoče vsaj tolikšno mero
                  neodvisnosti, kot jo je imelo do zdaj, kajti tudi državno tožilstvo morajo, tako
                  kot sodišče, zavezovati le zakoni, pravila stroke ter poklicna etika. V tem
                  poglavju, ki sem ga omenila je v nekaj členih, se pravi v 56., 57. in 61. - nekako
                  tožilec dolžan dajati, poročati za posamezne vrste zadev in tudi v samem 61. členu
                  je naravnano, naj bo vezano na Vlado. Sicer je pa odbor predlagal, da bi ga vezali
                  pri dajanju splošnih navodil na Državni zbor. Verjetno bi bila najčistejša
                  rešitev, da je pa neodvisno pri konkretnih zadevah. Minister za pravosodje pač ima
                  pristojnosti, kot mu gredo, sama uprava in kadri pa so pod pristojnostjo
                  generalnega tožilca.</p>
               <p>Vložila bi dva amandmaja na ta stališča - če dovolite, imam na roko napisano -
                  Hvala lepa.</p>
            </sp>
            <sp xml:id="SDZ1-Redna-17-1994-01-26.sp117">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod minister ima besedo.</p>
            </sp>
            <sp xml:id="SDZ1-Redna-17-1994-01-26.sp118">
               <speaker>MIHA KOZINC:</speaker>
               <p>Zdaj smo pri tem, deloma spornem 61. členu, ki govori o navodilih Vlade, ki jih
                  daje tožilstvu. Bi želel povedati tako, da je sestavljalec zakona - se pravi
                  Ministrstvo za pravosodje - ta 61. člen oblikovalo v variantni obliki, kjer je
                  bila ta, da daje Vlada splošna navodila glede prednostnega obravnavanja določenih
                  vrst zadev in usmerne politike pregona, navedeno kot v varianti.</p>
               <p>Odbor za državno ureditev in javno upravo, ki ga vodi gospod Bizjak, je na njegovo
                  zahtevo in na zahtevo gospoda Peterleta to uvrstil kot prvotni tekst. Se pa
                  strinjam, da bi bil ta tekst tudi lahko izbrisan. Hvala.</p>
            </sp>
            <sp xml:id="SDZ1-Redna-17-1994-01-26.sp119">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Podobnik ima besedo.</p>
            </sp>
            <sp xml:id="SDZ1-Redna-17-1994-01-26.sp120">
               <speaker>JANEZ PODOBNIK:</speaker>
               <p>Spoštovani! Glede na nekatere razprave kolegov pred menoj bi ponovno predlagal
                  procuderalni sklep, da prekinemo razpravo in da matično delovno telo v skladu s
                  poslovnikom skliče javno predstavitev mnenj.</p>
               <p>Če na kratko utemeljim svoj predlog. V Pravni praksi iz 13. januarja letos, sta
                  dva strokovnjaka mag. Zlatko Dežman in mag. Zvonko Fišer predstavila zelo drugačne
                  poglede, kot jih je danes tukaj predstavljal gospod minister. Bilo bi korektno, da
                  Državni zbor, preden odloča in da zakonu zelo luč v prvi obravnavi, počaka, da
                  skličemo javno predstavitev mnenj, na kateri omogočimo, da slovenska strokovna
                  javnost, predvsem tuji javni tožilci, oba sta uveljavljena slovenska tožilca,
                  slišita nasprotno mnenje. To je eno od osnovnih načel parlamentarizma in
                  pričakujem, da bo predlog sprejet. Vložil ga bom tudi pisno.</p>
            </sp>
            <sp xml:id="SDZ1-Redna-17-1994-01-26.sp121">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Podobnik. Moram vas opozoriti, da po poslovniku to ni mogoče.
                  Po 185. členu na koncu prve obravnave zakon sprejmemo ali ne sprejmemo. Sprejmemo
                  stališča in sklepe. Najprej glasujemo o sklepih in stališčih, ki jih da matično
                  delovno telo.</p>
               <p>Prosim, gospod minister.</p>
            </sp>
            <sp xml:id="SDZ1-Redna-17-1994-01-26.sp122">
               <speaker>MIHA KOZINC:</speaker>
               <p>Dopolnil bi dr. Podobnika. Magister Dežman ni tožilec, ampak je vodja kazenskega
                  oddelka enote sodišča v Mariboru. Toliko, da ne bi bilo kakšne dileme. Mag. Fišer
                  je res tožilec, če je gospod Podobnik preštudiral njegov napis, bi ga prosil, da
                  še ta petek prebere odgovor Ministrstva za pravosodje na te njegove trditve.
                  Popolnoma razumljivo je, da tožilci zahtevajo za sebe tak status, ki so ga imeli
                  do sedaj. Kdo bo dal od sebe kakšne pravice, ki jih ima? Kakšno je bilo stanje, je
                  povedal na začetku gospod Pukl. Popolnoma jih razumem, človeško je razumljivo, da
                  se borijo za svoj absolutno neodvisni status,  kot so ga imeli do sedaj, da ne
                  odgovarjajo praktično nikomur za svoje delo. Nekomu je potrebno biti pri tej
                  delitvi oblasti ne podrejen, ampak nekomu je potrebno odgovarjati za delo, ki se
                  opravlja. Sedaj bi to bila Vlada, ki bi imela določene ingirence pri tem delu
                  tožilstva. Tega sedaj ni. V Državnem zboru, prej je bila debate glede drugega
                  zakona, ko je gospod Kopač govoril o disperziji odgovornosti, ko pride do tega, da
                  se v Državnem zboru izgubi in se nikomur ne da ukvarjati s temi drobnimi
                  vprašanji. To bi prišlo do izraza tudi v teh vprašanjih.</p>
               <p>Tožilstvo je potrebno umestiti, kot je popolnoma pravilno ugotovil dr. Zagožen, da
                  je bližje izvršilni oblasti kot pa kateri koli drugi, da je priključeno k
                  izvršilni oblasti. Hvala lepa.</p>
            </sp>
            <sp xml:id="SDZ1-Redna-17-1994-01-26.sp123">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj ima procuderalno.</p>
            </sp>
            <sp xml:id="SDZ1-Redna-17-1994-01-26.sp124">
               <speaker>ŽARKO PREGELJ:</speaker>
               <p>Spoštovani! Prekinitev obravnave je možna po 179. členu. Res, da je matično
                  delovno telo podalo</p>
               <p>mnenje. Glede na diskusijo lahko zbor odloči, da je zadeva oziroma obravnavani
                  zakonski predlog nejasen in zahteva ponoven sestanek delovnega telesa in pripravo
                  ponovnega mnenja.</p>
               <p>Naš predlog, da se opravi javna predstavitev, je utemeljen  predvsem z dosedanjo
                  javno polemiko, kjer so stališča sedanjega republiškega javnega tožilca
                  diametralno nasprotna stališčem ministra, ki zakon predlaga in ga tukaj
                  zastopa.</p>
               <p>Ta pobuda je popolnoma umestna, procuderalno možna in je stvar odločitev zbora,
                  ali bo obravnavo prekinil in jo nadaljeval ali ne. Hvala.</p>
            </sp>
            <sp xml:id="SDZ1-Redna-17-1994-01-26.sp125">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Pregelj, vaš predlog je drugačen kot ga je predlagal gospod
                  Podobnik. Gospod Podobnik predlaga, da se opravi tudi javna predstavitev, kar  po
                  143. členu lahko predlaga matično delovno telo. Lahko dam zgolj proceduralni
                  predlog, da razpravo prekinemo in da matično delovno telo zavzame stališče. Samo
                  mislim, da nam je matično delovno telo svoje stališče in sklepe že posredovalo.
                  Prosim, gospod Pregelj. Prosim, da ne bomo začeli te seje proceduralno voditi. Če
                  imate predlog?</p>
            </sp>
            <sp xml:id="SDZ1-Redna-17-1994-01-26.sp126">
               <speaker>ŽARKO PREGELJ:</speaker>
               <p>Kar se tiče poslovnika, je tukaj več možnosti. Med drugim tudi ta, da lahko zgolj
                  četrtina članov matičnega delovnega telesa zahteva javno predstavitev mnenj in se
                  mora takrat organizirati.</p>
            </sp>
            <sp xml:id="SDZ1-Redna-17-1994-01-26.sp127">
               <speaker>PODPREDSEDNIK VLADIMIR TOPLER:</speaker>
               <p>Tega vam ne oporekam. To je Državni zbor, to ni matično delovno telo.</p>
            </sp>
            <sp xml:id="SDZ1-Redna-17-1994-01-26.sp128">
               <speaker>ŽARKO PREGELJ:</speaker>
               <p>Dovolite, da končam. Zato je verjetno naš predlog, da se prekine obravnava tega
                  zakonskega predloga lahko na mestu in se s tem omogoči tudi tej četrtini, da se
                  tako odloči. Mislim, da je prav, da daste to na glasovanje, se pravi, proceduralni
                  predlog, da se prekine obravnava te točke z namenom, da se pripravi javna
                  predstavitev mnenj. Jasno je, da to še ni obveza za matično telo. To se mora potem
                  matično delovno telo samo odločiti. Se pa mora, če se odloči četrtina njenih
                  članov.</p>
            </sp>
            <sp xml:id="SDZ1-Redna-17-1994-01-26.sp129">
               <speaker>PODPREDSEDNIK VLADIMIR TOPLER:</speaker>
               <p>Torej dajem ta proceduralni predlog. Prosim, gospod Potrč.</p>
            </sp>
            <sp xml:id="SDZ1-Redna-17-1994-01-26.sp130">
               <speaker>MIRAN POTRČ:</speaker>
               <p>Hvala lepa! Saj bo kombinacija. Rad bi rekel, da ne nameravam proceduralno
                  nasprotovati nobenim predlogom, ki imajo željo, da Državni zbor prve obravnave o
                  predlogu zakona o državnem tožilstvu ne bi opravil. Ker takšno pravico poslanci
                  imajo. Bi pa rad opozoril, da je več tistih, ki danes takšne predloge dajejo,
                  imelo še pred nekaj meseci izjemno veliko kritiko na dejstvo, da pač Državni zbor
                  in minister, kot predlagatelj, ni uspel pripeljati Državni zbor do tega, da bi
                  bilo mogoče prav na področju pravosodnega sistema v širšem smislu, se pravi na
                  področju organizacije sodišč, sodniške službe, državnega tožilstva in podobno,
                  priti do nove zakonodaje, ki bi bila skladna z našo ustavo. Rad bi opozoril, da
                  gre v tem primeru za enega od zakonov, ki ga skorajda izjemoma Državni zbor
                  obravnava po normalni proceduri. Dobili smo ga namreč v novembru in zdaj je konec
                  januarja, ko ga obravnavamo in smo ga, kdor je želel, kot poslanci lahko temeljito
                  obravnavali. Mnogi drugi gredo po proceduri, ki zahteva res zelo veliko
                  intenzivnost našega dela, da se lahko do njih dokopljemo. Rad bi opozoril, da smo
                  vsi imeli priložnost spremljati nekaj strokovnih, nekaj političnih, časopisnih,
                  televizijskih vprašanj in polemik in da je najbrž težko reči, da različna
                  strokovna mnenja niso predočena. So, obstajajo in najbrž ni to nič nenormalnega,
                  da obstojajo. Težko bi pa rekli, da gre tukaj za vprašanje, ker ti različni
                  strokovni pogledi in mnenja niso bila izražena in da zato, da bi jih mi slišali,
                  potrebujemo javno predstavitev mnenj. Verjetno mnogo novega ne bomo slišali.</p>
               <p>Danes smo pa dobili tudi kar zajetno gradivo, kjer so s svojim imenom in priimkom
                  nekateri profesorji Pravne fakultete pač predstavili svoj pogled na organizacijo
                  pravosodja. Zato  osebno menim, da ne gre za željo, da bi se poslanci Državnega
                  zbora seznanili z različnimi strokovnimi mnenji, ker je ta priložnost bila in
                  javna predstavitev mnenj ni nič drugega, kot seznaniti se z različnimi strokovnimi
                  predlogi, ampak, da gre za željo, da Državni zbor pač svoje naloge v prvi
                  obravnavi ne bi opravil in da bi sistem pravosodja, tako kritiziran, ker še ni
                  prilagojen novi ustavi, ostajal to še lep čas, ne vem v čigavo korist in iz
                  kakšnih političnih razlogov.</p>
               <p>Kar zadeva samo vsebino zakona, naj povem, da je mogoče k njemu imeti posamezna
                  vprašanja ali posamezne različne poglede in mnenja, vendar, da enostranske trditve
                  o tem, da ta zakon ne zagotavlja samostojnosti in neodvisnosti tožilca - od
                  državnega pa do njegovih namestnikov - v funkciji izvrševanja zakona, v konkretnem
                  postopku ni res. V tej funkciji je tožilec vezan izključno na ustavo in na zakon,
                  je samostojen, ima kadrovski postopek, v katerem tožilci in stroka predvsem
                  sodelujejo, ne pa politika, kar je najbrž prav in smo konec koncev to vpeljali
                  tudi pri sodnikih, in je imenovan doživljenjsko oz. je njegova funkcija trajna, z
                  jasno napisanimi primeri, kjer so zlorabe vedno mogoče. Ampak napisani so tako, da
                  jih naj ne bi bilo, ker to funkcijo opravlja, če jo opravlja korektno vso svojo
                  strokovno dobo.</p>
               <p>Razprava, druga, ki se mnogokrat postavlja, je povezana predvsem z odnosom
                  Državnega zbora in Vlade na tem področju. Kar mene zadeva, o tem mislim naslednje.
                  Soglašam s tistimi, ki so sami povedali, da v širšem smislu tožilstvo sodi v
                  izvršno vejo oblasti. Soglašam, da so ureditve, tako kot smo bili obveščeni
                  posebej tudi iz današnjega gradiva profesorjev Pravne fakultete, v državah
                  različne in najbrž imamo dovolj informacij, da se lahko odločimo tudi mi sami.
                  Soglašam s tistimi, ki poudarjajo, da sta prav gotovo Državni zbor in Vlada
                  politični organ. Ministrstva naj ne bi bila in tožilstvo naj ne bi bilo. Vlada in
                  Državni zbor pa gotovo.</p>
               <p>Govoriti o tem, da bi eventualno imenovanje tožilcev, da ne govorimo o 61. členu
                  in o navodilih, pomenilo kaj bistveno bolj kvalitetnega, če o tem odloča Državni
                  zbor, imam tukaj pač nekaj pomislekov in jih bom povsem na kratko poskušal
                  povedati. Vem, da Državni zbor v smislu funkcioniranja koalicije in opozicije ne
                  deluje še v celoti in v vseh primerih običajno in normalno. Mnogokrat smo zato
                  nezadovoljni v koaliciji. Mnogokrat nam to očitate iz opozicije, ko pravite,
                  zmenite se že.  Tudi, če se boste vi zmenili, potem bomo mi imeli sicer jasno
                  stališče proti, ampak vedelo se bo, kdo bo odgovarjal za to. Pričakujem, da bo v
                  nekem času, ali je moj optimizem prevelik ali ne, da bo to že v tem mandatu s
                  takšno ali drugo sestavo te koalicije ali pa v naslednjem, ampak upam, da nekoč to
                  bo. In če bo, potem bo najbrž ta Državni zbor z večino, ki bo sestavila Vlado, po
                  logiki stvari moral sprejemati enaka navodila, kot bi jih sprejemala Vlada. Zakaj
                  ne?</p>
               <p>Če pa kdo želi, da se tukaj dajejo navodila za prednostno obravnavo na ta način,
                  kot mi običajno sprejemamo sklepe, da je vsak zadovoljen, pa da bomo v prednostno
                  obravnavo tožilcem dali ne eno ali pa dve področji ali pa skupine problemov ampak
                  15, zato da ne bodo vedeli, kaj je njihova prednostna obravnava, mi bomo pa vsi
                  zadovoljni, ker bo vsak dan nekdo ali pa nek odbor Državnega zbora prišel z
                  ugotovitvijo, da tukaj pa stvari ne tečejo in je treba dati nalog, da se
                  prednostno obravnava, mi bomo pa na veliko glasovali za to, zato jaz nisem. Ker
                  potem bo funkcija tožilcev bistveno manj samostojna in prav gotovo bistveno manj
                  učinkovita. Odgovornost za to, kaj je res prednostno ali ne pa ne bo nosil nihče.
                  Ker med nami se bo popolnoma razblinila. Sedaj pa bomo lahko vsaj ali kot vladna
                  koalicija ali pa kot opozicija Vlado držali zato, da je dajala politično ustrezna
                  ali politično neustrezna navodila za generalno obravnavanje prednostnih zadev, ne
                  pa za konkretno obravnavanje posameznega vprašanja. Mislim, da tudi tukaj z neko
                  navidezno, za mene, to je pač moje mnenje, demokracijo, ki bi jo s temi navodili
                  pripeljali v Državni zbor, ne bi dosegli nič kaj velikega, sploh pa ne
                  pozitivnega. Po moje bolj negativno in tudi to je razlog, zaradi katerega mislim,
                  da gre bolj za nekatera zopet politična vprašanja interesov, ne pa za objektivni
                  strokovni pristop.</p>
               <p>Zadnje kar naj rečem. Predlogi, ki smo jih danes dodatno slišali k predlogom
                  stališč, ki jih je pripravil pristojni odbor, bodo dani v odločanje in vsak se bo
                  lahko do njih opredelil.Naj povem, da k tem dodatnim predlogom del svoje generalne
                  ocene, ne trdim, da za vse velja.</p>
               <p>Če bodo sprejeti, bomo sprejeli stališča iz katerih se bo dalo zakon izjemno težko
                  narediti. zaradi tega, ker si bodo mnenja nasprotujoča, ker si bo lahko vsak lahko
                  sam za sebe razlagal kakor jih bo želel. Nobenih jasnih napotil, kako naj bi bil
                  za drugo obravnavo pripravljen zakon, pa ne bo. V pripravi bo to pomenilo težavo
                  in tudi počasnejše sprejemanje zakonodaje, glede katere se moramo opredeliti.
                  Hvala lepa.</p>
            </sp>
            <sp xml:id="SDZ1-Redna-17-1994-01-26.sp131">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod, ali je replika? Repliko ima gospod Polajnar. Ali je tudi
                  replika, gospod Podobnik?</p>
            </sp>
            <sp xml:id="SDZ1-Redna-17-1994-01-26.sp132">
               <speaker>IGNAC POLAJNAR:</speaker>
               <p>Hvala lepa, gospod predsedujoči. Spoštovane poslanke in poslanci! To kar je sedaj
                  govoril gospod Potrč, vsekakor drži. Potrjuje moje prepričanje, da smo
                  zamudili</p>
               <p>temeljno priložnost, ki smo jo imeli tedaj, ko smo v odboru razpravljali o tem
                  vprašanju.  Tam se ni zgodilo tisto, kar smo tam moledovali in prosili, da bi se
                  stroka soočila o teh vprašanjih. Meni nekoliko lahko pomagajo papirji, ki jih
                  sedaj dobivam na mizo. Kaj mi to pomaga, če  ne morem strokovnjaka vprašati, ker
                  mi nekatere stvari še vedno niso jasne ali dvomim tudi o ustavnem položaju
                  tožilstva itd.</p>
               <p>Na tem sestanku bi rad slišal stroko, tudi različne stroke, dejstvo je, da so
                  stroke v Sloveniji pri tem vprašanju razdeljene. Rad bi slišal tudi tožilce, ki bi
                  stroko kaj povprašali, pa se v odboru ni zgodilo. Sedaj smo ta vlak zamudili. Ne
                  vem, kako ga pripeljati nazaj, bojim se da ne. Ostal bo grenak priokus, da nekaj,
                  kar bi morali narediti, nismo naredili. Ali zaradi tega, ker se je nekomu zdelo,
                  da to ni potrebno ali pa zaradi tega, ker ni bilo volje, da bi te stvari do konca
                  razčistili.</p>
               <p>Na začetku, ko sem govoril v imenu poslanske  skupine, sem zato govoril prav o
                  tem. Bojim se, da bo ta zakon spet polariziral ta politični prostor v tem Državnem
                  zboru. Tega si ne želimo. Če se bo to zgodilo, verjemite mi, če bomo imeli še tako
                  dober zakon, državni tožilec oziroma vrhovni državni tožilec in vsi državni
                  tožilci bodo ves čas živeli s tem bremenom, kako je ta stvar nastajala.</p>
               <p>Zato sem prosil nekaj politične strpnosti, ne kopati nove jarke. Sem nekoliko v
                  škripcih. Mnenja, ki smo jih dobili, bi bilo potrebno sedaj najprej urediti,
                  kolikor jih je strokovnih mnenj. Če je še mogoče poklicati ljudi, da pojasnijo
                  odboru. Nič ne pravim, da bi morali pojasnjevati Državnemu zboru, ampak odboru, da
                  se tam mnenja srečajo. Te možnosti sedaj ni bilo, da bi se različna strokovna
                  mnenja srečala. Potem bi se lahko odločali politično, če je tu politika več, kot
                  bi bila stroka. Ne trdim ne prvega, ne drugega. Smo res nekaj teh postopkov
                  zamudili in mi je žal, da se je to zgodilo. Še enkrat pravim, osebno ne vem, ali
                  je zakon tak kakršen je predlagan v skladu z ustavo ali ni v skladu z ustavo ali
                  je celo morda proti ustaven. Besede so bile, da ni v skladu z ustavo in tudi
                  strokovna mnenja so bila.</p>
               <p>Kar je govoril gospod minister, češ, da tožilci imajo tudi drugačen pogled. S tem
                  se je mogoče strinjati. Škoda je, da tožilcev navsezadnje nismo bolj resno
                  poslušali. Mi smo poslušali na odboru predstavnike tožilstva, ki so govorili
                  stvari tako, kot so se nam zdele smotrne in pametne. Soočanja strokovnih mnenj pa
                  na odboru ni bilo. O tem, kar sedaj govorimo, da bi sodniki ustavnega prava
                  povedali tožilcem, zakaj oni vidijo tako vlogo kot edino pravo in ne drugačno. To
                  se ni zgodilo. To se bo vleklo naprej, to kar pravi gospod Potrč, da tudi za drugo
                  branje. Ne samo, da bo zakon težko pripraviti, kar koli se bo pripravilo, bo
                  obremenjeno s hipoteko dosedanjega dela za ta zakon. Hvala lepa.</p>
            </sp>
            <sp xml:id="SDZ1-Redna-17-1994-01-26.sp133">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Podobnik ima repliko.</p>
            </sp>
            <sp xml:id="SDZ1-Redna-17-1994-01-26.sp134">
               <speaker>JANEZ PODOBNIK:</speaker>
               <p>Spoštovani! Na kratko bi odgovoril gospodu Potrču. Spoštujem vaše mnenje, bilo je
                  zanimivo, ko ste</p>
               <p>razmišljali o različnih opcijah glede navezanosti na Vlado ali na Državni zbor.
                  Ima pa sam drugačno mnenje.</p>
               <p>Če bi podrobno pogledali rešitve, ki izhajajo iz prvega odstavka 61. člena, ki
                  govori o tako imenovanem vladnem usmerjanju politike pregona, mar ni tukaj velika
                  nevarnost, možnost, da bi pri vsaki novi koaliciji šlo za pranje umazanega perila
                  prejšnje Vlade. To je ena od možnosti, ki jih bo moral zakon doreči.</p>
               <p>Zavrnil bi misel gospoda Potrča, da je bil predlog, ki sem ga dal o ponovni seji
                  matičnega delovnega telesa, da bi poslanci v skladu s poslovnikom imeli možnost,
                  da predlagamo strokovno ali predstavitev različnih mnenj, podprl bi razpravo
                  gospoda Polajnarja. Škoda, da ni bilo več takih razprav na seji odbora. Tam sem
                  bil eden redkih, ki sem na tak način razmišljal. To pa ni zavlačevanje. Prepričan
                  sem v skladu s poslovnikom, tretji odstavek 179. člena, je možno da to naredimo še
                  na tej seji, v okviru te seje.</p>
               <p>Prosil bi, da se o tem glasuje. Hvala lepa.</p>
            </sp>
            <sp xml:id="SDZ1-Redna-17-1994-01-26.sp135">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Podobnik. Gospod Potrč.</p>
            </sp>
            <sp xml:id="SDZ1-Redna-17-1994-01-26.sp136">
               <speaker>MIRAN POTRČ:</speaker>
               <p>Hvala lepa. Vem, da bo morala biti ena seja delovnega telesa, ker je toliko
                  različnih predlogov, da jih bo moralo obravnavati. Temu ne nasprotujem.</p>
               <p>Gospod Podobnik, glede želje po javni predstavitvi. Formalno je mogoča, osebno
                  nisem za to. Povedal sem razlog. Vtis imava lahko različen. Moj vtis je, da je to
                  lahko tudi želja po zavlačevanju. Kot sam trdim, o tem sem imel priložnost veliko
                  prebrati. Res pa je, da tega nisem direktno konfrontiral, kar je rekel gospod
                  Polajnar. Te priložnosti tudi ne bom imel, ker nisem član tega odbora, razen če
                  bom tja prišel.</p>
               <p>Tretja stvar, kjer gre za vsebino in se z vami deloma strinjam. Ves čas sem
                  govoril o navodilih glede prednostnega obravnavanja določenih vrst zadev. Kar mene
                  zadeva, bi sam tudi imel pomislek glede usmerjanja politike pregona. Imel bi
                  pomislek, ampak bi imel pomislek tudi, da to dela Državni zbor. Razen v letnih
                  poročilih na najbolj generalni ravni, ker usmerjanje politike pregona je takšen
                  pojem, da v nekih normalnih razmerah lahko ostane resna, v najbolj generalni
                  liniji, ki je, recimo, še sprejemljiva, v nekaterih čudnih razmerah pa iz
                  generalne politike usmerjanja lahko nastane marsikaj. V tem delu, gospod Podobnik,
                  se vsebinsko z vami strinjam, da je stvar, o kateri je vredno razpravljati.</p>
               <p>Vendar predlog delovnega telesa ni usmerjen na to točko. Usmerjen je na to, da naj
                  tudi za prednostno obravnavanje določenih zadev daje navodila Državni zbor. Tukaj
                  pa - govorim svoje mnenje - se mi zdi nepotrebno, nesmiselno, dali si bomo nalogo,
                  ki ne sodi v izvršno funkcijo in nobene večje kvalitete in odgovornosti si s tem
                  ne bomo zagotovili. Razen občutke možnosti razpravljanja o vsem, ki tako že
                  obstaja. Mi lahko vsak trenutek zahtevamo poročilo od generalnega državnega
                  tožilca, če nismo zadovoljni z letnim, in odpremo razpravo, o čemer bomo na tem
                  področju želeli. Hvala lepa.</p>
            </sp>
            <sp xml:id="SDZ1-Redna-17-1994-01-26.sp137">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Školč.</p>
            </sp>
            <sp xml:id="SDZ1-Redna-17-1994-01-26.sp138">
               <speaker>JOŽEF ŠKOLČ:</speaker>
               <p>Hvala lepa. Menim, da vseh dilem v tem trenutku ne bo mogoče razrešiti drugače kot
                  s tem, da se odločimo, ali zakon v prvi obravnavi sprejmemo ali ne. S spornimi
                  stališči me na nek način bega in hkrati veseli. To, da ljudje, ki so še do včeraj
                  trdili, da je treba temeljne stvari sprejeti na "ho ruk" in da o tem ne gre zelo
                  dosti pomišljati, da si danes jemljejo čas za takšno in drugačno razpravo. Lepo
                  je, da se lahko o tem zakonu odločamo tako, da ima tudi opozicija v Slovenski
                  ljudski stranki mirno kri in da lahko odloča na način, da se ji zdi, da je še
                  katera od stvari odprta. Vsa situacija me pa bega tudi zaradi tega, ker v bistvu,
                  kaj vem, jaz sem bil za tem govorniškim odrom ponavadi tisti, ki je trdil, da le
                  velja te institucije počasi načenjati in počasi spreminjati, ampak s poudarkom na
                  besedi spreminjati. Zdaj se pri dveh sklopih zakonodaje, pri lokalni samoupravi in
                  pri tožilstvih, po moji presoji dela tudi vse samo, da se stvari ne bi spremenile.
                  Sam nisem nikoli trdil, da je tožilstvo, tako kot je, preostanek prejšnjega
                  režima, to so govorili drugi tudi za druge stvari. Preseneča pa me, da pravzaprav
                  ni mogoče v tem Državnem zboru dobiti soglasja, da se stvari premaknejo za točko
                  naprej.</p>
               <p>O tem, kdo ima politični vpliv na te stvari, se da veliko govoriti. Tisto, kar bi
                  rekel za Državni zbor - jaz bi lahko bil osebno tudi zainteresiran, da je Državni
                  zbor tisti, ki na koncu mogoče, kot si kdo predstavlja, praktično skoraj piše,
                  tiralica. Ampak menim, da je vloga Državnega zbora zakonodajna in da je izvršna
                  oblast tista, ki izvaja zakone in tudi tista, ki mora na nek način skrbeti za to,
                  da se zakoni izvajajo. In funkcija državnega tožilstva je  vsaj v enem delu v tem.
                  Spomnite se nazaj, da  pravzaprav tisti, ki danes govorite proti temu, da bi imela
                  Vlada in ministrstvo večja pooblastila, ste tukaj več kot enkrat zahtevali od
                  Vlade, da naj za božjo voljo nekaj naredi, da se preganja, recimo, divje
                  privatizacije, da se preganja to in drugo, da se preganja kriminal. Danes Vlada
                  tega ne more storiti. Tudi z rešitvami, ki prihajajo, to ne bo mogoče na tak način
                  kot si kdo predstavlja, ampak ne vem pa, ali je mogoče verjeti, da je parlament
                  mogoče organizirati na način, kot je funkcioniral francoski v začetku revolucije,
                  da na koncu praktično lahko sprejema skoraj vse odločitve. Menim, da bi bilo to
                  lahko zelo nevarno, da bi moral Državni zbor nastavljati zakonodajo in
                  institucije, ki bodo delovale na temelju zakona, ne pa na temelju tega,  da jih bo
                  lahko Državni zbor v vsakem trenutku nekako kontroliral. Ne gre zdaj samo za
                  vprašanje, kdo določa politiko pregona, ampak gre tudi za vso to paranojo, ki se
                  pojavlja ob različnih skladih, ko se nikakor ne verjame, da lahko karkoli
                  funkcionira, če nekdo iz strank, ki so v parlamentu, ni zraven. Če ni to
                  politizacija, da se misli, da  samo tisti, ki so v parlamentu, lahko nekako
                  kontrolirajo zakonitost, da sam zakon in institucije niso zadosti, potem se mi
                  zdi, da je to konec diskusije o razdelitvi oblasti oziroma parlamentarne
                  demokracije na kratko.</p>
               <p>Zato  predlagam, da na tej točki preverimo možnost ali se lahko pelje spremembo
                  zakonodaje o tožilstvu v tej smeri naprej ali ne, ali se bo seveda poskusilo tako
                  kot pri lokalni samoupravi  stvari zablokirati na točki, ko ne bo poti ne naprej
                  ne nazaj, ko te institucije ne bodo nikomur odgovorne, hkrati se bo seveda
                  pokazalo, da so tudi zaradi te neusklajene zakonodaje tudi neučinkovite. Hvala
                  lepa.</p>
            </sp>
            <sp xml:id="SDZ1-Redna-17-1994-01-26.sp139">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Zagožen.</p>
            </sp>
            <sp xml:id="SDZ1-Redna-17-1994-01-26.sp140">
               <speaker>DR. FRANC ZAGOŽEN:</speaker>
               <p>Spoštovani gospod Školč obrača besede tako, da enkrat trdi eno, potem pa to
                  zanika. Zahteva seveda institucije, ki delujejo brez nadzora Državnega zbora,
                  hkrati takoj za tem pa hoče močan nadzor Vlade nad temi institucijami itn. Seveda
                  bi radi stvari premaknili naprej, gospod Školč. Ampak bojimo se, da bi jih s tem
                  zakonom premaknili nazaj. In ravno zaradi tega razpravljamo, ker želimo stvari
                  premikati naprej. Mislim, da je po vsej tej razpravi že dovolj jasno, da se kaže
                  potreba po še enkratnem sestanku odbora in naj se ta odloči, ali je potrebna
                  dodatna razprava o konceptu zakona o tožilstvu, ki seveda ni kakršenkoli zakon,
                  ampak je zakon o eni najpomembnejši instituciji s področja pravosodja <stage>(zdaj
                     ni tukaj gospoda Kozinca, a pardon)</stage>, čeprav vem, da izvršuje zakone in
                  da je po tej plati nek izvršni državni organ pa ponovno poudarjam, da deluje na
                  področju pravosodja in ne sme biti političen organ. Ker gre torej za tako pomembno
                  institucijo, predlagam, da se ta proceduralni predlog, da se razprava  prekine in
                  da odbor ponovno zaseda, da na glasovanje. Hvala.</p>
            </sp>
            <sp xml:id="SDZ1-Redna-17-1994-01-26.sp141">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. K razpravi se je javila še gospa Skuk, gospod Poljšak in gospod
                  Pregelj. Predlagam, da razpravo prekinemo in da se odbor še enkrat sestane in
                  zavzame stališče. To so predlagale tri velike stranke. Ne bi pa dal na glasovanje,
                  da mora odbor opraviti javno predstavitev mnenj. Ali kdo takšnemu  predlogu
                  nasprotuje? Potem razpravo prekinjam. Prosim, gospod Pregelj.</p>
            </sp>
            <sp xml:id="SDZ1-Redna-17-1994-01-26.sp142">
               <speaker>ŽARKO PREGELJ:</speaker>
               <p>Spoštovani! Se opravičujem, če ponovno odpiram razpravo, ampak želim zgolj
                  opozoriti na nekaj čisto nekonsistentnih določil v samem zakonu. Menim, da je ta
                  zakonski predlog izredno nepregleden in dolgovezen, kajti je preveč natančen v
                  stvareh, kjer ni potrebno. Poleg tega je pa moja glavna zamera predlagatelju, da
                  je že s prvimi členi začel zakon graditi na način, ki ni vreden pravo podkovanega
                  predlagatelja. Namreč, če izhajamo iz ustave, ustava res govori zgolj o državnem
                  tožilcu pod poglavjem "državno tožilstvo". Torej je potrebno v zakonu jasno
                  povedati, da ta zakon govori o državnem tožilcu in da je državni tožilec
                  organiziran v okviru državnega tožilstva. Tu se potem šele v 4. členu, pojavi
                  državno tožilstvo itn., v glavnem so zadeve dokaj nekonsistentno napisane. Potem
                  bi pa rad opozoril na temeljno nasprotje, ki se pojavi prav tako v nekaj temeljnih
                  členih, ko v 4. členu v drugem odstavku jasno piše, da so državna tožilstva
                  samostojni državni organi. Njihov položaj in medsebojno razmerje ureja ta zakon.
                  Potem se pa pojavi v 13. členu minister za pravosodje, ki določa število mest
                  državnih tožilcev pri posameznih državnih tožilstvih, potem se pojavi v istem
                  členu Vlada, ki da soglasje na to, potem se v 14. členu pojavi zopet minister za
                  pravosodje, ki državne tožilce predlaga Vladi, ta jih pa imenuje itn. Kje je tukaj
                  samostojnost državnega organa? V resnici se tožilstvo zreducira na nivo upravne
                  inšpekcije. To pa državno tožilstvo ne more biti in tukaj je temeljno nasprotje z
                  ustavo.</p>
               <p>Državno tožilstvo, če je samostojen organ in samostojen je lahko samo takrat, če
                  ima približno takšno vlogo, kot jo ima sodna veja oblasti. Zato predlagam, da se
                  ta temeljni konflikt razreši in da ga stroka razreši na javni predstavitvi mnenj.
                  Kajti vse ostalo, kar se dogaja v zakonu, vrsta členov, 33., 35., 36., 43., tudi
                  61. člen, kjer se pač pojavlja vloga ministra za pravosodje oz. Vlade, je zgolj
                  izpeljava temeljnega nasprotja teh začetnih zakonskih določil. Tega mislim, da si
                  ta država ne more privoščiti, da bi tako pomemben organ, kot je državno tožilstvo,
                  podredila eni veji oblasti. Jaz tudi nasprotujem, da je tako ali drugače državni
                  tožilec podrejen politiki Državnega zbora. Ker pa Državni zbor kot najvišji
                  politični organ te države imenuje vse funkcionarje, od Vlade do sodnikov, do
                  raznih drugih državnih funkcionarjev, razen predsednika države, ki je direktno
                  voljen, menim, da je prav, da imenuje tudi vse državne tožilce in da Vlada tukaj
                  niti kot predlagatelj ne sodeluje, da kvečjemu tukaj sodeluje kot predlagatelj
                  sodni svet oz. personalna komisija, ki je pa v tem zakonu tako postavljena, da
                  zlahka uporabimo tisto znamenito slovensko narodno "miš pšeničko, pšenička ne vem
                  kaj oz. mačka miško itn."</p>
               <p>Namreč gre za zaprti krog, odgovornost je vedno na koncu na Vladi. Ne bi več
                  utrujal, prosim za razumevanje in za odprtje razprave, tako kot je možno, na javni
                  predstavitvi mnenj. Hvala.</p>
            </sp>
            <sp xml:id="SDZ1-Redna-17-1994-01-26.sp143">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Pregelj. Prej ste predlagali, da razpravo prekinemo, zdaj ste
                  razpravljali, jaz dajem besedo tudi drugim. Gospa Skuk, prosim. Potem ima gospod
                  Poljšak, se odpoveduje, gospod Pukl.</p>
            </sp>
            <sp xml:id="SDZ1-Redna-17-1994-01-26.sp144">
               <speaker>NADA SKUK:</speaker>
               <p>Težko se je še enkrat pripraviti na štart. Samo jaz bom poskusila vseeno povedati,
                  kar sem nameravala prej. Gospod Potrč in ne vem kdo je še za njim razpravljal, sta
                  v bistvu potrdila moje stališče, ki sem ga predlagala dodatno na stališča odbora,
                  ker bi s tistim stališčem, kot sem ga predlagala, mislim da rešili to, kar smo vsi
                  razpravljali. Naj ima predlagatelj možnost, da v skladu z razpravo prilagodi
                  oziroma spremeni določbe, ker kot vidite, vsi v razpravi dvomimo na koga naj bo
                  tožilec navezan, na čigava navodila. Jaz pa vprašam, zakaj je sploh potrebno, da
                  je na kakšna navodila navezan. Ker on mora izvajati ustavo in zakone. Biti mora
                  neodvisen, kot smo dejali in kot sem že rekla, to govori v prid mojemu stališču,
                  ki sem ga predlagala, sicer niste dobili pisno, da naj bo v konkretnih zadevah
                  neodvisen.</p>
               <p>Jaz bi tudi predlagala tako kot so že predgovorniki, da bi mogoče že danes, ker
                  kot vidim je sklican odbor ob 7. uri da se nadaljuje, da bi le prekinili razpravo
                  in da bi se odbor še natančneje opredelil. Tudi sama se ne morem strinjati s
                  stališči, čeprav sem članica odbora. Kot veste, na odborih gre ravno tako na
                  preglasovanje, tako da sta si drugo in tretje stališče  vsekakor v nasprotju in bi
                  bilo verjetno prav, da bi odbor to popravil in tudi upošteval današnjo razpravo,
                  pa mogoče dokončno odločil, kaj s tem zakonom.</p>
               <p>Predlagala bi, da resnično prekinemo in da bi odbor obravnaval še dopolnilna
                  stališča in potem, da gremo v skladu z razpravo naprej. Ne da ustavimo zakon, da
                  ne bo gospod Školč očital da nismo za to, da se nadaljuje. Mislim, da pa tudi ni
                   "ho ruk" sistem, če pustimo predlagatelju, da bo v skladu s stališči potem
                  predloge oblikoval, mislim nove določbe.</p>
            </sp>
            <sp xml:id="SDZ1-Redna-17-1994-01-26.sp145">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Replika. Proceduralno gospod Omerza. Gospod Pukl ima prej besedo.</p>
            </sp>
            <sp xml:id="SDZ1-Redna-17-1994-01-26.sp146">
               <speaker>VITODRAG PUKL:</speaker>
               <p>Hvala. Spoštovani! Odbor je ta predlog obravnaval trikrat. Na zadnjo obravnavo so
                  bili vabljeni tudi strokovnjaki s fakultete. Žal se niso udeležili in smo pač
                  odločali o teh treh sklepih, kot je odločeno. Ne vidim razloga kot predsednik
                  odbora, da bi ponovno skliceval odbor zato, da bi ponovno revidirali sklepe, o
                  katerih smo se že odločali. Menim, da to ne bi bilo skladno s poslovnikom in z
                  načinom dela našega odbora. Naš odbor tudi meni, da glede na to, da gre za prvo
                  branje, da o stališčih, ki so predlagana med obravnavo, ne odloča odbor in jih ne
                  zavrača, tudi ne priporoča. Ker tudi to meni, da ne gre za amandmajsko obravnavo,
                  kot pri drugi obravnavi, ampak gre za široka stališča, katera naj preveri, sprejme
                  ali zavrne zbor. Tako, da tudi glede stališč si naš odbor načeloma ne lasti
                  pravice, da bi jih ocenjeval in svetoval zboru, da jih sprejme ali ne sprejme.</p>
               <p>Osebno nimam nič proti temu, če bo večina zbora za to, da bom sklical odbor in
                  predlagal članom odbora, da se opravi javno zbiranje mnenj. Če bo potem četrtina -
                  ali kaj vem koliko je v poslovniku - odbora za ta predlog, bi še predlagal, da bi
                  morda to javno zbiranje mnenj opravili tako za zakon o kazenskem postopku kot za
                  predlog zakona o tožilstvih.</p>
               <p>Sicer gre tu nekoliko za navzkrižje, ker nekateri predlagajo, da se naj prekine
                  med tem časom obravnavanje predloga zakona o tožilstvu, tudi to sem pripravljen
                  predlagati odboru, če bo ta predlog sprejel, seveda pod pogojem, da je večina
                  zbora za tako solucijo. To se pravi, pričakujem odločitev oziroma priporočilo
                  večina zbora. Hvala.</p>
            </sp>
            <sp xml:id="SDZ1-Redna-17-1994-01-26.sp147">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Kaže, da bomo danes razpravo končali in preden zaključimo, bomo
                  glasovali o stališčih, ker vidim, da se kar javljate. - Prosim, gospod Omerza.</p>
            </sp>
            <sp xml:id="SDZ1-Redna-17-1994-01-26.sp148">
               <speaker>MAG. IGOR OMERZA:</speaker>
               <p>Hvala lepa. Tudi jaz mislim tako kot gospod Pukl. Ne razumem, o čem bi odbor še
                  enkrat razpravljal, če</p>
               <p>je bila gospa Skukova preglasovana; da bi še enkrat poskušali, da potem ne bi bila
                  preglasovana, ali kaj? Potem imamo lahko samo odbore, odbore na odbore in to, kar
                  se potem vsi v tej dvorani ne bi strinjali, potem lahko vse skupaj sprejmemo.
                     <stage>(opomba: nejasno!)</stage> Tega ne razumem. Tu imamo sklepe in stališča
                  odbora in ne vem, zakaj bi še enkrat o teh sklepih in stališčih. Imamo dodatne
                  sklepe in stališča, predloge - o vsem tem lahko Državni zbor sklepa. Tudi o tem,
                  ali je še potrebna javna predstavitev mnenj, čeprav me to spominja na stare čase.
                  In tu ne konca ne kraja teh strokovnih predstavitev, ker ima očitno vsaka
                  politična opcija svoje argumente. Čeprav so bili argumenti, ki so jih povedali
                  tožilci na odboru, pa tudi v javnosti, predvsem taki, ki so izhajali iz njihovega
                  lastnega interesa, da so popolnoma neodvisni, kar je meni razumljivo. Pa tudi
                  razlogi, ki so bili dani s strani državnega tožilca, da se ne moremo primerjati z
                  Avstrijo in Nemčijo, kjer imajo arhaične ureditve, so se mi zdeli <stage>(milo
                     rečeno)</stage> smešni. Hvala lepa.</p>
            </sp>
            <sp xml:id="SDZ1-Redna-17-1994-01-26.sp149">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo ima gospod minister. Prosim.</p>
            </sp>
            <sp xml:id="SDZ1-Redna-17-1994-01-26.sp150">
               <speaker>MIHA KOZINC:</speaker>
               <p>Gospodu Preglju bi se zahvalil za to tolmačenje "mačka miško, pšeničko, itn." -
                  tega še nisem poznal, pa človek vedno izve kaj novega. Nikakor pa se ne bi mogel
                  strinjati z njim, da ta zakon ni ustaven in da ni pravno konsistenten. Zakon je
                  poleg sestavljavcev, Ministrstva za pravosodje, pregledal še Urad Vlade za
                  zakonodajo in dal mnenje, da je tako v skladu z ustavo kot da je notranje
                  konsistenten in da so rešitve, ki so, da so konsistentne. Ravno tako je ta zakon
                  pregledal Sekretariat za zakonodajo in pravne zadeve Državnega zobra in je tudi
                  njegovo mnenje tako, da je v skladu z ustavo in konsistenten. In ne vem, od kje
                  gospodu Preglju ta ideja. Poleg mnenja, ki ste ga dobili danes oz. včeraj na klop,
                  Pravne fakultete - Katedre za ustavno pravo, da je v skladu z ustavo, umestitev
                  itn., itn.. Sedaj ne vem, kaj lahko še predložimo temu zboru, da bo ta zbor
                  verjel, da je ta zakon v skladu z ustavo. Ne vem, čigavo mnenje lahko še tu sem
                  damo. Pravna fakulteta je dala, vse institucije, ki so zadolžene za to, da
                  skrbijo, ali je v skladu z ustavo ali ni, so dale svoje mnenje - in ne vem, kaj bi
                  bilo potrebno še dati, da bi gospoda Preglja prepričalo, da je to v skladu z
                  ustavo. Očitno, ker odkimava, potem nič. Ampak lahko vam povem, da je v skladu z
                  ustavo in da so vsa stališča, ki so bila do sedaj, zgolj v tej smeri, da je
                  popolnoma pravilna umestitev državnih tožilcev v izvršno oblast.</p>
               <p>Se pa strinjam z gospo Skukovo, ki je rekla "prvi odstavek 61. člena navodila".
                  Povedal sem že, kako je ta odstavek nastal in na čigavo zahtevo je prišel notri.
                  Če bi mene vprašali, tega seveda sploh ne potrebujemo. In zato je bilo dano kot
                  varianta. Vendar je na zahtevo predsednika Krščanskih demokratov in ministra
                  Bizjaka ta odstavek seveda prišel notri; na odboru sta zahtevala, da to pride
                  notri - in ne sedaj meni dajati to na glavo, da smo mi dali tak predlog. Tak je
                  bil sklep odbora in zaradi tega je to prišlo notri. Se pa z vami teoretično
                  popolnoma strinjam: ta navodila niso potrebna - ne Vlade ne Državnega zbora.</p>
            </sp>
            <sp xml:id="SDZ1-Redna-17-1994-01-26.sp151">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo ima še gospod Lavrinc. Pred tem ima repliko gospod Pregelj.
                  Izvolite.</p>
            </sp>
            <sp xml:id="SDZ1-Redna-17-1994-01-26.sp152">
               <speaker>ŽARKO PREGELJ:</speaker>
               <p>Imam repliko na izvajanje gospoda ministra. Poglejte, to je stvar gledišča oziroma
                  stvar stališča. Nisem dajal takega poudarka, da ni skladen z ustavo. Rekel sem, da
                  je v bistvu nekoliko nerodno pobran iz ustave. Namreč, ustava govori o "državnem
                  tožilcu", poglavje pa je "državno tožilstvo"; mislim, da je že ustava nedosledna.
                  To je verjetno res, ker bi bilo lahko to veliko bolje opredeljeno. Žal ni in je
                  prepustilo zakonu. In jasno je, da ima sedaj predlagatelj zakona vso možnost, da
                  to zadevo raztegne in zadeva se začne že v 1. členu, kjer se pojavijo navodila.
                  Ali so potrebna navodila? Niso potrebna, če je res državni tožilec samostojni
                  državni organ. Kajti takrat si daje navodila sam. Kakor hitro se potem pojavi
                  povezava z Vlado, povezava s pristojnim ministrom za pravosodje, so potem jasno
                  potrebna tudi navodila, ki jih je treba nekam zamaskirati - po možnosti v zakon,
                  da gotovo veljajo in tako naprej.</p>
               <p>Mislim, da je ta princip napačen, in to pravico imam misliti in tudi izraziti.
                  Izhajam pa iz mnenja, ki smo ga dobili v poročilu odbora - konkretno gre za mnenje
                  predsednice Društva tožilcev Slovenije, gospe Zdenke Cerar, ki navaja, da se
                  tožilci zavzemajo, da bi bili vezani na zakonodajni organ in njemu tudi odgovorni:
                  "Le zakonodajna oblast lahko imenuje funkcionarje s trajnim mandatom. Državno
                  tožilstvo mora biti neodvisen organ, ker zagotavlja človekove pravice in
                  svoboščine. Tožilec, npr. v kazenskem postopku tako rekoč tudi sodi, in sicer v
                  primeru, da se kazenski postopek konča v sferi njegove pristojnosti, to je takrat,
                  kadar zavrže ovadbo ali odstopi od pregona. In zato ne more biti odvisen od
                  ministra, ki je strankarski človek." - Zame je to temelj, za nekoga drugega očitno
                  ne. In tukaj je verjetno politično razhajanje, vrata so res odprta zelo na široko,
                  kajti ustava je tukaj zelo skopa.</p>
               <p>Moje izvajanje o "verižnem procesu" pa sledi iz tega: ker glavnega državnega
                  tožilca sicer res imenuje Državni zbor na predlog Vlade, potem da Vlada na predlog
                  ministra soglasje k številu mest državnih tožilcev, potem na predlog personalne
                  komisije Vlada imenuje državne tožilce oziroma na predlog ministra imenuje Vlada,
                  ministri dobijo od personalne komisije, personalno komisijo pa pripravi zopet
                  sicer generalni državni tožilec, svoje prste ima notri zopet minister za
                  pravosodje itd. V glavnem nek zaključen krog. Tukaj je problem - zaključenega
                  kroga. To je tista znana slovenska mačka - miško, miš - pšeničko itd., ker na
                  koncu je vedno zaključen krog "pod to goro zeleno." Hvala lepa.</p>
            </sp>
            <sp xml:id="SDZ1-Redna-17-1994-01-26.sp153">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Kaže, da se še kar prijavljate k razpravi. Jaz vam seveda ne morem
                  vzeti</p>
               <p>besede. Gospod Lavrinc, potem gospod Sisinger, čeprav predlagate proceduralne
                  predloge, da razpravo prekinem. Izvolite.</p>
            </sp>
            <sp xml:id="SDZ1-Redna-17-1994-01-26.sp154">
               <speaker>MAKSIMILJAN LAVRINC:</speaker>
               <p>Hvala za besedo. Saj je replika na izvajanje gospoda predgovornika. Rekel bi tole,
                  le čevlje sodi naj Kopitar je zapel Prešern in kako lepo bi bilo v tem prostoru,
                  če bi se vsi tega ob vsakem času zavedali. Namreč ne morem gledati kako se načenja
                  dostojanstvo Odbora za notranjo politiko in pravosodje, ki je temu vprašanju,
                  vprašanju tožilstva posvetil precej pozornosti. Tudi zahvaljujoč prizadevanjem
                  predsednika tega odbora se odnos tožilca do tega odbora in seveda s tem tudi do
                  tega Državnega zbora spreminja, in to spreminja na boljše.</p>
               <p>Torej kako naj tožilci, prosim vas ne postavljajte tukaj argumentacij, češ tožilci
                  so to tako rekli! Kako naj tožilci rečejo drugače, če pa njihov vrhovni trdi tako
                  kot trdi.</p>
               <p>Tretja stvar. Ko govorimo o tem čarobnem 61. členu <stage>(ne dokonča
                     misli.)</stage> Še tole! Kakšne banalnosti se uporabljajo v tem prostoru zato,
                  da se nekaj argumentira. Uporablja se določilo 33. člena tega zakona, ki govori o
                  pravicah državnih tožilcev. Prosim vas! Tukaj gre za delovno - pravne norme, ne pa
                  za nekaj, kar - bom rekel - ureja neko sistematiko, ali pa tisto, o čemer je bilo
                  tukaj sploh govor. Zato bi ljubeznivo prosil, ko govorimo o tem čarobnem 61.
                  členu, govorimo o teh navodilih, katere smo imeli v mislih, ko smo se pogovarjali
                  o krajah družbene lastnine in podobne zadeve. Danes ni nihče pristojen reči
                  državnemu tožilcu in tožilcem v ljubi deželi Kranjski, predvsem si prizadevajte -
                  torej evidentno je, da se družbena lastnina krade na veliko -  si te postopke
                  speljati do kraja. Kaj slišimo od tožilca, da pač ne more ukrepati, ker ne dobi
                  ovadb. Saj ni res! Poslušajte v ZKP piše lepo, če je dospel glas do tožilca, mora
                  ukrepati - mora ukrepati. Kako? Sam najbolje ve, navsezadnje je za to usposobljen
                  in plačan. Če pa ne ukrepa, je pa vendar treba nekoga, ki bo rekel politika,
                  kazenske zadeve s tega področja rastejo, politika te države je taka, hočemo to.
                  Nikjer ne piše, da ta pravica, ki je sedaj zapisana za Vlado, da ne more biti
                  pravica Državnega zbora. Naj bo! Samo konsistentnost umeščanja državnega tožilstva
                  v izvršilno oblast pomeni tudi to, da se ta pravica oziroma ta možnost da Vladi
                  Republike Slovenije. Ker smo tukaj zelo skeptični do te naše lastne Vlade, vzemimo
                  to, ampak še enkrat bi opozoril to predvsem, da gre za prvo branje tega in
                  ljubeznivo prosim, da se ne zavira postopek sprejemanja nove zakonodaje, ki je
                  navsezadnje fundament za to oziroma po slovensko rečeno temelj za to, da bomo
                  enkrat prišli do tistega kar bi pravzaprav vsi želeli imeti. Hvala.</p>
            </sp>
            <sp xml:id="SDZ1-Redna-17-1994-01-26.sp155">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Sisinger</p>
            </sp>
            <sp xml:id="SDZ1-Redna-17-1994-01-26.sp156">
               <speaker>IVAN SISINGER:</speaker>
               <p>Spoštovani predsedujoči! Jaz se opravičujem, da sem se javil v tej razpravi.
                  Vendarle so me nekatere razprave proti koncu pravzaprav pripravile do tega, da sem
                  se javil.</p>
               <p>Ne vem zakaj ravnamo pri tem zakonu drugače, kot smo pri vseh drugih v prvi
                  obravnavi ravnali, ko gre v bistvu za prvo splošno razpravo. Strinjam se s tem,
                  kar je pravkar povedal predsednik odbora gospod Pukl, ko pravi, mi smo vgradili
                  vse te zadeve v stališča in sklepe. Vemo, kako se ravna pri prvi obravnavi in pri
                  prvem branju, da glasujemo o stališčih odbora, da smo glasovali tudi o vseh drugih
                  stališčih, ki dopolnjujejo sprejeta stališča in, ki so tukaj predložena in ne vem,
                  zakaj nas sedaj vodi zadeva, če bomo glasovali o tem, da se zavrne. Ne vem kaj
                  bomo s tem naredili. Danes je bilo tukaj že dvakrat povedano, očitano je bilo, da
                  na področju zakonodaje, pravosodja, tožilstva itd. zaostajamo z zakonodajo. Sedaj
                  imamo ves paket stvari pred seboj in na drugem zasedanju so znova predvidene
                  zadeve in mislim, da ne bi smeli poslanci in poslanke tako ravnati, ampak obratno,
                  prispevati k temu, da se stališča in sklepi odbora dopolnijo, da glasujemo o njih,
                  sprejmemo, zaključimo prvo razpravo. Naložimo predlagatelju, da pripravi za drugo
                  branje vse te zadeve.</p>
               <p>Posebej pa me je vodilo to, ko sem še enkrat pregledal zadeve, mislim predlog in
                  mnenje Sekretariata za zakonodajo in pravne zadeve, pa vendarle nekaj temu
                  zakonodajnemu organu parlamenta, če drugemu ne, vsaj temu moramo nekaj verjeti. Če
                  že temu ne verjamemo, potem ne vem, kaj naj še verjamemo v tem ljubem Državnem
                  zboru. Tudi v tem dokumentu že na prvi strani sekretariat ugotavlja, da po
                  številni proučitvi tudi drugih nemških, avstrijskih itd. zadev, ki so jih
                  proučili, v vseh teh vidikih ta dokument ni ustavno sporen za prvo branje. To
                  pomeni, če ni ustavno sporen, potem ne vem, s kakšno utemeljitvijo  trdimo, da je
                  ustavno sporen in ga ne moremo niti za prvo branje sprejeti.</p>
               <p>Pridružujem se vsem, ki se nagibamo k temu, da sklepamo o stališčih in sklepih in
                  o vseh tistih predlogih, ki ste jih poslanke in poslanci dali, kjer dopolnjujete
                  ta stališča in sklepe. Moram reči, da je tudi odbor v celoti povzel vse predloge
                  dopolnitev zakonodaje in v svoji tretji oziroma v svoji četrti točki tudi odbor
                  povzema, da se to vključuje v ta dokument. Zato ne vem, zakaj ne bi prišli do
                  glasovanja in zakaj ne bi pravzaprav to prvo branje zaključili z vsemi predlogi
                  stališč in seveda tudi z našimi stališči Sekretariata za zakonodajo. Hvala
                  lepa.</p>
            </sp>
            <sp xml:id="SDZ1-Redna-17-1994-01-26.sp157">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospa Skuk.</p>
            </sp>
            <sp xml:id="SDZ1-Redna-17-1994-01-26.sp158">
               <speaker>NADA SKUK:</speaker>
               <p>Hvala lepa. K repliki me je spodbudil jasno gospod Sisinger. Nismo vedno enako
                  ravnali pri vseh prvih obravnavah. Verjetno se boste strinjali z mano, da se je
                  zelo mudilo sprejeti zakon o upravi, pa smo ga kljub temu zavrnili, ker smo
                  menili, da se preveč razlikujemo glede koncepta uprave, da je potrebno to še
                  proučiti. Iz razprave danes je tudi razvidno, da si tudi o tem zakonu še vedno
                  nismo na jasnem, kakšen koncept naj bo zastavljen in samo zato sem predlagala, da
                  naj bi odbor ponovno razpravljal. Ne zato, gospod Omerza, da ne bi bila
                  preglasovana, ker verjetno, da bodo ostali člani odbora lahko potrdili, da želim
                  vedno speljati stvar naprej in da se dogovorimo, da je rešitev ustrezna, ne pa
                  zato, da se moja želja, ali pa ne vem kakšni pogledi, uresničijo. Seveda, gospod
                  Sisinger, nam ustava nalaga, da zakon določi pristojnosti in uredi tožilstvo itd.
                  V tem je stvar. Samo, kot vidite, v razpravi smo dejansko zopet razcepljeni na dva
                  bloka, da se tako izrazim. Vesela sem, če boste podprli moja stališča, ker s tem
                  bomo delno to popravili. Ne morem pa pristajati na takšno razpravo, da ni možno
                  vrniti zakon, ker tudi v drugi obravnavi se še lahko zgodi, da vrnemo v prvo
                  obravnavo itd., tako da ne izvajati, da nekdo želi zavirati, želimo samo, da se
                  resnično strokovno in pa v soglasju večine dogovorimo o konceptu zakona.</p>
            </sp>
            <sp xml:id="SDZ1-Redna-17-1994-01-26.sp159">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Jaz bi zdaj dal na glasovanje proceduralen predlog, da razpravo
                  prekinemo in da se ponovno sestane odbor za notranjo politiko in pravosodje.
                  Ugotovimo sklepčnost! <stage>(63 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da predlog ni sprejet.</p>
               <p>Nadaljujemo razpravo. Želi še kdo besedo? Prosim, gospod Pregelj.</p>
            </sp>
            <sp xml:id="SDZ1-Redna-17-1994-01-26.sp160">
               <speaker>ŽARKO PREGELJ:</speaker>
               <p>Spoštovani! Danes je bilo izrečenih veliko besed, da je Vlada kot izvršna oblast
                  tista, ki je zadolžena za izvajanje zakonov in naj bi hkrati tudi nadzorovala
                  izvajanje teh zakonov. In zato, tako so nekateri trdili, naj bi bil državni
                  tožilec pač nekako podrejen Vladi oz. bi vsaj dobival navodila s strani Vlade.
                  Poglejte, kdo bo pa Vlado nadzoroval pri izvajanju zakonov. Kdo? Boste rekli,
                  Državni zbor. Seveda, Državni zbor lahko, politično, do neke mere, ampak kdo ji bo
                  konkretno pri vsakem zakonu stopil na prste v primeru napačnega ravnanja, sprožil
                  ustrezen postopek itn. Se opravičujem, če bom dal primerjavo s sosednjo Italijo,
                  ampak mi je nekoliko bolj znano. Takrat, kadar je znameniti tožilec, ki sicer ni
                  takšen tožilec kot naš, ampak ima isto vlogo, v Italiji se mu reče, da zastopa
                  "accuso", torej obtožbo, on toži in pred sodiščem toži in toži tudi ministre,
                  politike, poslance in vse, kar sodi k državnemu aparatu. In tudi priprejo jih in
                  podobno, in to na zelo grd način, ker imajo tako čuden srednjeveški način, celo v
                  verige te vtaknejo. Sicer si ne želim, da bo to enako pri nas, ampak dejstvo je,
                  kontrolni mehanizem mora ostajati. Mi imamo sicer ustavno sodišče, pa vemo, kaj
                  dela ustavno sodišče. Kazenski pregon ni stvar ustavnega sodišča, zato mora biti
                  državni tožilec. In zato je prav, da je to samostojen organ in da ni to organ, ki
                  je odvisen od Vlade. Da si pa vsaka Vlada želi imeti čim več mehanizmov, je pa
                  razumljivo. Verjamem, da bi katerakoli druga Vlada podobno poizkušala podtakniti
                  Državnemu zboru in mu samemu zavezati roke. Kot poslanec tega ne bom nikoli
                  sprejel. Lahko me samo preglasujete. Hvala.</p>
            </sp>
            <sp xml:id="SDZ1-Redna-17-1994-01-26.sp161">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Razpravo zaključujem in
                  prehajamo na odločanje. V razpravo dajem stališča, sklepe in dopolnjevalna ter
                  spreminjevalna stališča in sklepe. Želi o tem kdo razpravljati? Predlog stališč in
                  sklepov ste dobili z dne 1.13.1994 v drugem poročilu in pregled stališč in sklepov
                  z današnjim dnem.</p>
               <p>K predlogu zakona o državnem tožilstvu pod točko 1 je spreminjevalni predlog
                  gospoda Franca Zagožna: "Predlog zakona o državnem tožilstvu se zavrne."
                  Predlagatelj gospod France Zagožen. S tem se spremeni 1. točka in dajem to točko,
                  spreminjevalno, na glasovanje. Še enkrat bom prebral, da bo bolj jasno: "Predlog
                  zakona o državnem tožilstvu se zavrne". Predlagatelj gospod dr. France Zagožen in
                  s to točko se nadomesti 1. točka stališč in sklepov. Ugotovimo sklepčnost!
                     <stage>(62 prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(42
                     poslancev.)</stage></p>
               <p>Ugotavljam, da 1. spreminjevalna točka ni sprejeta.</p>
               <p>K 2. točki imamo spreminjevalni predlog gospoda Franca Zagožna. "Predlagatelj
                  zakona naj predlog zakona spremeni, tako da se pristojnost za notranjo
                  organizacijo in poslovanje tožilstva Vlade in ministrstva prenesejo na državnega
                  tožilca, pristojnosti za imenovanje in razrešitve tožilca pa na Državni zbor".
                  Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(35
                     poslancev.)</stage></p>
               <p>Ugotavljam, da ta spreminjevalni predlog ni sprejet.</p>
               <p>Potem imamo k 3. točki. Predlagatelj je matični odbor: "Predlagatelj naj določbo
                  61. člena spremeni, tako" - to je stališče, ki ni spreminjevalno.</p>
               <p>K 5. točki pa je gospa Nada Skuk predlagala: za besedami "v kazenskem postopku" se
                  pika nadomesti z vejico in doda besedilo: "pri tem naj upošteva stališča, sprejeta
                  pri prvi obravnavi zakona o kazenskem postopku ter temu prilagodi vlogo tožilca".
                  Dajem to opredeljevalno stališče na glasovanje.</p>
               <p>Obrazložitev, gospa Skuk. 5. točka se spremeni. Prosim, gospa Skukova.</p>
            </sp>
            <sp xml:id="SDZ1-Redna-17-1994-01-26.sp162">
               <speaker>NADA SKUK:</speaker>
               <p>Kot razumem, glasujemo sedaj samo o dopolnilnih stališčih najprej, potem bomo pa
                  šli po stališčih, če lahko pojasnim. Tudi jaz sem se spraševala, kako sedaj
                  glasujemo, da spustimo 1., 2. točko itd. Ker pa je predsedujoči dal na glasovanje
                  moj predlog dopolnitve petega stališča, bi želela jasno povedati, da bom glasovala
                  zanj, ker mislim, da je potrebno in da na odboru ni bilo dovolj pozorno oblikovano
                  to stališče. Kot sem že v razpravi opozorila, smo pri zakonu o kazenskem postopku
                  sprejeli določena stališča, ki so tudi navezana na vlogo tožilca v postopku, zato
                  je nujno, da predlagatelj pri oblikovanju zakona o tožilstvu upošteva tudi
                  stališča sprejeta pri tem zakonu in ustrezno temu upošteva vlogo tožilstva v
                  predlogu za drugo obravnavo zakona.</p>
               <p>Kot sem že rekla, bom glasovala za tak predlog dopolnilnega stališča in tudi vas
                  pozivam, da tako glasujete.</p>
            </sp>
            <sp xml:id="SDZ1-Redna-17-1994-01-26.sp163">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Bom še enkrat prebral, ampak so nejasnosti. Mi vedno glasujemo o
                  stališčih in sklepih, vseh skupaj. Če kdo želi, mora dati amandma, da se pač
                  določena točka stališč in sklepov črta. Vedno pa glasujemo skupaj. To smo delali
                  tudi do sedaj. O amandmajih pa najprej glasujemo, potem pa o stališčih in sklepih
                  skupaj. Tako glasujemo v prvi obravnavi.</p>
               <p>Prosim, gospod Potrč. Nasprotujete, izvolite.</p>
            </sp>
            <sp xml:id="SDZ1-Redna-17-1994-01-26.sp164">
               <speaker>MIRAN POTRČ:</speaker>
               <p>Gospod predsedujoči! V spominu imam, da smo glasovali tako. Spreminjevalni predlog
                  k prvemu stališču, sprejet. Prvo stališče sprejeto. Drugemu, tretjemu, četrtemu in
                  smo do konca prišli do stališč. Mislim, da je tudi prav, da sedaj tako glasujemo.
                  Ker ni spreminjevalnega predloga, glasujemo pač o tisti točki stališč tako kot so
                  predlagana in mislim, da je vsako stališče takšno, o katerih mora Državni zbor
                  glasovati. Ker je vsako tisto stališče, ki ga sprejme ali pa ne sprejme.
                  Hvala.</p>
            </sp>
            <sp xml:id="SDZ1-Redna-17-1994-01-26.sp165">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospod Potrč. Tudi pri prejšnjem zakonu ob prvi obravnavi, ko smo
                  volili, smo glasovali tako. Če nasprotujete, lahko glasujemo tudi o tem. Samo
                  potem so ti spreminjevalni amandmaji, ki jih dobimo, ker se potem zapleta.</p>
               <p>Torej prvo točko sedaj smo glasovali. Prehajamo na glasovanje o 1. točki: "Predlog
                  zakona o državnem tožilstvu se v prvi obravnavi sprejme kot primerna podlaga za
                  pripravo zakona za drugo obravnavo."  Ugotovimo sklepčnost! <stage>(67
                     prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je 1. točka sprejeta.</p>
               <p>V drugi točki - o spreminjevalnem predlogu smo že glasovali in ga zavrnili. Dajem
                  na glasovanje 2. točko: "Predlagatelj zakona naj prouči možnost, da se čimveč
                  pristojnosti prenese z Vlade na ministra, pristojnega za pravosodje". Prosim, da
                  ugotovimo prisotnost v dvorani.</p>
               <p>Gospa Nada Skuk, obrazložitev glasu.</p>
            </sp>
            <sp xml:id="SDZ1-Redna-17-1994-01-26.sp166">
               <speaker>NADA SKUK:</speaker>
               <p>Hvala lepa. Glasovala bom proti drugemu stališču odbora in pozivam tudi vas, ker
                  mislim, da če že mora kdo dajati tožilcu pristojnosti oziroma navodila ali
                  karkoli, potem je bolje, da to počne Vlada kot samo minister. Tako, da zame drugo
                  stališče ni sprejemljivo, niti, da se prouči ta možnost. Zato bom glasovala proti
                  temu stališču.</p>
            </sp>
            <sp xml:id="SDZ1-Redna-17-1994-01-26.sp167">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti glas?</p>
               <p>Ugotovimo prisotnost v dvorani. Ugotovimo sklepčnost! <stage>(64
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da je drugo stališče sprejeto.</p>
               <p>Prehajamo na tretje stališče: "Predlagatelj naj določbo 61. člena spremeni, tako
                  da se pristojnost dajanja splošnih navodil glede prednostnega obravnavanja
                  določenih vrst zadev in usmerjenja politike pregona prenese na Državni zbor, ki
                  le-ta sprejema mnenje Vlade ali pristojnega ministra." Ugotovimo sklepčnost!
                     <stage>(64 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da je stališče sprejeto.</p>
               <p>Imamo četrto stališče: "Predlagatelj naj preuči in smiselno upošteva konkretne
                  pripombe Sekretariata za zakonodajo in pravne zadeve k 9., 16., 56., 64., in 73.
                  členu predloga zakona." Ugotovimo sklepčnost! <stage>(64 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je četrto stališče sprejeto.</p>
               <p>Imamo peto stališče in dopolnjevalni predlog gospe Nade Skuk, ki ga bom ponovno
                  prebral; amandma k 5. točki. Za besedami "v kazenskem postopku" se pika nadomesti
                  z vejico in doda besedilo: "Pri tem naj upošteva stališča, sprejeta pri prvi
                  obravnavi zakona o kazenskem postopku ter te prilagodi vlogo tožilca." Ugotovimo
                  sklepčnost! <stage>(63 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da stališče ni sprejeto.</p>
               <p>Na glasovanje dajem peto stališče: "Predlog zakona za drugo obravnavo naj predloži
                  Vlada Republike Slovenije sočasno s predlogom kazenskega zakonika in zakona o
                  kazenskem postopku." Ugotovimo sklepčnost! <stage>(63 prisotnih.)</stage></p>
               <p>Kdo je za? <stage>(55 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je peto stališče sprejeto.</p>
               <p>Imamo še dodatno stališče: "Doda se nova 6. točka." "Predlagatelj zakona naj
                  predlog zakona o državnem tožilstvu preoblikuje, tako da bo državne tožilce in
                  generalnega državnega tožilca imenoval Državni zbor." Predlagatelj je gospa Irena
                  Oman.</p>
               <p>Opomba. Dopolnjevalni predlog je vsebovan v spreminjevalnem predlogu v točki 2. Ni
                  bilo sprejeto in glasujemo. Ugotovimo sklepčnost! <stage>(62
                  prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(35
                     poslancev.)</stage></p>
               <p>Ugotavljam, da stališče ni sprejeto.</p>
               <p>Gospod Ignac Polajnar predlaga. "Predlagatelj naj preuči možnost razširitve
                  pristojnosti generalnega državnega tožilca na področju notranje organizacije
                  oziroma poslovanja ter kadrovske politike." Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da tudi to stališče ni sprejeto.</p>
               <p>Gospod dr. Jože Pučnik predlaga. "Predlagatelj naj smiselno upošteva točko 2.b
                  sklepa Državnega zbora Republike Slovenije, ki ga je sprejel v prvi obravnavi
                  predloga zakona o kazenskem postopku, na svoji 12. seji dne 8.10.93.</p>
               <p>Točka 2.b poziva predlagatelja, da naj pri pripravi besedila predloga zakona o
                  kazenskem postopku v predhodnih določbah vgradi določila, da se takoj odredi
                  začasni suspenz sodnikov, tožilcev in drugih uradnih oseb, ki so sodelovali v tako
                  imenovani političnih procesih kazniva dejanja zoper ustavni red in dejanja
                  sovražne propagande, če bi revizija prišla do ugotovitve, da so bili obsojenci
                  žrtve krivične obsodbe". Ugotovimo sklepčnost! <stage>(63 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da stališče ni sprejeto.</p>
               <p>Imamo še stališče: "Predlagatelj naj pripravi za drugo obravnavo predlog zakona o
                  državnem tožilstvu, tako da bo omogočeno dodatno lociranje višjih in okrožnih
                  sodišč po državi v skladu z regionalno organizacijo in pripadom." Predlagatelj je
                  gospod Franc Černelič. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da tudi to stališče ni sprejeto.</p>
               <p>Imamo še stališče gospe Nade Skuk: "Predlagatelj naj poglavje V oblikuje tako, da
                  bodo določbe zagotavljale neodvisnost tožilstva v konkretnih zadevah." Ugotovimo
                  sklepčnost! <stage>(58 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da je to dodatno stališče sprejeto.</p>
               <p>S tem zaključujem to točko dnevnega reda.</p>
            </sp>
            <sp xml:id="SDZ1-Redna-17-1994-01-26.sp168">
               <speaker>PODPREDSEDNIK VLADIMIR TOPLER:</speaker>
               <p>Prehajamo na <title>29. TOČKO DNEVNEGA REDA - NA DRUGO OBRAVNAVO PREDLOGA ZAKONA O
                     ZAGOTAVLJANJU SREDSTEV ZA NEKATERE NUJNE RAZVOJNE PROGRAME REPUBLIKE SLOVENIJE
                     V VZGOJI IN IZOBRAŽEVANJU</title>.</p>
               <p>Ob tem vas želim opozoriti, da je Državni zbor na 14. seji ob prvi obravnavi
                  predloga zakona o zagotavljanju sredstev za realizacijo temeljnih razvojnih
                  programov Republike Slovenije v vzgoji in izobraževanju zadolžil predsednika Vlade
                  Republike Slovenije, da pred drugo obravnavo predloga zakona poda izjavo. Danes pa
                  ste na klop dobili pisni odgovor, ki ga je dr. Janez Drnovšek, predsednik Vlade,
                  posredoval Državnemu zboru.</p>
               <p>Predlog zakona je v obravnavo zboru predložila skupina poslancev Državnega zbora.
                  Ali želi besedo predstavnik predlagateljev? Prosim, gospod Moge.</p>
            </sp>
            <sp xml:id="SDZ1-Redna-17-1994-01-26.sp169">
               <speaker>RUDI MOGE:</speaker>
               <p>Spoštovane poslanke in poslanci! Bom kratek. Skupina predlagateljev zakona je za
                  drugo obravnavo upoštevala sklepe Državnega zbora ob prvi obravnavi in pripravila
                  zakon, skladen s sklepi, kar je razvidno iz obrazložitve predloga. Zaradi tega, da
                  bi bil zakon izvedljiv - glede vsebine namreč ni bilo pripomb, le pohvale - so
                  predlagatelji za drugo obravnavo zmanjšali znesek, tako da je situacija naslednja:
                  v prvem branju je zakon opredeljeval znesek 37 milijard 930, za drugo branje 30
                  milijard. Dodatna sredstva, ki bi bila za to potrebna: ob prvem branju 37 milijard
                  900, ob drugem branju 24 milijard 547, letno od 9 milijard na 6 milijard, kar
                  znaša ob prvem branju 7 promil bruto družbenega produkta, ob drugem branju pa 4
                  promile bruto družbenega produkta.</p>
               <p>Skupina poslancev, s prvo podpisanim Kopačem in zadnjim podpisanim Jančarjem, je
                  vložila tudi dva amandmaja, ki sta te zneske še znižala, tako da bi bil sedaj
                  zakon "težak" 27 milijard 548 milijonov. Država bi morala zagotoviti dodatna
                  sredstva, to je 18 milijard, kar bi znašalo letno obremenitev 3 milijarde oziroma
                  1,7 promila bruto družbenega produkta. Pravijo, če bi ta zakon sprejeli, da bi bil
                  zakon uokvirjen v realne možnosti proračuna in bi bila to za predlagatelje hkrati
                  najnižja izmed spodnjih mej.</p>
               <p>Na zakon je bilo danih nekaj amandmajev. Prva skupina, ki so jih dali poslanci
                  Kocuvan, Verzolak, Partljič in drugi, niso pravi amandmaji, ampak bi jim
                  priporočal, da bi predlagali Državnemu zboru sklep, da naj bi predlagatelji zakona
                  te zadeve poskušali uvrstiti v okviru možnosti za tretjo obravnavo v materialih,
                  ki so priloga tega zakona.</p>
               <p>Potem je bil tukaj amandma gospoda Miroslava Geržine kot prvo podpisanega in gospe
                  Irene Omanove kot zadnje podpisane. Tu je šlo za to, da bi s tem amandmajem temu
                  zakonu odrezali za 10% sredstev; ta sredstva bi potem namenili za to, da bi lahko
                  imeli v Sloveniji v osnovnih šolah dvoizmenski pouk. Za predlagatelje ta amandma
                  ni sprejemljiv zaradi tega, ker se v drugem zakonu oz. proračunu rešuje obstoječe
                  stanje. Namreč, lani je bilo za te namene na voljo 504 milijone pri dopolnilnih
                  sredstvih, kar je približno pol milijarde, letos pa je predvideno 559 milijonov
                  dodatnih sredstev za te osnovne šole, kar ne bi rekel, da je dovolj, ampak v tem
                  okviru se da ta projekt potem tudi rešiti.</p>
               <p>Zakonodaja nam namreč tudi nalaga, da je izvirna pristojnost občin ta, da skrbijo
                  za osnovne šole in da so v občinah njihove skupščine tiste, ki določajo, kaj se bo
                  gradilo, koliko se bo gradilo, in če imajo določene projekte, lahko potem preko
                  teh dopolnilnih sredstev zaprosijo tudi državo.</p>
               <p>Tretja stvar, kar je pri tem amandmaju zame tudi zelo nesprejemljiva, je, da z
                  amandmajem ni nobenega projekta oziroma ni nobenega programa v tem smislu, katere
                  šole, iz katerih občin, katere občinske skupščine se s tem strinjajo in hkrati v
                  tem amandmaju tudi ni predloga za to, ali bomo vzeli sedaj sredstva na demografsko
                  ogroženih, ali za prizadete otroke, ali bomo vzeli za malico. Predlagatelj tega
                  amandmaja torej ni predvidel, kje bo v določenem programu, ki pa ga je Državni
                  zbor sprejel ob prvi obravnavi, sedaj odvzel ta sredstva. Mislimo, da bi sprejetje
                  takega amandmaja porušilo celotno koncepcijo sedanjega zakona, zato ga ne
                  podpiramo.</p>
               <p>O amandmajih, ki so jih vložili gospod Kopač kot prvo podpisani in gospod Jančar
                  kot zadnji podpisani, ki pa dejansko zelo znižujejo sredstva, sem pa svoje mnenje
                  že povedal.</p>
               <p>Drugi obravnavi na pot bi povedal samo naslednje. Trdim, da je zakon investicija v
                  mladino, v družino, v znanje in državo.</p>
               <p>Za večino, ki boste glasovali za, v kar sem prepričan pa tole: sreče, ki jo
                  prikličemo sami nase, ni mogoče več ustaviti. Hvala lepa.</p>
            </sp>
            <sp xml:id="SDZ1-Redna-17-1994-01-26.sp170">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Rudiju Mogetu. Predlog zakona je obravnaval Odbor za kulturo,
                  šolstvo in šport kot matično delovno telo. Je proceduralno? Izvolite.</p>
            </sp>
            <sp xml:id="SDZ1-Redna-17-1994-01-26.sp171">
               <speaker>POLONCA DOBRAJC:</speaker>
               <p>Hvala za besedo. Gospod predsedujoči, spoštovane poslanke in poslanci!  V zvezi z
                  obravnavo enega izmed treh zakonov je bil sprejet sklep tega Državnega zbora,
                  zakonodajnega telesa Republike Slovenije, da naj predsednik Vlade Republike
                  Slovenije pred drugo obravnavo predoči Državnemu zboru,</p>
               <p>kako bodo obremenitve iz omenjenih treh zakonov eventualnih bodočih ter že
                  sprejetih zakonov, ki presegajo memorandumsko določena sredstva, vplivale na javno
                  porabo Republike Slovenije za obdobje 1994-1997. Dobili smo pismo predsednika
                  Vlade, kjer pravi, da je Vlada svoje že naredila oziroma da bo za posamezno
                  področje odgovoren minister.</p>
               <p>Zdaj pa sprašujem, sprašujem pač predstavnika Vlade ne pa posameznega ministra, če
                  lahko natančneje pojasni, zakaj se predsednik Vlade, in s tem tudi mandatar ne
                  more v tako pomembnih zadevah pojaviti pred tem Državnim zborom in mu predočiti
                  zadeve. Saj vsi vemo kako na veliko se govori o potrebah po zmanjšanju javne
                  porabe, na TV, na radiu, na sejah Vlade, v tem Državnem zboru, ko pa se odločamo o
                  teh potrebah, pa predsednik Vlade ne čuti potrebe, da bi na sklep Državnega zbora
                  odreagiral in pač pošlje pismo, da je Vlada to storila že 7.1.1994.</p>
               <p>Če mi bo predstavnik Vlade na to pač lahko odgovoril, bi še prosila, da se
                  opredeli do drugega odstavka 10. člena zakona o Vladi Republike Slovenije, ki
                  pravi: "Vlada in vsak njen član mora na zahtevo Državnega zbora poročati o
                  izvrševanju zakonov, drugih predpisov in splošnih aktov, ki jih je sprejel Državni
                  zbor ter o drugih ukrepih v svoji pristojnosti in njihovih učinkih." V ustavi pa v
                  114. členu, ki govori o organizaciji Vlade, beremo v prvem stavku prvega odstavka:
                  "Predsednik Vlade skrbi za enotnost politične in upravne usmeritve Vlade ter
                  usklajuje delo ministrov."</p>
               <p>Naša poslanska skupina meni, da ta Državni zbor in to zakonodajno telo Republike
                  Slovenije zasluži, da predsednik Vlade Republike Slovenije osebno pojasni, kako
                  bodo ti trije zakoni oziroma po današnjem dnevu oziroma včerajšnjem samo še dva
                  vplivali na zmanjšanje javne porabe. Hvala.</p>
            </sp>
            <sp xml:id="SDZ1-Redna-17-1994-01-26.sp172">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi predstavnik Vlade besedo? Prosim, gospod Bandelj, generalni
                  sekretar Vlade.</p>
            </sp>
            <sp xml:id="SDZ1-Redna-17-1994-01-26.sp173">
               <speaker>MIRKO BANDELJ:</speaker>
               <p>Spoštovane poslanke, spoštovani poslanci, spoštovano vodstvo! Predsednik je žal,
                  zadržan, moram ga opravičiti. Imam pa v nekem smislu pooblastilo, da tudi dam
                  kakšno pojasnilo, če je treba. Najprej bi začel tam, kjer je končala gospa
                  poslanka.  114. člen  ustave govori o tem, da predsednik Vlade zagotavlja
                  politično in upravno enotnost Vlade in točno to Vlada tudi dela in to je tudi
                  njegova funkcija. Seveda je sklep, ki je bil prebran, predsednik ga je dobil, na
                  Vladi so bile narejene ustrezne ocene in tudi s strani Vlade kot enotnega
                  političnega organa so bile v parlament poslane ustrezne ocene, s katerimi se tudi
                  predsednik kot oseba po 114. členu, normalno, strinja. To je tudi njegovo stališče
                  in zato je seveda tudi Vlada ob tem ravnala tako kot narekuje parlamentarni
                  poslovnik v 267. členu, kjer je vloga predsednika določena v smislu njegove
                  pravice, da politično predstavlja Vlado kot celoto pred parlamentom, skratka kot
                  pravica. Medtem pa je v tretjem odstavku tega člena določeno, da Vlada določi
                  svoje ministre, ki jo zastopajo in predstavljajo njena stališča pred parlamentom.
                  To je bilo tudi narejeno. Tudi 10. člen zakona o Vladi, kot je bil</p>
               <p>citiran, mislim, da je bil zahtevan tudi ustrezen komentar. Drugi odstavek 10.
                  člena govori o tem, da Vlada in njen član mora na zahtevo Državnega zbora poročati
                  o izvrševanju zakonov, drugih predpisov in splošnih aktov kar mislim, da v tem
                  primeru ni slučaj ter o drugih ukrepih iz svoje pristojnosti in njihovih učinkih.
                   Tudi to določilo bi težko lahko tako raztegljivo tolmačili, da bi tukaj lahko
                  ustrezen sklep proceduralne narave Državnega zbora na ta način dali v 10. člen.
                  Poleg tega ne glede na to, pravim, da je predsednik svojo nalogo, ki izhaja iz
                  sklepa, izpolnil s tem, da je iz Vlade prišla pisna informacija o teh ukrepih.
                  Hvala.</p>
            </sp>
            <sp xml:id="SDZ1-Redna-17-1994-01-26.sp174">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Proceduralno ima gospod Pregelj.</p>
            </sp>
            <sp xml:id="SDZ1-Redna-17-1994-01-26.sp175">
               <speaker>ŽARKO PREGELJ:</speaker>
               <p>Spoštovani! Želel sem vprašati predsedujočega, na podlagi katerega člena je dal
                  sekretarju Vlade besedo?</p>
            </sp>
            <sp xml:id="SDZ1-Redna-17-1994-01-26.sp176">
               <speaker>PODPREDSEDNIK VLADIMIR TOPLER:</speaker>
               <p>Na podlagi 267. člena, po katerem lahko na seji delovnega telesa predstavlja Vlado
                  minister, lahko tudi državni sekretar, predstojnik organa v sestavi ministrstva
                  ali predstojnik vladne službe, ki ga določi. <stage>(Vmes Žarko Pregelj: No, če
                     natančno berem.)</stage> Na seji Državnega zbora in delovnih telesih lahko
                  sodelujejo tudi vodilni uslužbenci ministrstev in vladnih služb, ki jih določi
                  Vlada. Vlada je določila gospoda Bandlja.</p>
            </sp>
            <sp xml:id="SDZ1-Redna-17-1994-01-26.sp177">
               <speaker>ŽARKO PREGELJ:</speaker>
               <p>Sodeluje lahko, ampak ne predstavlja. To ste vi nekorektno prebrali poslovnik in
                  temu oporekam in zahtevam, da to Državni zbor odloči. Poleg tega pa, ker sem že
                  pri govornici dovolite, da protestiram. Menim, da je odgovor predsednika Vlada
                  neumesten in da se ne sklicuje na pravi člen. Namreč 270. člen v drugem odstavku
                  jasno pove, da Državni zbor lahko sprejme sklep, s katerim od Vlade ali
                  posameznega ministra zahteva, da poroča Državnemu zboru o reševanju zakonov in
                  drugih predpisov itn. Po 267. členu ima predsednik Vlade splošno pravico
                  predstavljati Vlado v Državnem zboru. Torej  je tukaj Državni zbor zahteval
                  njegovo prisotnost in ne njegove predstavnike.</p>
            </sp>
            <sp xml:id="SDZ1-Redna-17-1994-01-26.sp178">
               <speaker>PODPREDSEDNIK VLADIMIR TOPLER:</speaker>
               <p>Gospod Pregelj, vi predlagate. Kaj, če vas še enkrat vprašam o čem, da
                  glasujemo?</p>
            </sp>
            <sp xml:id="SDZ1-Redna-17-1994-01-26.sp179">
               <speaker>ŽARKO PREGELJ:</speaker>
               <p>Predlagam proceduralni sklep, da je bil s tem storjen prekršek nad poslovnikom,
                  ker ste dali besedo sekretarju Vlade, ki ni pristojen, da predstavlja Vlado pred
                  Državnim zborom.</p>
            </sp>
            <sp xml:id="SDZ1-Redna-17-1994-01-26.sp180">
               <speaker>PODPREDSEDNIK VLADIMIR TOPLER:</speaker>
               <p>Nisem naredil prekrška in ne bom dal tega na glasovanje, ker je po 267. členu to
                  pač odločala Vlada. Lahko odločamo o drugi stvari, da mora predsednik Vlade sam
                  pojasniti. Ampak sem to že na začetku povedal, da smo od Vlade dobili odgovor, ki
                  ga je Državni zbor podpisan - imate na drugi strani - gospod Matjaž Jugovič poslal
                  ... Prosim, procedurlano.</p>
            </sp>
            <sp xml:id="SDZ1-Redna-17-1994-01-26.sp181">
               <speaker>POLONCA DOBRAJC:</speaker>
               <p>Hvala za besedo. Obrazložitve ne bom ponavljala. Glede Vlade, vsi se radi
                  sklicujemo na ustavo, ko se znajdemo v "škripcih", 110. člen ustave Republike
                  Slovenije pravi: "Vlado sestavljajo predsednik in ministri." Pred proceduralnim
                  sklepom se še enkrat javno sprašujem, ali ta Državni zbor Republike Slovenije res
                  v tako pomembnem vprašanju, ki se tiče javne porabe in ne samo nas, temveč naših
                  naslednjih rodov in mladine, ki jo obremenjujemo s temi zakoni, ne zasluži ali
                  predsednika Vlade ali ministra, da bi obrazložil sklep, ki je bil naložen
                  izvršilni veji oblasti. Predlagam pa sklep proceduralne narave in sicer, da se
                  obravnavanje zakonov, ki jih pokriva ta sklep, umakne iz dnevnega reda, dokler
                  predsednik Vlade Republike Slovenije ne bo našel časa in bo Državnemu zboru
                  obrazložil to, kar je Državni zbor že zahteval. Hvala.</p>
            </sp>
            <sp xml:id="SDZ1-Redna-17-1994-01-26.sp182">
               <speaker>PODPREDSEDNIK VLADIMIR TOPLER:</speaker>
               <p>Dajem ta proceduralni predlog, ki ga je gospa Dobrajc predlagala, na glasovanje.
                  Ali ponovim? To pomeni, da ta dva zakona pod 29. in 30. točko obravnavamo takrat,
                  ko bo predsednik Vlade podal poročilo, ki smo ga zahtevali že s prejšnjim sklepom,
                  pred Državnim zborom. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da predlog ni sprejet.</p>
               <p>Nadaljujemo to točko dnevnega reda. Predlog zakona je obravnaval Odbor za kulturo,
                  šolstvo in šport kot matično delovno telo. Prosim poročevalca, da predstavi mnenje
                  Odbora o predlogu zakona. Kdo je poročevalec odbora za kulturo, šolstvo in šport?
                  Dr. Dimitrija Rupla ni. Želi besedo predstavnik sekretariata? <stage>(Ne
                     želi.)</stage> Želi besedo predstavnik Vlade? <stage>(Ne želi.)</stage></p>
               <p>Prehajamo na obravnavo in odločanje o posameznih členih predloga zakona. Zboru
                  najprej predlagam, da sprejme proceduralni sklep, da skladno z zadnjo alineo 189.
                  člena poslovnika razpravlja in glasuje o vseh členih skupaj, h katerim niso bili
                  vloženi amandmaji. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je sklep sprejet.</p>
               <p>Prehajamo na odločanje o amandmajih in o členih.</p>
               <p>K 3. členu predlaga amandma skupina enajstih poslancev. Prosim, gospod Zagožen,
                  obrazložitev glasu ali proceduralno? Proceduralno.</p>
            </sp>
            <sp xml:id="SDZ1-Redna-17-1994-01-26.sp183">
               <speaker>DR. FRANC ZAGOŽEN:</speaker>
               <p>Spoštovani zbor! Pravzaprav bi rad pojasnilo. Zdi se mi, da nimamo kompletnih
                  materialov. Pred seboj imam predlog zakona za drugo obravnavo, objavljen v
                  Poročevalcu številka 43 in ta poročila in amandmaje, ki zmanjšuje znesek od 30 na
                  27 milijard letno obremenitev, končno, od prej predvidenih, celo največ 9 na
                  največ 5 oz. na 3. V obrazložitvi na 24. strani na primer berem, da je moj predlog
                  sklepa, ki je bil izglasovan pri prvi obravnavi, upoštevan. Iz tega gradiva pa
                  zdaj ne vem, ali je ali ni, ker sem videl tabelo, kjer ni upoštevan, ki pa ni</p>
               <p>sestavni del gradiva, ki smo ga dobili. To je namreč program investicij za ta
                  leta, ki jih ta zakon uzakonja. Zato niti ne morem vložiti amandmaje, ne vem, kako
                  se naj odločam, ker ne vem, iz tega ni razvidno, kakšen je ta predlog investicij,
                  ki potrebuje ta sredstva. Hvala.</p>
            </sp>
            <sp xml:id="SDZ1-Redna-17-1994-01-26.sp184">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Zagožen.</p>
               <p>Lahko povem samo to, da iz poročila sledi: v razpravi so člani odbora menili, da
                  je predlog zakona pripravljen skladno s sklepi. Zato so ga tudi uvrstili na dnevni
                  red. To sta predlagatelj in odbor.</p>
            </sp>
            <sp xml:id="SDZ1-Redna-17-1994-01-26.sp185">
               <speaker>DR. FRANC ZAGOŽEN:</speaker>
               <p>Rad bi vložil amandma na program investicij, za katerega menim, da je sestavni del
                  zakona, ker pa ni priložen, nimam te možnosti. To možnost bi rad imel in prosim,
                  če se mi lahko zagotovi. Hvala.</p>
            </sp>
            <sp xml:id="SDZ1-Redna-17-1994-01-26.sp186">
               <speaker>PODPREDSEDNIK VLADIMIR TOPLER:</speaker>
               <p>Prosil bi predlagatelja, da obnovi obrazložitev. Prosim, gospod Rudi Moge.</p>
            </sp>
            <sp xml:id="SDZ1-Redna-17-1994-01-26.sp187">
               <speaker>RUDI MOGE:</speaker>
               <p>Hvala za besedo. Spoštovane poslanke in poslanci! Predlagatelji smo zelo na drobno
                  za drugo obravnavo izdelali program, se pravi, katera šola pride katerega leta s
                  kolikšnim zneskom na vrsto. Ta program smo vložili v pisarno in mene preseneča, da
                  tega programa nismo dobili na klopi. Potem je tukaj nastal kratek stik.</p>
            </sp>
            <sp xml:id="SDZ1-Redna-17-1994-01-26.sp188">
               <speaker>PODPREDSEDNIK VLADIMIR TOPLER:</speaker>
               <p>So programi sestavni del zakona, kot priloga? Saj potem je priloga. Ne sodi to v
                  zakon. Na prilogo se ne dajejo amandmaji. Je tako gospod Rudi Moge?</p>
            </sp>
            <sp xml:id="SDZ1-Redna-17-1994-01-26.sp189">
               <speaker>RUDI MOGE:</speaker>
               <p>Je tako, ali upoštevajo ali ne, ampak tukajle poglejte, če je gospod Zagožen
                  pogledal na strani 4 obrazložitve zakona, piše na njegovo posredovanje: "Med
                  projekti, ki so navedeni z zakočnikm o zagotavljanju sredstev za realizacijo
                  temeljnih itd. razvojne programe Republike Slovenije vzgoje in izobraževanja, naj
                  se vnese tudi program občine Mozirje, izgradnja Osnovne šole Račice v Savinji". To
                  ste vprašali ali ne? Pripomba je usklajena s pristojno službo resornega organa
                  Vlade, ki bo predlog strokovno pregledala, saj občina Mozirje do sedaj službi ni
                  posredovala podatkov, niti se ni prijavila na razpis sredstev zato, ker gre za
                  demografsko ogroženo področje, kjer število otrok še nadalje upada. Na osnovi
                  strokovnih ugotovitev bo v primeru uskladitve ustrezen znesek vnešen v program za
                  leto 1997. To je, lahko pa sedaj pogledam med demografsko ogrožene in na to tudi
                  odgovorim.</p>
            </sp>
            <sp xml:id="SDZ1-Redna-17-1994-01-26.sp190">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Rudiju Mogetu. Odgovoril bi še gospodu Zagožnu. Že v prvi
                  obravnavi je bilo rečeno: "V prilogi predloženi predlogi programov so sestavni del
                  obrazložitev, niso pa sestavni del zakona".</p>
               <p>Gospod Zagožen in potem gospod Potočnik. Sedaj imamo drugo obravnavo pa imamo bolj
                  razpravo splošno. Prosim.</p>
            </sp>
            <sp xml:id="SDZ1-Redna-17-1994-01-26.sp191">
               <speaker>DR. FRANC ZAGOŽEN:</speaker>
               <p>Saj zato gre, ker je ta obrazložitev zavajajoča. Sem jo tukaj prebral. Videl sem
                  pa tudi tabelo, ki jo nismo dobili na klop, kjer pa izgradnja te šole ni v
                  seznamu. Sedaj ne vem, kako lahko in čemu lahko verjamem. Ali tej obrazložitvi
                  tukajle v Poročevalcu, na podlagi katere naj bi se odločali ali tabeli, ki sem jo
                  videl pa je nisem dobil na klop. Če je to sestavni del obrazložitve, potem bi
                  najbrž morali dobiti na klop. Če pa na to ni več mogoče vlagati amandmajev, potem
                  se je seveda zelo težko odločiti za ali proti v takem primeru. Ta zakon sem sicer
                  vseskozi podpiral, ne bi bil pa rad izigran in to zaradi stvari, ki se je zgodila
                  na tale način. Predlagatelji so seveda povprašali občino Mozirje, ali ima v
                  programu izgradnjo te šole? Dobili so odgovor, da ne od predsednika Izvršnega
                  sveta, ki ga je medtem skupščina zamenjala, mu izrekla nezaupnico in je trenutno v
                  kazenskem postopku zaradi suma hudih zlorab položaja. Če bi en teden kasneje
                  povprašali občino Mozirje, bi Skupščina občine Mozirje ali Izvršni svet drugače
                  odgovorila.</p>
               <p>Priloga, ki naj bi bila obrazložitev, bi bila drugačna. Sedaj sem v popolnoma
                  nemočnem položaju zaradi takega postopanja. Mislim, da je treba proceduro voditi
                  tako, da vemo, o čem glasujemo in da lahko vplivamo na vsebino zakona, kar je
                  navsezadnje tudi program investicij, za katere se s tem zakonom zagotavlja
                  sredstva.</p>
            </sp>
            <sp xml:id="SDZ1-Redna-17-1994-01-26.sp192">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Zagožen. Še enkrat bi opozoril, da mi o prilogah ne glasujemo.
                  O amandmajih glasujemo od 1. do 6. člena, to je predlog današnje razprave in
                  vlaganje amandmajev.</p>
               <p>Prosim, gospod Potočnik.</p>
            </sp>
            <sp xml:id="SDZ1-Redna-17-1994-01-26.sp193">
               <speaker>FRANC POTOČNIK:</speaker>
               <p>Spoštovani! Podpiram zakon, bi pa predlagal - proceduralno - da to razpravo
                  prekinemo in dobimo gradiva. Čeprav ni možno nanje vlagati amandmaje, prav pa je,
                  da smo poslanci seznanjeni, ko nas bodo na terenu ljudje spraševali, kaj pomeni
                  zakon. Moramo biti seznanjeni, na katerih območjih, za katere šole, za katere
                  objekte bodo, če bodo, zagotovljena sredstva s tem zakonom. Glede na to, da je
                  predlagatelj to po izjavi predložil Državnemu zboru, da dobimo gradivo in potem o
                  zakonu odločamo.</p>
               <p>Prosim, da se da predlog na glasovanje.</p>
            </sp>
            <sp xml:id="SDZ1-Redna-17-1994-01-26.sp194">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Rudi Moge ima besedo.</p>
            </sp>
            <sp xml:id="SDZ1-Redna-17-1994-01-26.sp195">
               <speaker>RUDI MOGE:</speaker>
               <p>Hvala za besedo. V obrazložitvi ni bilo napisano to, da se bomo predlagatelji
                  pogovarjali z izvršnim odborom v občini Mozirje, ampak da bo ustrezna strokovna
                  služba pristojnega organa to reč uredila in da se po uskladitvi z občino to vnese
                  v tabelarni pregled šol, ki bodo uvrščene na prednostni seznam.</p>
               <p>Kako daleč je Ministrstvo za šolstvo in šport oziroma človek, ki je v njem
                  zadolžen, usklajen z občino Mozirje, bi samo on lahko povedal. Pri razgovoru z
                  občino Mozirje nisem sodeloval.</p>
            </sp>
            <sp xml:id="SDZ1-Redna-17-1994-01-26.sp196">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Vika Potočnik.</p>
            </sp>
            <sp xml:id="SDZ1-Redna-17-1994-01-26.sp197">
               <speaker>VIKTORIJA POTOČNIK:</speaker>
               <p>Spoštovane poslanke in poslanci! Podpiram zakon in tudi amandmaje. Mislim, da
                  Državnega zbora ne bo sram, ko bo sprejel ta zakon za nekaj generacij naprej.</p>
               <p>Ker je vsak glas, in tudi glas gospoda Zagožna potreben in da se izognemo
                  vprašanju, ki se mi zdi, da je ostalo delno odprto, predlagam, da tako kot
                  vprašanje in amandma gospoda Kocuvana, ki gre direktno na tabelarni del, zadolžimo
                  predlagatelja, da do tretje faze konkretno odgovori na ta vprašanja.</p>
               <p>Predlagam, da proceduro nadaljujemo tako po amandmajih, s sklepom, ki je že
                  predviden, vključimo tudi to investicijo. Tako rešimo to zagato do tretje faze. Če
                  se strinjate, gospod Zagožen. To je moj predlog.</p>
            </sp>
            <sp xml:id="SDZ1-Redna-17-1994-01-26.sp198">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Zagožen.</p>
            </sp>
            <sp xml:id="SDZ1-Redna-17-1994-01-26.sp199">
               <speaker>DR. FRANC ZAGOŽEN:</speaker>
               <p><stage>(Govori iz klopi.)</stage></p>
            </sp>
            <sp xml:id="SDZ1-Redna-17-1994-01-26.sp200">
               <speaker>PODPREDSEDNIK VLADIMIR TOPLER:</speaker>
               <p>Torej predlagate, da to točko danes prekinemo in jo nadaljujemo, ko bomo dobili
                  prilogo. Dajem to na glasovanje. Glasujemo o tem, da prekinemo razpravo in, ko
                  dobimo še dodatno prilogo, nadaljujemo to točko dnevnega reda, čeprav to ni
                  sestavni del zakona, ampak je sestavni del obrazložitve in  o tej prilogi  se ne
                  glasuje. Dajem predlog, da to točko prekinemo in nadaljujemo takrat, ko bodo
                  poslanci dobili na klop prilogo. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da predlog ni sprejet.</p>
               <p>Gospod Potočnik ponovno proceduralno, prosim.</p>
            </sp>
            <sp xml:id="SDZ1-Redna-17-1994-01-26.sp201">
               <speaker>FRANC POTOČNIK:</speaker>
               <p>Spoštovani! Predlagam proceduralni sklep, da ne glede na izid glasovanja poslanci
                  vendarle dobimo to gradivo in, da ta zbor to sklene.</p>
            </sp>
            <sp xml:id="SDZ1-Redna-17-1994-01-26.sp202">
               <speaker>PODPREDSEDNIK VLADIMIR TOPLER:</speaker>
               <p>Zagotavljam, da boste to gradivo dobili. Mi pa nadaljujemo sejo.</p>
               <p>Smo pri 3. členu, ki ga predlaga skupina enajstih poslancev. Ponovno ga bom
                  prečital. "Republika Slovenija bo za uresničitev programa iz prejšnjega člena v
                  državnem proračunu v obdobju od leta 1994 do 1999 zagotovila sredstva do skupne
                  višine 27 milijard 548 milijonov SIT po cenah na dan 1.1.1994. V posameznem letu
                  znesek praviloma ne bo presegal 5 milijard SIT po cenah na dan 1.1.1994." Amandma
                  predlaga skupina enajstih poslancev. Matično delovno telo ta amandma podpira.
                  Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Dajem na glasovanje 3. člen v celoti. Se opravičujem. Imamo še en amandma k 3.
                  členu skupine enajstih poslancev, prvopodpisani gospod Miroslav Geržina. Matično
                  delovno telo tega amandmaja ne podpira. Amandma pa je naslednji: v 3. členu se za
                  prvim odstavkom doda nov odstavek, ki se glasi: "V letu 1994, 1995 in 1996 se 10%
                  predvidene letne vsote iz prvega odstavka tega člena uporabi za investicije v
                  osnovnošolske prostore v tistih šolah, ki imajo - dvo ali večizmenski pouk."
                  Gospod Geržina ima besedo - obrazložitev.</p>
            </sp>
            <sp xml:id="SDZ1-Redna-17-1994-01-26.sp203">
               <speaker>MIROSLAV GERŽINA:</speaker>
               <p>Hvala lepa, gospod predsedujoči. Spoštovani! Ko sem videl ta zakon, sem v začetku
                  šel pogledat in sem se zgrozil, da po štiridesetih letih intenzivne izgradnje
                  šolstva v osnovnem šolstvu še vedno 8% - to je skoraj 10% - otrok obiskuje
                  dvoizmenski pouk. Ko pa sem iskal še informacije, sem pri gospodu ministru na
                  ministrstvu zvedel, da je tudi v srednjem šolstvu še hujša zadeva. Predlagatelj mi
                  je že svetoval, da naj bi ne šli v to smer, ker bi rušili ta koncept zakona.
                  Zgodilo se je to, da smo izglasovali zmanjšanje vrednosti oziroma vsote za ta
                  zakon in dejansko je lahko ogroženo tisto, za kar je zakon oziroma financiranje
                  predvideno, to je izboljšanje pouka z učenjem jezikov, računalništva itd. Taki
                  pogoji kot so, ne vem, kam bodo šli z računalniki in z vso avdio-vizuelno opremo,
                  da bi se bolje učili, enakovredno. Ampak, ker so mi razložili, da je nekaj denarja
                  dejansko za demografsko ogrožene, ki pokriva tudi te šole, ki so dvoizmenske pa
                  sem se zgrozil, da je tudi v največjih, in v našem glavnem mestu veliko število
                  osnovnih šol in tudi srednjih, ki imajo še dvoizmenski pouk, kar nikakor ne
                  ustreza današnjim pogojem učenja tudi z modernimi sredstvi. Ker so me opozorili,
                  da je izravnava v proračunu za občine, ki gre tudi za prvič, na demografsko
                  ogroženih področjih za šole, ki se podirajo pa tudi za dvoizmenske šole in, da je
                  lahko na ta način ogroženo tistih - kot je bilo že danes rečeno -približno 600
                  milijonov za šole, tudi za urejanje dvoizmenskega v enoizmenski pouk, odstopam od
                  tega amandmaja.</p>
               <p>Dogovoril sem se tudi s kolegi, ki so podpisali - odstopamo od tega amandmaja.
                  Škoda, ker ni tukaj predsednika Vlade, ampak mislim, da bo gospod Bandl sekretar
                  Vlade verno prenesel to mojo prošnjo in apel gospodu predsedniku. Gospod Bandl
                  prav gotovo pozna v Ajdovski občini dve šoli, ki sta taki, ki imata dvoizmenski
                  pouk pa tudi šolo v kateri pada kamenje, kot ste jo lahko vsi videli - to gre v ta
                  kontekst. Želim in predlagam, da prenese predsedniku Vlade, da namesto 560
                  milijonov za izravnavo v občine za ureditev šol, ki se podirajo, za ureditev šol,
                  ki imajo dvoizmenski pouk v enoizmenski naj - to bo pa njegov uspeh, kako bo v tem
                  proračunu, ki je povsod luknjičast in manjka, ampak mislim, da to moramo storiti,
                  mu priporočamo, mislim, da se strinjate z vsem - naj nameni nekaj več sredstev,
                  namesto 560 recimo 800 milijonov ali pa milijardo. Naj najde nekaj denarja, da
                  bomo dejansko v kratkem času, ne pa v dvajsetih</p>
               <p>ali pa v tridesetih letih, imeli enoizmenski pouk po naših šolah, da bodo naši
                  otroci normalno študirali in dejansko lahko uporabili vsa tista sredstva, o
                  katerih smo govorili, ki jih ta program tudi omenja in ki so potrebna in, da bomo
                  čisto normalna družba po tej strani. Odstopam od tega amandmaja. Hvala lepa.</p>
            </sp>
            <sp xml:id="SDZ1-Redna-17-1994-01-26.sp204">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Geržini. Mislim, da so bile te besede namenjene tudi gospodu
                  ministru za šolstvo.</p>
               <p>Prehajamo na glasovanje o 3. členu. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je 3. člen sprejet.</p>
               <p>V razpravo dajem 4. člen in amandma k 4. členu: zadnji del odstavka 4. člena se
                  spremeni, tako da se prvi odstavek 4. člena glasi: "Republika Slovenija bo
                  sredstva za uresničitev programov določenih v 2. členu tega zakona zagotovila v
                  državnem proračunu. Črta se drugi odstavek 4. člena tega zakona." Želi kdo
                  razpravljati o amandmaju ali o členu? <stage>(Ne.)</stage></p>
               <p>Dajem ta amandma k 4. členu na glasovanje. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 4. členu sprejet.</p>
               <p>Prehajamo na odločanje o 4. členu. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 4. člen sprejet.</p>
               <p>Glasovati moramo še o vseh drugih členih, h katerim niso bili podani amandmaji.
                  Želi kdo razpravljati o teh členih? <stage>(Ne.)</stage> Ugotovimo sklepčnost!
                     <stage>(61 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da so vsi drugi členi sprejeti.</p>
               <p>Glasovati moramo še o naslovu zakona. Želi o naslovu zakona kdo razpravljati?
                     <stage>(Ne.)</stage> Potem dajem naslov zakona na glasovanje. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je naslov zakona sprejet.</p>
               <p>Sprejeti moramo še proceduralni sklep: "Zakon za tretjo obravnavo pripravi
                  predlagatelj." Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je tudi ta sklep sprejet.</p>
               <p>S tem zaključujem to točko dnevnega reda. <stage>(nekdo govori v dvorani - se ne
                     sliši!)</stage> Proceduralno? Dodatni sklep? Točka je že bila zaključena!
                  Gospod Zagožen, ali imate vi tudi sklep? Prosim, če ga pisno vložite ali pa ga
                  preberete.</p>
               <p>Prosim, gospod Kocuvan.</p>
            </sp>
            <sp xml:id="SDZ1-Redna-17-1994-01-26.sp205">
               <speaker>JOŽEF KOCUVAN:</speaker>
               <p>Moj sklep naj bi se glasil tako-le: "V program investicijskih vlaganj v šolske
                  prostore na demografsko ogroženih območjih se v tabelarnem delu zakona vključi
                  izgradnja prizidka k osnovni šoli Apače v višini 99.500 tolarjev."</p>
            </sp>
            <sp xml:id="SDZ1-Redna-17-1994-01-26.sp206">
               <speaker>PODPREDSEDNIK VLADIMIR TOPLER:</speaker>
               <p>Nimamo tabelarnega dela zakona, to je obrazložitev. Možno je, da glasujemo o
                  sklepu, ki smo ga nekako korigirali: "V program investicijskih vlaganj v šolske
                  prostore na demografsko ogroženih območjih se vključi izgradnja prizidka k osnovni
                  šoli Apače v višini 99.500 SIT." Samo potem se bojim, da bomo potem vsi poslanci,
                  vsak iz svojega kraja, vključili nekaj za šolo. Mislim, da ne moremo glasovati o
                  tem. Lahko se zgodi, da presežemo ta sredstva, ki smo jih sedaj zmanjšali.</p>
               <p>Ali imate proceduralno, gospod Verzolak?</p>
            </sp>
            <sp xml:id="SDZ1-Redna-17-1994-01-26.sp207">
               <speaker>IVAN VERZOLAK:</speaker>
               <p>Hvala za besedo. Jaz bi tu vprašal ...<stage>(se ne sliši)</stage>... Enak primer
                  je.</p>
            </sp>
            <sp xml:id="SDZ1-Redna-17-1994-01-26.sp208">
               <speaker>PODPREDSEDNIK VLADIMIR TOPLER:</speaker>
               <p>Ne, ne more, gospod Verzolak - in to sploh ni proceduralno, to je vsebinsko in
                  tudi ne bomo glasovali.</p>
               <p>Gospod Zagožen, vi imate podoben sklep?</p>
               <p>Besedo ima najprej gospod Partljič. Čeprav je bila točka že zaključena, smo jo
                  ponovno odprli.</p>
            </sp>
            <sp xml:id="SDZ1-Redna-17-1994-01-26.sp209">
               <speaker>TONE PARTLJIČ:</speaker>
               <p>Ker sem tudi sam vložil nekaj amandmajev na tabelo, ki je tudi nisem videl, sem pa
                  vendarle dobil odgovor, da je to gradivo, ki se bo obravnavalo, ko se bo denar, ki
                  bo zbran, znotraj tabele dodeljeval - prioriteta, vrstni red in časovni roki. Zato
                  menim, da tak samostojen amandma za eno šolo ne more biti sklep po zakonu.
                  Predlagam, da gre v tisti kup pripomb k tabeli, o čemer bomo dobili odgovor pri
                  tretjem branju. In predlagam, da materiala, ki ga je dal moj spoštovani kolega o
                  meni dobro znani in ljubi šoli Apače, ne obravnavamo kot sklep in o njem ne
                  glasujemo.</p>
            </sp>
            <sp xml:id="SDZ1-Redna-17-1994-01-26.sp210">
               <speaker>PODPREDSEDNIK VLADIMIR TOPLER:</speaker>
               <p>Saj ga ne bomo, je že ad-acta. Besedo ima gospod Zagožen.</p>
            </sp>
            <sp xml:id="SDZ1-Redna-17-1994-01-26.sp211">
               <speaker>DR. FRANC ZAGOŽEN:</speaker>
               <p>Na predlog gospe Potočnikove sem oblikoval dodaten sklep v naslednjem smislu:
                  "Državni zbor nalaga predlagatelju, da do tretje obravnave preuči možnost
                  financiranja izgradnje osnovne šole v Rečici ob Savinji in to vključi v
                  investicijski program."</p>
            </sp>
            <sp xml:id="SDZ1-Redna-17-1994-01-26.sp212">
               <speaker>PODPREDSEDNIK VLADIMIR TOPLER:</speaker>
               <p>Ne, gospod Zagožen, to je druga obravnava. Sklepe in stališča smo sprejemali v
                  prvi obravnavi in priloga ni predmet razprave.</p>
               <p>S tem zaključujem to točko dnevnega reda, kot sem jo zaključil že prej.</p>
               <p>Prehajamo na naslednjo, to je <title>30. TOČKO DNEVNEGA REDA - na DRUGO OBRAVNAVO
                     PREDLOGA ZAKONA O ZAGOTAVLJANJU SREDSTEV ZA REALIZACIJO TEMELJNIH RAZVOJNIH
                     PROGRAMOV OBRAMBNIH SIL REPUBLIKE SLOVENIJE V LETIH 1994 DO 2001</title>.</p>
               <p>Poslanke in poslance želim opozoriti, da obrazložitev predloga zakona, ki ga je v
                  obravnavo zboru predložila Vlada Republike Slovenije, nosi oznako "obramba -
                  uradna skrivnost,</p>
               <p>strogo zaupno". Ker skladno s poslovnikom Državnega zbora v drugi obravnavi zbora
                  razpravljamo le o členih in o naslovu zakona, se obravnava tega zakona lahko
                  opravi na odprti seji za javnost.</p>
               <p>Želi besedo predstavnik Vlade? <stage>(Ne želi.)</stage> Predlog zakona je
                  obravnaval Odbor za obrambo, kot matično delovno telo. Prosim poročevalca, da poda
                  mnenje.</p>
               <p>Prosim, gospod Kopše.</p>
            </sp>
            <sp xml:id="SDZ1-Redna-17-1994-01-26.sp213">
               <speaker>JOŽEF KOPŠE:</speaker>
               <p>Kolegice, kolegi! Odbor za obrambo je obravnaval na dveh zaporednih sejah, s
                  presledkom nekaj dni, amandmaje, ki so prispeli in problematiko, ki je zelo
                  aktualna v naši javnosti in tudi v našem Parlamentu.</p>
               <p>Na seji odbora 14.1. je kot matično telo obravnaval predlog zakona in po
                  opravljeni razpravi je Odbor za obrambo sprejel in ugotovil, da je predlagatelj
                  pri pripravi besedila zakona za drugo obravnavo upošteval stališča in sklepe, ki
                  jih je Državni zbor sprejel v prvi obravnavi na 14. seji Državnega zbora.</p>
               <p>Vložen je bil amandma, ki ga je podprl tudi odbor, k 4. členu predloga zakona, ki
                  so ga vložili poslanec Černelič in deset poslancev: v 4. členu se na koncu prvega
                  stavka pika nadomesti z vejico in doda besede "pri čemer mora zagotoviti prednost
                  opremljanja kopenske vojske." Na odboru je bila večkrat obravnava o posameznih
                  delih vojske in so nekateri člani odbora, z vednostjo odbora, obiskali posamezne
                  sektorje slovenske vojske. Mnenje je bilo, da je slovenska vojska vsaj v tej
                  osnovnih stvareh zelo slabo opremljena. Zato je poizkušal odbor in predlagatelj
                  tega amandmaja zagotoviti osnovno opremljenost vojske. Sprejet je bil tudi ta
                  amandma.</p>
               <p>Zavrnjen je bil predlog poslanca Boruta Pahorja, da bi se višina sredstev, ki so s
                  tem zakonom predvidena za zagotavljanje realizacije temeljev razvojnih programov
                  obrambnih sil zmanjša na 80 milijonov tolarjev oziroma 10 milijonov tolarjev na
                  leto. V odboru je prevladalo mnenje, da slovenska vojska nujno rabi; kot eden
                  državotvornih dejavnikov v Sloveniji določeno oborožitev, določena sredstva za
                  investicije, kjer smo drugod kolikor toliko že v tej državi poravnali. Predlog je
                  bil zavrnjen na odboru.</p>
               <p>Danes je bila seja odbora, ki je obravnavala amandmaje, ki so prispeli pozno,
                  sicer v roku, po tem roku z desetimi podpisi. K 1. členu je bil amandma na drugi
                  odstavek, kjer je bilo nejasno narejeno. Problem je nastal zaradi opreme, ki naj
                  bi jo slovenska vojska kupovala. Glede na sklepe, ki smo jih sprejeli na Državnem
                  zboru, da se približujemo in smo pripravljeni stopiti v določene vojaške zveze, se
                  je pokazala potreba, da nujno opremo in sredstva, ki jih kupujemo, prilagodimo
                  standardom vojaških zvez.</p>
               <p>Predlagan je bil amandma k 1. členu v drugemu odstavku, ki se glasi in ga je odbor
                  sprejel. "Sredstva in oprema iz realizacije tega zakona morajo izpolnjevati
                  standarde sistema NATO".</p>
               <p>Odbor je amandma načelno sprejel, vendar je opozorilo Sekretariata za zakonodajo
                  in pravne zadeve poizkušal tako</p>
               <p>preformulirati, da bi bil v skladu s tem opozorilom. Amandma bi se glasil:
                  "Oborožitev in oprema, ki bo zagotovljena s tem zakonom, mora izpolnjevati
                  standarde obrambnega sistema NATA". Predlagatelji so bili skupina poslancev.</p>
               <p>K 2. členu je bil amandma skupine poslancev, po katerem se "leta 2001" črta in
                  nadomesti z "letom 2003". Amandma ni bil skladen, ker je to naslov zakona in je
                  bil nepopoln, zaradi tega ga je odbor zavrnil.</p>
               <p>Ista skupina poslancev je predlagala amandma, da se skupni znesek sredstev, 97
                  milijonov tolarjev, črta in nadomesti z zneskom 76.600 milijonov tolarjev. Iz prej
                  navedenih razlogov odbor amandmaja ni podprl.</p>
               <p>Znesek sredstev posameznega leta, 12.125 milijonov tolarjev se črta in nadomesti z
                  zneskom sredstev 7.660 milijonov tolarjev. Ta amandma je bil v ozki zvezi s
                  prejšnjim in ga odbor prav tako ni podprl.</p>
               <p>Na isti člen je bil 4. amandma, kjer je bilo predlagano, da se črta drugi odstavek
                  2. člena. Odbor ni podprl tega amandmaja.</p>
               <p>Na isti člen zakona je bil prav tako predlog, da se doda 2.a člen, ki se glasi:
                  "Sredstva iz prejšnjega člena se lahko črpajo samo, če so ob podpisu pogodb o
                  nabavah sredstev za realizacijo temeljnih razvojnih programov obrambnih sil po tem
                  zakonu dogovorjene tudi protidobave blaga ali storitev, proizvedenih v Republiki
                  Sloveniji". Odbor je precej časa razpravljal o tem amandmaju, ga ni podprl v
                  predlagani obliki, temveč je predlagal dodaten sklep, ki ga bom prebral na
                  koncu.</p>
               <p>K 3. členu je bilo v drugem odstavku 3. člena predlagano, da se doda nov stavek
                  predlog skupine poslancev: "Za podpis pogodbe je potrebno poprejšnje soglasje
                  komisije, ki jo imenuje Vlada". Odbor ni podprl, ker mu je bilo pojasnjeno na
                  odboru s strani Vlade, da predvideva zakon o izvrševanju proračuna tako ali tako
                  komisijo Vlade, ki ta sredstva obravnava in odobrava ter dodeljuje ter opravlja
                  ostale posle investicij.</p>
               <p>Pod točko 2 k 3. členu je bil predlagan tretji odstavek 3. člena, ki se glasi:
                  "Pogodbe iz prejšnjega odstavka te člena morajo vsebovati tudi določbe o
                  protidobavah iz 2.a člena tega zakona". Odbor tega amandmaja ni podprl zaradi
                  tega, ker ni podprl prejšnjega amandmaja.</p>
               <p>V 4. členu se na koncu prvega stavka pika nadomesti z vejico in doda besedilo:
                  "pri čemer mora zagotoviti prednost opremljanja kopenske vojske". Ta amandma je
                  bil dvakrat dan in ga je odbor tudi dvakrat podprl.</p>
               <p>Odbor za obrambo je v zvezi s petim amandmajem k 2. členu in drugim amandmajem k
                  3. členu predlagal Državnemu zboru, da ob sprejetju zakona sprejme še naslednji
                  sklep: "Sredstva po tem zakonu se praviloma lahko črpajo, če so ob podpisu pogodb
                  o nabavah sredstev za realizacijo temeljnih razvojnih programov obrambnih sil
                  dogovorjene tudi protidobave blaga ali storitev, proizvedenih v Republiki
                  Sloveniji". Po kar dolgem času smo uskladili ta sklep, ker je bilo zadosti
                  možnosti, če bi bil sprejet amandma pod 5. točko navedenega člena, bi se lahko
                  zgodilo, da bi nekatere stvari proizvajalci proizvajali za nekaj, kar bi lahko
                  komaj čez nekaj časa dobili plačano. Zato je ta</p>
               <p>sklep po mnenju odbora umesten, ker s tem zagotavlja to, da se bodo eventualni
                  krediti na ta račun odplačevali na takšen način, kot je predvideno. Hvala.</p>
            </sp>
            <sp xml:id="SDZ1-Redna-17-1994-01-26.sp214">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi besedo predstavnik sekretariata? <stage>(Ne želi.)</stage>
                  Prehajamo na odločanje o posameznih členih. Najprej bi dal na glasovanje
                  proceduralen sklep, da glasujemo o vseh členih, h katerim niso bili dani amandmaji
                  skupaj. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je proceduralni sklep sprejet.</p>
               <p>V razpravo dajem amandmaje k 1. členu in 1. člen. Prvi amandma predlaga skupina
                  poslancev, prvi podpisani, ne vem in drugi, prav tako skupina poslancev. Želi kdo
                  o amandmajih ali o 1. členu razpravljati? <stage>(Ne.)</stage> Prehajamo na
                  odločanje.</p>
               <p>Doda se nov drugi odstavek, prvi je umaknjen. Glasovali bomo o amandmaju na prvi
                  strani, pregled amandmajev z današnjim dnem. Doda se nov drugi odstavek:
                  "Oborožitev in oprema, ki bo zagotovljena s tem zakonom, mora izpolnjevati
                  standarde obrambnega sistema NATO". Predlagatelj skupina poslancev, odbor za
                  obrambo podpira, mnenje Vlade, ga podpira. Ugotovimo sklepčnost! <stage>(67
                     prisotnih.)</stage></p>
               <p>Kdo je za? <stage>(62 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet. Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(68 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>Prehajamo na 2. člen. Imamo štiri amandmaje na strani 1, 2. Prvega predlaga
                  skupina poslancev. Odbor ne podpira, Vlada ne podpira. Drugega predlaga skupina
                  poslancev, odbor ne podpira in Vlada ne podpira. Tretjega predlaga skupina
                  poslancev, odbor ne podpira in Vlada ne podpira. Četrtega predlaga skupina
                  poslancev, odbor ne podpira in Vlada ne podpira. Petega predlaga skupina
                  poslancev, odbor ne podpira, predlaga pa dodaten sklep ob sprejetju zakona in
                  Vlada po vsebini podpira 5. člen.</p>
               <p>Prehajamo na odločanje. Želi o amandmajih in o 2. členu kdo razpravljati?
                     <stage>(Ne želi.)</stage> Prehajamo na odločanje k prvemu amandmaju na prvi
                  strani k 2. členu:</p>
               <p>leto "2001" se črta in nadomesti z letom "2003". Ugotovimo sklepčnost! <stage>(60
                     prisotnih.)</stage>
                  <stage>(69, se opravičujem)</stage>.</p>
               <p>Kdo je za? <stage>(38 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da je amandma sprejet.</p>
               <p>Saj nisem postavljal vprašanja, gospod Pregelj, gospod Kopše. Tudi
                  proceduralno.</p>
            </sp>
            <sp xml:id="SDZ1-Redna-17-1994-01-26.sp215">
               <speaker>JOŽEF KOPŠE:</speaker>
               <p>Ta amandma je nekonsistenten po mnenju Sekretariata za pravne zadeve. Zato je bil
                  vložen amandma na koncu, ki je k temu členu na naslov zakona. To je naslov zakona
                  2001, 2003, to vsebuje naslov zakona. In ker je bil nekonsistenten, je bil vložen
                  poznejši amandma. Bi mogoče še enkrat ponovili.</p>
            </sp>
            <sp xml:id="SDZ1-Redna-17-1994-01-26.sp216">
               <speaker>PODPREDSEDNIK VLADIMIR TOPLER:</speaker>
               <p>Gospod Kopše, o naslovu glasujemo na koncu. Sekretariat sprašujem, ali je bil ta
                  amandma res nekonsistenten? Ni bil konsistenten. Prosim, gospod Pregelj.</p>
            </sp>
            <sp xml:id="SDZ1-Redna-17-1994-01-26.sp217">
               <speaker>ŽARKO PREGELJ:</speaker>
               <p>Se oproščam. Že prej sem zahteval ponovitev glasovanja, ker sem bil zmeden s
                  proceduralnim manevrom oziroma ne vem kako bi rekel, s čudnim pritiskom.
                  Predsedujoči je vmes izjavil da gre za 69 in nekaj takega. Menim, da je prav, da
                  še enkrat glasujemo.</p>
            </sp>
            <sp xml:id="SDZ1-Redna-17-1994-01-26.sp218">
               <speaker>PODPREDSEDNIK VLADIMIR TOPLER:</speaker>
               <p>Opravičujem se, če sem postavljal kakšno vprašanje. Prosim, gospod Baškovič,
                  predstojnik Sekretariata za zakonodajo in pravne zadeve.</p>
            </sp>
            <sp xml:id="SDZ1-Redna-17-1994-01-26.sp219">
               <speaker>MILAN BAŠKOVIČ:</speaker>
               <p>Da ne bi bilo kakšne nejasnosti. Ne gre za nobeno nekonsistentnost v tem primeru.
                  Mi smo samo opozorili, da je treba ob tem amandmaju spremeniti tudi naslov. Nič
                  drugega.</p>
            </sp>
            <sp xml:id="SDZ1-Redna-17-1994-01-26.sp220">
               <speaker>PODPREDSEDNIK VLADIMIR TOPLER:</speaker>
               <p>Amandma je bil vložen, vendar gospod Žarko Pregelj nasprotuje vodenju seje in da
                  se glasovanje ponovi. Ne vem zaradi česa lahko glasovanje ponovi. Ker pač leti
                  name, predlagam, da o tem odloči zbor. Postavljam pa sedaj jaz vprašanje kdo je
                  zato, da ponovimo glasovanje o amandmaju k 2. členu pod številko 1. Ugotovimo
                  sklepčnost! <stage>(71 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da bomo glasovanje ponovili.</p>
               <p>Ponovno dajem na glasovanje amandma k 2. členu pod točko 1. Ugotovimo sklepčnost!
                     <stage>(73 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo na amandma pod številko 2: skupni znesek sredstev 97.000 milijonov
                  tolarjev se črta in nadomesti z zneskom 76.600 milijonov tolarjev. Predlagatelj je
                  skupina poslancev. Odbor ne podpira in Vlada ne podpira.</p>
               <p>Obrazložitev glasu, gospod Kopše.</p>
            </sp>
            <sp xml:id="SDZ1-Redna-17-1994-01-26.sp221">
               <speaker>JOŽEF KOPŠE:</speaker>
               <p>Glasoval bom za kompletno vsoto, ki je navedena, ne pa za zmanjšanje predvsem iz
                  tega razloga, ker je bil osnovni namen moje poslanske skupine in tudi moj osebni
                  dosežen, ko je bil sprejet amandma, ki je bil sicer dopolnjen z amandmajem k
                  naslovu zakona, to, da se obremenitev na posamezno leto zmanjša. In to je bil naš
                  cilj, zato bom glasoval proti amandmaju, ki je predlagan. Hvala.</p>
            </sp>
            <sp xml:id="SDZ1-Redna-17-1994-01-26.sp222">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(71 prisotnih.)</stage></p>
               <p>Kdo je za sprejem amandmaja pod številko 2 k 2. členu? <stage>(41
                     poslancev.)</stage> Je kdo proti? <stage>(31 poslancev.)</stage></p>
               <p>Ugotavljam, da je amandma sprejet.</p>
               <p>Imamo amandma na 2. strani pod točko 3: znesek sredstev posameznega leta, 12.125
                  milijonov tolarjev, se črta in nadomesti z zneskom 907.660 milijonov tolarjev.
                  Predlagatelj je skupina poslancev. Odbor ne podpira, Vlada ne podpira. Ugotovimo
                  sklepčnost! <stage>(73 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da je amandma pod točko 3 sprejet.</p>
               <p>Imamo amandma pod točko 4: črta se drugi odstavek 2. člena. Predlagatelj je
                  skupina poslancev. Odbor ne podpira, Vlada ne podpira. Ugotovimo sklepčnost!
                     <stage>(67 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da je amandma k 2. členu pod 4. točko sprejet.</p>
               <p>Imamo amandma pod 5. točko: doda se nov 2.a člen, ki se glasi: "Sredstva iz
                  prejšnjega člena se lahko črpajo samo, če so ob podpisu pogodb o nabavah sredstev
                  za realizacijo temeljnih razvojnih programov obrambnih sil po tem zakonu
                  dogovorjene tudi protidobave blaga ali storitev, proizvedenih v Republiki
                  Sloveniji." Skupina poslancev je predlagatelj. Odbor ne podpira, vendar predlaga
                  dodaten sklep ob sprejetju zakona. Vlada pa vsebino podpira. Prosim? Vlada po
                  vsebini podpira ta amandma k 5. členu. <stage>(Govorjenje iz klopi - se ne
                     razume.)</stage> Mislim k 2. členu, k 5. amandmaju. Ugotovimo sklepčnost!
                     <stage>(72 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da je tudi ta amandma k 2. členu pod 5. točko sprejet.</p>
               <p>Na glasovanje dajem 2. člen. Ugotovimo sklepčnost! <stage>(67
                  prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da je 2. člen sprejet.</p>
               <p>V razpravo dajem 3. člen in dva amandmaja k 3. členu, ki ju predlagajo skupine
                  poslancev. Odbor nobenega teh amandmajev ne podpira. Vlada pa po vsebini podpira
                  2. amandma. Prvega pa podpira v celoti. Želi kdo o amandmajih k 3. členu
                  razpravljati? <stage>(Ne.)</stage></p>
               <p>Prehajamo na odločanje. Prvi amandma: v drugem odstavku 3. člena se doda nov
                  stavek, ki glasi: "Za podpis pogodbe je potrebno poprejšnje soglasje komisije, ki
                  jo imenuje Vlada." Ugotovimo sklepčnost! <stage>(69 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je amandma pod točko 1 sprejet.</p>
               <p>Pod točko 2: doda se nov tretji odstavek 3. člena, ki se glasi: "Pogodbe iz
                  prejšnjega odstavka tega člena morajo vsebovati tudi določbe o protidobavah iz 2.
                  a člena tega zakona." Ugotovimo sklepčnost! <stage>(69 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da je amandma pod točko 2 sprejet.</p>
               <p>Prehajamo na glasovanje o 3. členu. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je 3. člen sprejet.</p>
               <p>Prehajamo na tretjo stran. V razpravo dajem 4. člen in amandma k 4. členu, ki ga
                  predlaga gospod Franc Černelič in skupina poslancev. Odbor ga podpira in Vlada ga
                  podpira. Glasujemo o amandmaju k 4. členu. Ugotovimo sklepčnost! <stage>(69
                     prisotnih.)</stage></p>
               <p>Kdo je za? <stage>(63 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 4. členu sprejet.</p>
               <p>Prehajamo na odločanje o 4. členu. Ugotovimo sklepčnost! <stage>(64
                     prisotnih.)</stage></p>
               <p>Kdo je za? <stage>(66 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 4. člen sprejet.</p>
               <p>Dajem v razpravo vse preostale člene. Ker ne želi nihče besede, dajem člene, h
                  katerim niso bili vloženi amandmaji, na glasovanje. Ugotovimo sklepčnost!
                     <stage>(59 prisotnih.)</stage></p>
               <p>Kdo je za? <stage>(56 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo sprejeli vse ostale člene.</p>
               <p>Glasovati moramo še o naslovu zakona. Želi kdo razpravljati o naslovu zakona?
                  Imamo amandma k naslovu zakona: "v naslovu predloga zakona se "leto 2001"
                  nadomesti z "letom 2003."  </p>
               <p>Prosim, gospod Kopše.</p>
            </sp>
            <sp xml:id="SDZ1-Redna-17-1994-01-26.sp223">
               <speaker>JOŽEF KOPŠE:</speaker>
               <p>Umikam podpis, kot prvo podpisani tega amandmaja. Vložil sem ga, če ne bi bila
                  zmanjšana skupna vsota za oborožitev. Predlagal sem, da naj bi se le podaljšal
                  rok. Ker je bila zmanjšana skupna vsota s sprejetim amandmajem, odmikam moj podpis
                  iz amandmaja. Pozivam še koga podpisnikov, da umika.</p>
            </sp>
            <sp xml:id="SDZ1-Redna-17-1994-01-26.sp224">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Šešerko, prosim. Amandma je redakcijske narave.</p>
            </sp>
            <sp xml:id="SDZ1-Redna-17-1994-01-26.sp225">
               <speaker>DR. LEO ŠEŠERKO:</speaker>
               <p>Glede na amandma, ki je bil sprejet, je meni razumljiva pripomba sekretariata, da
                  je potrebno uskladiti naslov zakona z zakonom, to se pravi z letnico
                     <stage>(podpredsednik: saj bomo o tem glasovali.)</stage> Samo to lahko
                  storimo.</p>
            </sp>
            <sp xml:id="SDZ1-Redna-17-1994-01-26.sp226">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Najprej dajem na glasovanje amandma, da se v naslovu predloga zakona
                  "leto 2001" nadomesti z "letom 2003". Ugotovimo sklepčnost! <stage>(68
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem naslov zakona v celoti s sprejetim amandmajem. Ugotovimo
                  sklepčnost! <stage>(65 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je naslov zakona sprejet.</p>
               <p>Prehajamo na sklep, ki ga je predlagal odbor. Sedaj je brezpredmeten, ker smo
                  upoštevali amandma in o njem ne bomo glasovali.</p>
               <p>Imamo sklep, ki ga predlaga gospa Polonca Dobrajc. Gospod Poljšak, boste dobili
                  besedo, samo malo. "Predlagatelj zakona naj pred tretjo obravnavo predloga zakona
                  predloži Državnemu zboru seznam vojaške opreme, ki je po resoluciji Varnostnega
                  sveta OZN št. 713 z dne 25. septembra 1991 pod embargom."</p>
               <p>Prosim, gospod minister ima besedo.</p>
               <p>Opravičujem se, ker sejo podaljšujemo, to točko bomo končali.</p>
            </sp>
            <sp xml:id="SDZ1-Redna-17-1994-01-26.sp227">
               <speaker>JANEZ JANŠA:</speaker>
               <p>Spoštovani gospod predsednik, spoštovani zbor! Dodatni sklep je nadaljevanje
                  različnih tez, ki se pojavljajo v zadnjem času v javnosti, da je bila slovenska
                  osamosvojitev nelegitimna in nelegalna. Približno tako tolmačenje lahko potegnemo
                  na podlagi tega sklepa.</p>
               <p>Resolucija Varnostnega sveta ne govori o nobenem posebnem seznamu orožja, ki je na
                  embargu. Govori na splošno o teh stvareh. Pravi nesmisel bi bil, če bi država, ki
                  je nepravično zadeta s tem ukrepom, sama izdelovala tak seznam. Še bolj čudno je,
                  da član oziroma članica najvišjega zakonodajnega telesa te države sama predlaga
                  nekaj takega in to potem, ko je bil izglasovan amandma, ki temeljne razvojen
                  programe, take kot so bili predlagani, dela povsem neuresničljive.</p>
               <p>Program, ki je bil predlagan je bil predlagan kot celota. Vlada je najprej
                  predlagala program za obdobje štirih let. Potem je bil rok podaljšan na osem let,
                  ne da bi se vsota spremenila. Vsi veste, da je možno dobiti za osem let bistveno
                  manj ugodne kredite kot za štiri leta. Obresti gredo na ta račun. Vi ste to sedaj
                  podaljšali na 10 let, hkrati pa zmanjšali sredstva za 20%. Mislim, da veste, kaj
                  to pomeni in da je prav, da tudi slovenska javnost ve, kaj to pomeni. Ta država
                  nima samo Ljubljane, ki bi jo bilo treba braniti, ampak ima nekoliko širše
                  ozemlje. Vi ste oziroma boste sedaj prisilili Vlado in pristojni resor, da se
                  odloča ...<stage>(je prekinjen!)</stage></p>
            </sp>
            <sp xml:id="SDZ1-Redna-17-1994-01-26.sp228">
               <speaker>PODPREDSEDNIK VLADIMIR TOPLER:</speaker>
               <p>Gospod minister, prosil bi vas, da govorite o sklepu, da ne bi sedaj razpravljali
                  o zakonu.</p>
               <p>Izvolite naprej. V razpravo sem dal sklep.</p>
            </sp>
            <sp xml:id="SDZ1-Redna-17-1994-01-26.sp229">
               <speaker>JANEZ JANŠA:</speaker>
               <p>Vi skratka prisiljujete nekoga, da se odloča, kateri del te države bo branil.
                  Kajti sredstev s tem amandmajem, ki ste ga izglasovali, za celotno državo ni
                  dovolj. Ni mogoče postaviti rep rakete v Ljubljano, glavo pa v Maribor; raketo
                  moraš celo nekam postaviti.</p>
            </sp>
            <sp xml:id="SDZ1-Redna-17-1994-01-26.sp230">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu ministru. Ali imate repliko? Da. - Ker je razprava o sklepu, bi
                  prosil, da se držite tega, da razpravljamo o sklepu, kajti o zakonu smo že
                  govorili.</p>
               <p>Repliko ima gospa Dobrajčeva. Izvolite.</p>
            </sp>
            <sp xml:id="SDZ1-Redna-17-1994-01-26.sp231">
               <speaker>POLONCA DOBRAJC:</speaker>
               <p>Pozdravljeni vsi prisotni! Glede na izvajanja ministra za obrambo zavračam vse
                  insinuacije v zvezi s</p>
               <p>tem, kako smo se osamosvajali in podobno. Rada bi opozorila vse poslance Državnega
                  zbora, da smo osamosvojeni, da moramo spoštovati merila in pravne norme mednarodne
                  skupnosti; resolucija Varnostnega sveta ni bila sprejeta v okviru Jugoslavije,
                  temveč v okviru mednarodne skupnosti. In v okviru Organizacije združenih narodov
                  se je Slovenija in veliko predstavnikov Slovenije se je trudilo, da je bila
                  Slovenija, kot enakopravna članica Združenih narodov, sprejeta v mednarodno
                  skupnost kot suverena država. Zato sem predlagala sklep, zaradi katerega sem bila
                  že nekako ozmerjana pri prvi obravnavi kot saboter, zdi pa se mi, da imam kot
                  poslanka Državnega zbora pravico zvedeti od za to pooblaščenih ministrov, ali bom
                  s svojo odločitvijo, ki mi jo za to pristojni ministri do današnjega dne niso
                  prezentirali, čeprav bi mi jo morali, spravila Slovenijo v neprimeren položaj
                  nasproti mednarodni skupnosti, ne pa v okviru balkanskih republik ali česa
                  drugega.</p>
               <p>Še enkrat pa bi prosila, da za to poskrbijo pristojna ministrstva. Zdi pa se mi,
                  da je v okviru svojih pristojnosti gospod zunanji minister Lojze Peterle, tudi
                  zadolžen, da zastopa interese Republike Slovenije. In če je deklaracija krivična
                  do Republike Slovenije, pač prosim ustrezna ministrstva in predsednika Vlade, da
                  naredijo na mednarodnem področju vse, kar je v njihovi moči, da Slovenija ne bo
                  trpela - po mnenju nekaterih - krivičnih ukrepov, ki jih je sprejela mednarodna
                  skupnost. Resolucija ni bila sprejeta na Balkanu, bila je sprejeta v Organizaciji
                  združenih narodov. Kot poslanka pa imam pravico zvedeti, kaj bo moja odločitev
                  pomenila, če ne bom seznanjena. Hvala.</p>
            </sp>
            <sp xml:id="SDZ1-Redna-17-1994-01-26.sp232">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo ima gospod Poljšak. Nato pa še gospod Thaler, gospod Matuš,
                  gospod Oman in gospod Pregelj.  <stage>(oglašanje iz dvorane - se ne
                     razume)</stage></p>
               <p>Predlagam, da to točko končamo danes. Mislim, da imamo še sklep. Izvolite, gospod
                  Poljšak.</p>
            </sp>
            <sp xml:id="SDZ1-Redna-17-1994-01-26.sp233">
               <speaker>MARIJAN POLJŠAK:</speaker>
               <p>Glede na to, da se je tako lepo z večino glasovalo za zmanjšanje sredstev za
                  obrambo Republike Slovenije, se mi zdi oz. pričakujem, da bo kdo ugotovil, da je
                  sedaj priložnost in bo predlagal sklep, da Republika Slovenija financira srbsko
                  ali jugoslovansko vojsko. Hvala lepa.</p>
            </sp>
            <sp xml:id="SDZ1-Redna-17-1994-01-26.sp234">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo ima gospod Thaler. - Prosil bi kolege in kolegice, da počakate
                  v dvorani, da to točko dnevnega reda končamo do konca.</p>
            </sp>
            <sp xml:id="SDZ1-Redna-17-1994-01-26.sp235">
               <speaker>ZORAN THALER:</speaker>
               <p>Hvala lepa. Najprej naj povem, da predlaganega sklepa ne bom podprl in predlagam,
                  da Državni zbor tega ne stori. Ne bi se rad sicer vključeval v te politične
                  kvalifikacije in spore, ki tukaj ravnokar potekajo. Rekel bi samo to, da je bil
                  embargo, ki po tolmačenjih pravnikov v Združenih narodih, velja tudi za Slovenijo,
                  uveden oktobra 1991 proti Jugoslaviji in se v tej resoluciji nič ne govori o bivši
                  Jugoslaviji ali čem podobnem, ampak o Jugoslaviji. Po mojem mnenju bi se dalo to
                  tolmačiti, da seveda velja to za sedanjo federalno Jugoslavijo. Tega Sloveniji še
                  ni uspelo uveljaviti, tudi ne v New Yorku. Bojim se, da tudi zato, ker smo v
                  lanskem letu preveč nepremišljeno razpihovali nekatere stvari, na katere je bila
                  mednarodna skupnost zelo občutljiva. Seveda bi bil "nonsens" podpreti takšen
                  sklep, ker to pomeni, da Slovenija praktično ne sme imeti vojske oz. ne sme kupiti
                  niti enega patrona v tujini in mislim, da bi nas tudi neresno jemali, glede na
                  položaj, ki si ga je Slovenija v tem času že ustvarila, da bi kaj takega delali.
                  Mislim, da je potrebno sklep zavrniti in ta program oboroževanja izpeljati. To nam
                  bo omogočilo, da uspešno sodelujemo v partnerstvu za mir. Hkrati pa si je potrebno
                  na vse "kriplje" prizadevati in prepričati glavne faktorje po svetu, da se embargo
                  za Slovenijo ukine.</p>
            </sp>
            <sp xml:id="SDZ1-Redna-17-1994-01-26.sp236">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kocijančič ima proceduralno.</p>
            </sp>
            <sp xml:id="SDZ1-Redna-17-1994-01-26.sp237">
               <speaker>MAG. JANEZ KOCIJANČIČ:</speaker>
               <p>Gospod podpredsednik, očitno se bo razprava razvnela, tudi po vsebinski strani,
                  najbrž po različnih zaslugah, tudi po zaslugi obrambnega ministra in predlagam, da
                  razpravo danes prekinemo in jo nadaljujemo jutri. Drugače bomo opravili pod nekim
                  časovnim pritiskom, kar ne bo služilo kvaliteti razprave. In drugič, prosim, če
                  pride do kakšnih zelo žaljivih izpadov, kot je bil eden od predgovornikov, da se
                  postopa po poslovniku.</p>
            </sp>
            <sp xml:id="SDZ1-Redna-17-1994-01-26.sp238">
               <speaker>PODPREDSEDNIK VLADIMIR TOPLER:</speaker>
               <p>Gospod Kocijančič, jaz bom postopal po poslovniku in tudi minister ni kriv za to
                  razpravo. Nadaljujemo in predlagam, da končamo danes, če ne bomo jutri spet na
                  novo odpirali. S tem zaključujem današnjo sejo. Sejo nadaljujemo jutri ob 10.
                  uri.</p>
            </sp>
            <stage type="time">(SEJA JE BILA PREKINJENA 26. JANUARJA 1994 OB 19.15 URI IN</stage>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Redna-23-1994-07-28">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8A39FE5CA69B179BC1257832004838EF</idno>
               <idno type="URI">8A39FE5CA69B179BC1257832004838EF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-23-1994-07-28.DZ" n="23">
               <name>Redna</name>
               <date when="1994-07-28"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-23-1994-07-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 28. JULIJA 1994 OB 10.18 URI.)</stage>
            <sp xml:id="SDZ1-Redna-23-1994-07-28.sp1">
               <speaker>PODPREDSEDNIK DR. LEV KREFT:</speaker>
               <p>Prehajamo na <title>49. TOČKO DNEVNEGA REDA</title>, to je na <title>VOLITVE IN IMENOVANJA</title>.</p>
               <p>K tej točki sem vabil predstavnike predlagateljev in jih lepo pozdravljam. Predloge Sodnega sveta Republike Slovenije, predlog skupščine Zavoda za zdravstveno zavarovanje Slovenije ter predloge in mnenja Komisije za volitve, imenovanja in administrativne zadeve ste prejeli. Pod to točko dnevnega reda bomo obravnavali: predloge Komisije za volitve, imenovanja in administrativne zadeve, in sicer: predlog odloka o sestavi in imenovanju predsednika, namestnika predsednika in članov preiskovalne Komisije Državnega zbora Republike Slovenije o parlamentarni preiskavi o politični odgovornosti posameznih nosilcev javnih funkcij za aretacijo, obsodbe ter izvršitev obsodb proti gospodu Janezu Janši, Ivanu Borštnerju, Davidu Tasiču in Franciju Zavrlu z dne 25. julija 1994, s tem, da je umaknjen predlog odloka z dne 21. junija 1994. (opozarjam, predlog odloka z dne 21. junija 1994 je umaknjen, velja predlog s 25. julija 1994); predlog odloka o imenovanju direktorja Tehniškega muzeja Slovenije; predlog odloka o imenovanju treh članov nadzornega sveta Agencije za trg vrednostnih papirjev; predlog odloka o soglasju k imenovanju generalnega direktorja Zavoda za zdravstveno zavarovanje Slovenije; predlog odloka o imenovanju ravnatelja SNG Drama Ljubljana ter predloge Sodnega sveta Republike Slovenije za razrešitev predsednice Višjega sodišča v Ljubljani, predsednice Temeljnega sodišča v Celju in predsednika Temeljnega sodišča v Novem mestu, sodnice</p>
               <p>Višjega sodišča v Ljubljani, sodnika Temeljnega sodišča v Kranju, sodnice Temeljnega sodišča v Ljubljani, dveh sodnikov Temeljnega sodišča v Murski Soboti, dveh sodnikov Temeljnega sodišča v Novem mestu in sodnika Temeljnega sodišča v Mariboru.</p>
               <p>Prehajamo na obravnavo in sklepanje o posameznih predlogih. Najprej - predlog odloka o sestavi in imenovanju predsednika, namestnika predsednika in članov preiskovalne Komisije Državnega zbora Republike Slovenije o parlamentarni preiskavi o politični odgovornosti posameznih nosilcev javnih funkcij za aretacijo, obsodbe ter izvršitev obsodb proti gospodom Janezu Janši, Ivanu Borštnerju, Davitu Tasiču in Franciju Zavrlu. Komisija je predlog odloka z dne 21. julija 1994 umaknila ter predlaga nov predlog odloka, ki ga je predložila 25. julija 1994. Komisija za volitve, imenovanja in administrativne zadeve predlaga zboru, da imenuje poslanca Igorja Bavčarja za predsednika komisije, poslanca Miroslava Geržino za namestnika predsednika komisije ter poslance Jožeta Jagodnika, Polonco Dobrajc, Alojzija Metelka, dr. Lea Šešerka, Draga Šiftarja, Toneta Peršaka in Ivana Verzolaka za člane komisije.</p>
               <p>Želi poročevalec komisije besedo? (Ne.) Želi besedo predstavnik sekretariata? (Ne.) Želijo besedo predstavniki poslanskih skupin? Ugotavljam, da ne in dajem besedo poslankam in poslancev. Želi kdo besedo? Ja, prosim Izvolite. Besedo ima gospod Franc Potočnik.</p>
            </sp>
            <sp xml:id="SDZ1-Redna-23-1994-07-28.sp2">
               <speaker>FRANC POTOČNIK:</speaker>
               <p>Spoštovane gospe in gospodje! Tudi na Komisiji za volitve, imenovanja in administrativne zadeve se je pojavila dilema, ali je gospod Bavčar primeren za predsednika oziroma celo za člana te komisije; ne zato, ker bi imeli kaj proti gospodu Bavčarju, ampak ker je bil gospod Bavčar eden najdejavnejših v takratnem odboru (sam je sicer rekel, da ni bil predsednik - čeprav se je ta odbor imenoval "Bavčarjev odbor" v javnosti - da je bil eden od 40 članov kolegija). Menim, da bi za normalen potek te preiskave in seveda za pravilni zaključek bilo koristno, če bi gospod Bavčar v tem procesu preiskave lahko nastopil tudi kot priča. No, in 3. člen zakona o parlamentarni preiskavi pravi, da tisti, ki pač sodeluje kot preiskovanec ali kot priča, ne more biti član preiskovalne komisije in seveda s tem tudi ne član oziroma predsednik te komisije. Mi smo predlagali, da nam naša pravna služba pred tem, preden odločamo o tem, da svoje tolmačenje. Bili smo v komisiji preglasovani oziroma bilo je glasovanje 7 : 7, skratka predlog, da bi to mnenje pridobili, ni bil takrat izglasovan. Kljub temu imamo pred seboj mnenje Sekretariata za zakonodajo in pravne zadeve, ki pravi: "Kolikor je torej že znano (to pa sedaj seveda še ni), da bo gospod Bavčar pred preiskovalno komisijo nastopil kot preiskovanec ali priča v zadevi, ki se bo preiskovala, ga v skladu z navedenimi določbami zakona ni mogoče imenovati za člana oziroma za predsednika preiskovalne komisije. V primeru, da bi bil gospod Bavčar določen za preiskovanca ali pričo šele v teku parlamentarne preiskave, pa bi moral takrat, v skladu z zakonom, takoj prenehati z delov v preiskovalni komisiji, o čemer bi njegov namestnik obvestil Državni zbor s predlogom, da se gospoda Bavčarja razreši in se imenuje za predsednika preiskovalne komisije drugega poslanca (drugi odstavek 3. člena zakona)."</p>
               <p>Čutim dolžnost, da pač opozorim zbor na to in da če bo danes ta komisija potrjena, da lahko pričakujemo že v kratkem po začetku dela te komisije, da bomo morali sestav te komisije spremeniti. Hvala.</p>
            </sp>
            <sp xml:id="SDZ1-Redna-23-1994-07-28.sp3">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Ivo Hvalica, potem pa še gospod Jožef Kopše.</p>
            </sp>
            <sp xml:id="SDZ1-Redna-23-1994-07-28.sp4">
               <speaker>IVO HVALICA:</speaker>
               <p>Hvala lepa. Spoštovani! Glede na to, kar je povedal gospod Potočnik, predlagam, da se KVIAZ še enkrat sestane  KVIAZ, da upošteva mnenje sekretariata ali pa da ga ne; ampak naj kot matično delovno telo o tem odloči in potem bi o tem razpravljali. Zadeve so zelo jasne. Hvala lepa.</p>
            </sp>
            <sp xml:id="SDZ1-Redna-23-1994-07-28.sp5">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ta predlog bom seveda, ker je dlje od predloga, ki ga imamo pred seboj, dal na glasovanje. Besedo ima gospod Jožef Kopše, potem pa še gospod Školč.</p>
            </sp>
            <sp xml:id="SDZ1-Redna-23-1994-07-28.sp6">
               <speaker>JOŽEF KOPŠE:</speaker>
               <p>Predsedujoči, gospe in gospodje! Vidim še eno stvar pri imenovanju te komisije in eventualni nadaljni komisiji (upam, da jih ne bo več kaj dosti), to je problem organizacije tega Državnega zbora. Mi imamo formalno združitev dveh, treh strank v Liberalno demokracijo Slovenije. V tem primeru in v tej komisiji, se ponovno pokaže ta disproporc, ker ima sedaj Liberalna demokracija Slovenije skupaj s poslansko skupino, ki so istočasni člani te poslanske skupine, mislim, da se imenujejo Zeleni ekološko socialna stranka - oprostite, meni je bilo vedno težko to si zapomniti - dva člana: to je Igor Bavčar, ki je kandidiran za predsednika, in gospod Leo Šešerko. Če potegnem paralelo, potemtakem bi Združena lista, ki združuje kar precej teh strank (mislim, na pamet govorim, Delavsko stranko Slovenije, Demokratsko stranko upokojencev Slovenije in pa samostojne kandidate kot je gospod Jagodnik), imela to pravico, da bi se razširila ta komisija na ne vem koliko članov.</p>
               <p>Po mojem bi morala pred imenovanjem te, razpravljati še enkrat poslovniška komisija o poslovniku Državnega zbora in o teh in o ostalih problemih; ker drugače se lahko zgodi, da je zaradi interesa posamezne stranke zastopanih več člani v komisiji, ki je paritetno sestavljena in lahko pride do nerodnosti. Hvala lepa.</p>
            </sp>
            <sp xml:id="SDZ1-Redna-23-1994-07-28.sp7">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod dr. Leo Šešerko. Moram vam povedati, da ta tema ni na dnevnem redu te točke. Mi razpravljamo o predlogu odloka, ki je pripravljen v skladu z našim poslovnikom. Prosim.</p>
            </sp>
            <sp xml:id="SDZ1-Redna-23-1994-07-28.sp8">
               <speaker>DR. LEO ŠEŠERKO:</speaker>
               <p>Gospodu Kopšetu sicer ne morem pomagati pri njegovem slabem spominu in se bo moral pač nanj sam zanašati, opozoril bi ga pa na dve stvari. Prvič, da ima ta Državni zbor poslovnik, po katerem delujejo v Državnem zboru poslanske skupine in gospod Kopše ga pač mora upoštevati. Razumem, da to dela nerad, ampak vendarle. Drugič pa, gospod Kopše, vi in vam podobni, kje ste bili vi pred osamosvojitvijo, takrat ko smo Bavčar, tudi jaz moram reči, in mnogi drugi tvegali v pogojih stare jugoslovanske nedemokratične družbe, smo se izpostavljali; takrat vas ni bilo nikjer. Zdaj, ko ste na varnem, ko se počutite zanesljivo, ko se vam ne more zaradi vaše politične aktivnosti ničesar več zgoditi, govorite tukaj proti Bavčarju, ki je bil svoječasno izpostavljen, je upal voditi nek odbor, ki je bil ključnega pomena. In zdaj hočete biti vi veliki govorci proti človeku kot je on. Hvala lepa.</p>
            </sp>
            <sp xml:id="SDZ1-Redna-23-1994-07-28.sp9">
               <speaker>PODPREDSEDNIK DR. LEV KREFT:</speaker>
               <p>Hvala lepa. Dovolil bom še repliko gospoda Jožefa Kopšeta, sicer pa mislim, da gre za temo, ki ni na dnevnem redu. Prosim, gospod Jožef Kopše ima besedo.</p>
            </sp>
            <sp xml:id="SDZ1-Redna-23-1994-07-28.sp10">
               <speaker>JOŽEF KOPŠE:</speaker>
               <p>Če imam jaz slab spomin, gospod Šešerko? Govoril sem o problemu dveh kandidatov iste stranke v komisiji, ne o Igorju Bavčarju in ne o Leotu Šešerku, navedel sem pa imena, ker sta to dva iz iste stranke.</p>
               <p>Nekaj bi pa rekel, gospod Šešerko. Bil sem pred teboj, dragi kolega, tam zraven, bil sem član Bavčarjevega odbora. Imaš izredno slab spomin, mnogo slabšega kot jaz in bil sem takrat na udaru kot aktivist, ne pa zaščiten s tujo javnostjo, kot so bili ožji člani Bavčarjevega odbora in pisateljskega društva. Jaz sem bil direktno na udaru prejšnjega režima. Hvala lepa.</p>
            </sp>
            <sp xml:id="SDZ1-Redna-23-1994-07-28.sp11">
               <speaker>PODPREDSEDNIK DR. LEV KREFT:</speaker>
               <p>Ponovil bi ponovil: katere in koliko poslanskih skupin je v tem Državnem zboru, ni na dnevnem redu pod to točko in kdor ima kakšno pripombo, naj jo naslovi na vodstvo Državnega zbora oziroma naj sproži te zadeve na kolegiju. Nadaljujemo z razpravo o vprašanju, ki je na dnevnem redu. Besedo ima gospod Jožef Školč.</p>
            </sp>
            <sp xml:id="SDZ1-Redna-23-1994-07-28.sp12">
               <speaker>JOŽEF ŠKOLČ:</speaker>
               <p>Spoštovane poslanke, poslanci! Rad bi rekel par besed v korist tega, da gospod Igor Bavčar vodi ta odbor, ki bi se poskušal dokopati do tega, kaj je pravzaprav bilo v ozadju afere, ki jo poznamo pod JBTZ.</p>
               <p>To, kaj je kdo kdaj izpostavil, o tem ne bi govoril: nenazadnje je moj spomin o teh stvareh zelo natančen in tudi meni se zdi, da v tem trenutku govori proti temu kdo, ki ne ve natančno, kako so te stvari tekle in kako in koliko in kod vse se je v teh rečeh angažiral.</p>
               <p>Moram reči, da pa tistim, ki so bili takrat zraven, je to pomenilo ne samo neko nujo, ampak tudi velik izziv in veliko zadovoljstvo in ti riziki, o katerih se zdaj govori, o teh smo takrat pravzaprav bolj ko ne molčali.</p>
               <p>V imenu poslanske skupine Ljudske stranke je bilo rečeno, češ da se gospod Bavčar lahko oziroma mogoče v lastnem imenu pojavi kot priča ali preiskovanec. V tem trenutku temu ni tako in se strinjam, da če bi se to pokazalo v katerikoli fazi dela te komisije, da je potem potrebno postopati, tako kot predlaga Sekretariat za zakonodajo. Toda hipoteza, da je lahko on priča ali preiskovanec, pomeni, da je bil na nek način vpleten v to ozadje. To je meni nekaj popolnoma novega in popolnoma neznanega, in glede na znane stvari bi še rekel, celo podlo reči, da je šlo zdaj tukaj za dve strani, v kateri je odbor, ali ljudje, ki so delali v odboru, da so igrali neko dvojno igro in da se bo sedaj izkazalo, da so bili tisti, ki so pomagali četverico zapreti ali pripraviti te aretacije. To se mi zdi, bom rekel, znanstvena fantastika na osnovi dejstev, ki jih poznamo.</p>
               <p>Seveda, gospod Pregelj, vam se vse zgodi in verjamem, da boste lahko tudi to zagovarjali, ampak za to je treba imeti neke dokaze in te stvari niso majhna šala.</p>
               <p>Sodeloval sem v obeh teh odborih, ki sta poskušala to razčistiti in moram reči, da žal, v prejšnji skupščini več kot enkrat nismo sedeli pod vodstvom gospoda Zagožna, ki je vodil to komisijo, ker na jasno postavljena vprašanja, ki sem jih samo na eni seji te komisije postavil, ni bilo nobenega odgovora oziroma je bil odgovor v tem, da se ta komisija nikoli več ni sklicala. Ampak to je sedaj popolnoma irelevantno.</p>
               <p>Kdorkoli bo delal v tej komisiji in kdorkoli bo vodil to komisijo, se bo soočal s popolnim in dobro organiziranim molkom tistih, ki so vedeli - če so vedeli - kako so se te stvari pripravile. Znotraj tega Državnega zbora zdaj voditi diskusijo, da recimo tisti, ki so dve leti to počeli, niso vredni zaupanja, da poskušajo zdaj na osnovi možnosti, ki jih daje zakon o preiskavi, da se poskušajo dokopati do konca, to se mi zdi naravnost neverjetno in se mi zdi naravnost predlog, da se zamegli, kaj se je tam dogajalo.</p>
               <p>Poleg gospoda Bavčarja je mogoče gospod Krivic, ki danes ni tukaj med tistimi, ki je vrtal in lahko bi naštel še kakih 15, 16 ljudi in se mi zdi, da je popolnoma normalno in nujno, da poskušajo ti ljudje priti do konca, ne pa da se jim v Državnem zboru vnaprej meče polena pod noge.</p>
               <p>Drugo so problemi, o katerih je govoril gospod Kopše in s katerimi se strinjam. Samo, vidim problem drugje: ali naj se potem LDS, kot malenkost večja stranka od SNS, tako organizira, da bo imela 10 klubov in imela s tem 10 ljudi tam notri? Problem je tudi proporcev oziroma velikosti teh strank. In trditi, da je...</p>
            </sp>
            <sp xml:id="SDZ1-Redna-23-1994-07-28.sp13">
               <speaker>PODPREDSEDNIK DR. LEV KREFT:</speaker>
               <p>Opozarjam, da to ni na dnevnem redu in bi prosil, da te teme ne načenjate ponovno, ker boste sprožili potrebo po razpravi o stvareh, ki niso na dnevnem redu.</p>
            </sp>
            <sp xml:id="SDZ1-Redna-23-1994-07-28.sp14">
               <speaker>JOŽEF ŠKOLČ:</speaker>
               <p>Gospod predsedujoči, takoj se vračam nazaj k tistemu, kar je treba. Rekel bi samo še enkrat, da v tem trenutku ni nobenega indica, kaj šele argumenta, da bi bil lahko gospod Bavčar preiskovanec ali priča, da bi vedel, kako se je znotraj takratne Udbe (ali kako se je to že takrat imenovalo) in vojaške obveščevalne službe, ali pa političnih struktur, da je bil človek, ki bi lahko pričal, če se je tam ta odločitev pripravljala. To moram še enkrat reči: podlo je, da se podtika, da je lahko priča, da pove, kaj se je znotraj teh organov, o katerih razpravljamo, dogajalo. Hvala lepa.</p>
            </sp>
            <sp xml:id="SDZ1-Redna-23-1994-07-28.sp15">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima Franc Potočnik in potem gospod Marijan Poljšak.</p>
            </sp>
            <sp xml:id="SDZ1-Redna-23-1994-07-28.sp16">
               <speaker>FRANC POTOČNIK:</speaker>
               <p>Kratka replika na gospoda Školča. Dvakrat je uporabil besedo "podlo" za moj nastop. Mislim, da je podlo spreobračati besede. Nikogar nisem obtoževal, samo sem opozoril na mnenje naše pravne službe in ob tem povedal tudi, da mislim, da bi bilo prav, da bi v postopku te preiskave gospod Bavčar, kot takrat najbolj aktiven v tem odboru, nastopil kot priča in da v tem primeru moramo računati na to, da bomo morali to komisijo spreminjati. To je povzetek moje razprave. Nisem nikogar ničesar obtoževal. Tudi na začetku sem povedal, da nimamo nič proti Bavčarju kot takem.</p>
            </sp>
            <sp xml:id="SDZ1-Redna-23-1994-07-28.sp17">
               <speaker>PODPREDSEDNIK DR. LEV KREFT:</speaker>
               <p>Hvala lepa. Imate repliko, gospod Poljšak? Izvolite. Potem še gospod Jožef Školč, ki ima tudi repliko, predvidevam.</p>
            </sp>
            <sp xml:id="SDZ1-Redna-23-1994-07-28.sp18">
               <speaker>MARIJAN POLJŠAK:</speaker>
               <p>Replika na gospoda Školča. Vsaka stvar ima svojo mero. Če za tem mikrofonom govorite, češ da ni indicev, da bi bil gospod Bavčar lahko preiskovanec ali priča. To je smešno! Nismo v Sloveniji prišli tako daleč, da si bomo eden drugemu lagali v obraz. Čisto jasno je, da je on bil zraven. In zelo verjetno je, da on precej ve, ali celo največ ve, ker je bil med eno in drugo stranjo. Ena stran je bil gospod Janša in tista skupina - "četverica", na drugi strani je bil centralni komite in tako dalje. To ni hipoteza. Ne gre za hipoteze, gre za stvarnost. Verjetno je marsikatera dvojna igra. Če mi sumimo, da je dvojna igra, imamo pravico sumiti oziroma mi smo kar prepričani. Tako kot vi pravite, češ da gre za "prodajanje megle". Ma, kakšno "prodajanje megle"! Na nek način vas razumem. S tem, da se borite, da bi bil gospod Bavčar na čelu te komisije, samo dokazujete, kako je ta komisija pomembna, ker jo na vsak način želite kontrolirati. Ampak, če imate pri tem čisto vest, če ni bil mogoče gospod Bavčar zveza med Janšo in med vami? Ne vem! Oziroma ne zveza, ampak most; igra on dvojno igro: od države malo vzame, malo z Janšo in tako naprej. Bom začel "nakladati" še hujše stvari. Vi ste zainteresirani, da to stvar zablokirate, ustavite, uničite, razbijete, kakorkoli. Ne delati tako! Komu mečete pesek v oči, ne vem.</p>
            </sp>
            <sp xml:id="SDZ1-Redna-23-1994-07-28.sp19">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jožef Školč ima besedo, potem še gospod Tone Anderlič.</p>
            </sp>
            <sp xml:id="SDZ1-Redna-23-1994-07-28.sp20">
               <speaker>JOŽEF ŠKOLČ:</speaker>
               <p>To, o čemer govori gospod Poljšak, ne zasluži nobenega resnega komentarja. To pomeni samo, da je on v tistem času živel bodisi nekje v vesolju, ali ni bral ne časopisa, niti ni vedel, kaj se je v Sloveniji dogajalo, če govori o dveh straneh in o nekomu, ki je bil med CK-jem in odborom. To izpričuje popolno nepoznavanje tega, kar se je dogajalo v času, ki so po moji skromni presoji tudi pripomogli k temu, da danes sedimo v tej zasedbi skupaj z gospodom Poljšakom v tem parlamentu.</p>
               <p>Kar se tiče gospoda Potočnika, je čisto mogoče, da on ni mislil tistega, kar je rekel. Ne morem vedeti, kaj on misli. Rekel je pa tako, da je na osnovi tega, kar je napisal sekretariat, kar je prepisano iz zakona, da je čisto možno, da se gospod Bavčar pojavi kot priča ali kot preiskovanec. Moram reči, gospod Potočnik, da je možno, da vi ne poznate zakona o tej preiskavi. To dopuščam. Ampak, tisto, kar sem tukaj govoril, je, da ni nobenega indica, da bi bil lahko priča. To, da dosti ve, ne pomeni, da je lahko priča, da lahko pove, kaj je kdo delal od tistih, s katerimi se bomo ukvarjali. In drugič, to, da dosti ve, je dober znak za to, da lahko pripelje to stvar malo dalj od ljudi kot so recimo gospod Poljšak, ki sploh ne vedo, kako so bile sile takrat razvrščene. Hvala lepa.</p>
            </sp>
            <sp xml:id="SDZ1-Redna-23-1994-07-28.sp21">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Tone Anderlič. Ne, gospod Marijan Poljšak, izvolite.</p>
            </sp>
            <sp xml:id="SDZ1-Redna-23-1994-07-28.sp22">
               <speaker>MARIJAN POLJŠAK:</speaker>
               <p>Gospod Školč, zakaj mi niste repliciral na tisto, kar sem vas tudi vprašal na koncu? Zakaj ste tako zainteresirani, da to stvar kontrolirate ali jo celo izničite ali uničite, to komisijo da kontrolirate? Vi tega niste komentiral, ste pozabil, ne?</p>
            </sp>
            <sp xml:id="SDZ1-Redna-23-1994-07-28.sp23">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Jožef Školč.</p>
            </sp>
            <sp xml:id="SDZ1-Redna-23-1994-07-28.sp24">
               <speaker>JOŽEF ŠKOLČ:</speaker>
               <p>Gospod Poljšak, ne gre za to, da bi to komisijo kontroliral, ampak da bi ta komisija poskušala priti do tega, do česar komisija, ki jo je vodil gospod Zagožen, iz meni neznanih razlogov sploh ni poskušala priti, odbor, ki ga je vodil gospod Bavčar pa ni mogel priti, ker takrat ni imel dostopa do različnih podatkov. Če razumete. Če ne razumete, potem to ni moj problem. Sem vam pa pripravljen to tudi pojasnjevati. Ne gre za kontrolo, ampak gre za to, da se poskuša priti tem stvarem do konca. Jasno, da se nam zdi to pomembno. O tem ni nobenega dvoma. Če se nam ne bi zdelo to pomembno, se ne bi s tem ukvarjali takrat praktično cele dneve in celo leto. Hvala lepa.</p>
            </sp>
            <sp xml:id="SDZ1-Redna-23-1994-07-28.sp25">
               <speaker>PODPREDSEDNIK DR. LEV KREFT:</speaker>
               <p>Hvala lepa. Izvolite. Gospod Ciril Pucko ima besedo.</p>
            </sp>
            <sp xml:id="SDZ1-Redna-23-1994-07-28.sp26">
               <speaker>CIRIL PUCKO:</speaker>
               <p>Hvala lepa. Gospod predsedujoči, spoštovane poslanke in poslanci! Mislim, da je gospod Igor Bavčar najboljši kandidat za predsednika te komisije. Zakaj? Zato, ker, kot je bilo že povedano, največ ve o tem in seveda bo lahko vodil to komisijo v obe smeri: smer, da se kaj razišče ali smer, da se nič ne razišče. Hvala.</p>
            </sp>
            <sp xml:id="SDZ1-Redna-23-1994-07-28.sp27">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam da ne in dajem na glasovanje najprej predlog, ki je bil podan v razpravi: "KVIAZ pripravi nov predlog odloka, upoštevaje mnenje Sekretariata za zakonodajo in pravne zadeve, do 16. ure danes."</p>
               <p>Obrazložitev glasu, gospod Jožef Kopše.</p>
            </sp>
            <sp xml:id="SDZ1-Redna-23-1994-07-28.sp28">
               <speaker>JOŽEF KOPŠE:</speaker>
               <p>Glasoval bom za ta predlog, da se KVIAZ sestane in da nov predlog komisije predvsem iz tega razloga, ki sem ga tukaj navedel: menim, da dva člana iste stranke naj ne bi bila v komisiji.</p>
            </sp>
            <sp xml:id="SDZ1-Redna-23-1994-07-28.sp29">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Gospod Verzolak, izvolite.</p>
            </sp>
            <sp xml:id="SDZ1-Redna-23-1994-07-28.sp30">
               <speaker>IVAN VERZOLAK:</speaker>
               <p>Hvala za besedo. Glasoval bom za, ker menim, da če hočemo biti pravna država, da moramo tudi upoštevati mnenje sekretariata. In če hočemo biti zares nevtralni, vsaj jaz s tega vidika hočem biti nevtralen, in samo zahtevam, da se upoštevajo zakoni in predpisi, ki jih imamo, ne pa da se izigravajo. Hvala.</p>
            </sp>
            <sp xml:id="SDZ1-Redna-23-1994-07-28.sp31">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam da ne in dajem na glasovanje ta predlog. Ali vam preberem še enkrat? Dobro. "KVIAZ pripravi predlog odloka, upoštevaje mnenje Sekretariata za zakonodajo in pravne zadeve, do 16. ure danes." Ugotovimo sklepčnost! (66 prisotnih.)</p>
               <p>Kdo je za? (30 poslancev.) Je kdo proti? (34 poslancev.)</p>
               <p>Ugotavljam, da ta predlog ni bil sprejet.</p>
               <p>Zato dajem na glasovanje predlog odloka. Obrazložitev glasu gospod Jožef Kopše.</p>
            </sp>
            <sp xml:id="SDZ1-Redna-23-1994-07-28.sp32">
               <speaker>JOŽEF KOPŠE:</speaker>
               <p>Glasoval bom proti odloku, ker menim, da komisija ni pravilno sestavljena.</p>
            </sp>
            <sp xml:id="SDZ1-Redna-23-1994-07-28.sp33">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Gospa Breda Pečan bo obrazložila svoj glas.</p>
            </sp>
            <sp xml:id="SDZ1-Redna-23-1994-07-28.sp34">
               <speaker>BREDA PEČAN:</speaker>
               <p>Se opravičujem, ker vam jemljem čas, ampak moram povedati, zakaj bom glasovala za tak odlok.</p>
               <p>Mi smo mnenje Sekretariata za zakonodajo in pravosodje dobili. V njem je zelo jasno napisano, kako in kaj, glede - kar piše v zakonu o parlamentarni preiskavi, tako da nam mnenja niti ne bi bilo treba iskati. Vendar je tukaj posebno vprašanje. Namreč, preiskovalna komisija z dokaznim sklepom odloči, katere priče bo zasliševala. Zaradi tega ne moremo vnaprej reči, kateri ljudje bodo priče pred to komisijo, ampak šele potem, ko se komisija konstituira in ko komisija ugotovi, koga bo zaslišala. Vemo lahko, kdo bo preiskovanec, ne vemo pa, kdo bo lahko priča. V zakonu jasno piše, da v kolikor komisija ugotovi oziroma z dokaznim sklepom določi nekoga za pričo, ki pa je član te komisije, da mora v tistem trenutku komisija predlagati spremembo sestave. Mislim, da je pošteno in prav, da upoštevamo zakon tak, kot smo ga sprejeli in da prepustimo preiskovalni komisiji takrat, ko bo prišlo do take situacije, da bo z dokaznim sklepom ugotovila, da bo gospoda Bavčarja morala zaslišati kot pričo, da bo pač zahtevala spremembo sestave, predlagala Državnemu zboru. Do takrat, do tistega trenutka pa mi nimamo pravice oporekati taki sestavi komisije, kot jo želi v tem primeru Liberalna demokracije Slovenije oziroma njena poslanska skupina. Zato bom glasovala za tak odlok. Hvala.</p>
            </sp>
            <sp xml:id="SDZ1-Redna-23-1994-07-28.sp35">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Marijan Poljšak, potem pa še gospod Ivan Verzolak.</p>
            </sp>
            <sp xml:id="SDZ1-Redna-23-1994-07-28.sp36">
               <speaker>MARIJAN POLJŠAK:</speaker>
               <p>Glasoval bom proti, ker vem in imam pravico oporekati taki sestavi komisije. In vsak ima pravico oporekati. In ne gre za to, kaj kdo formalno misli, ampak gre dejansko za vsebino. In nima smisla, da si mečemo pesek v oči.</p>
            </sp>
            <sp xml:id="SDZ1-Redna-23-1994-07-28.sp37">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ivan Verzolak ima besedo.</p>
            </sp>
            <sp xml:id="SDZ1-Redna-23-1994-07-28.sp38">
               <speaker>IVAN VERZOLAK:</speaker>
               <p>Hvala za besedo. Glasoval bom proti. Postavil bi pa samo eno vprašanje: ne vem, kako bo predsednik komisije dal predlog, da da za pričo samega sebe, s tem pa dal pogoj, da ga razrešimo - po tem predlogu, ki ga je podal sekretariat - kot za predsednika komisije. To je čisti nonses. S tem se dokazuje, kako je del tega parlamenta nedemokratičen in ne želi upoštevati osnovnih pravil igre oziroma zakona o parlamentu. Nič drugega.</p>
               <p>Osebno nimam prav nič proti predsedniku, ampak za vsakega bi enako glasoval, ki bi bil vmešan v tako zadevo, ali da je sum to, kar piše v tem mnenju sekretariata. Hvala.</p>
            </sp>
            <sp xml:id="SDZ1-Redna-23-1994-07-28.sp39">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? (Ne.) Dajem torej na glasovanje predlog odloka. Ugotovimo sklepčnost! (60 prisotnih.)</p>
               <p>Kdo je za? (44 poslancev.) Je kdo proti? (10 poslancev.)</p>
               <p>Ugotavljam, da je predlog odloka sprejet.</p>
               <p>Dalje. Predlog odloka o imenovanju direktorja Tehniškega muzeja Slovenije. Predlog odloka je zboru predložila Komisija za volitve, imenovanja in administrativne zadeve in predlaga zboru, da za direktorja Tehniškega muzeja Slovenije imenuje gospoda Vladimirja Vilmana za dobo štirih let.</p>
               <p>Želi poročevalec komisije besedo? (Ne.) Želi besedo predstavnik sekretariata? (Ne.) Želijo besedo predstavniki poslanskih skupin? (Ne.) Besedo dajem poslankam in poslancem. Želi kdo besedo? (Nihče.)</p>
               <p>Zato dajem na glasovanje predlog odloka o imenovanju direktorja Tehniškega muzeja Slovenije. Ugotovimo sklepčnost! (57 prisotnih.)</p>
               <p>Kdo je za? (47 poslancev.) Je kdo proti? (Nihče.)</p>
               <p>Ugotavljam, da smo odlok sprejeli.</p>
               <p>Dalje. Predlog odloka o imenovanju treh članov nadzornega sveta Agencije za trg vrednostnih papirjev. Predlog odloka je zboru predložila Komisija za volitve, imenovanja in administrativne zadeve in predlaga zboru, da v nadzorni svet Agencije za trg vrednostnih papirjev imenuje mag. Martino Konciljo, Boruta Staniča in Marijo Zagožen.</p>
               <p>Želi poročevalec komisije besedo? (Ne.) Želi besedo predstavnik sekretariata? Tudi ne. Želijo besedo predstavniki poslanskih skupin? (Ne.) Besedo dajem poslankam in poslancem. Želi kdo besedo? Tudi ne. Zato dajem predlog odloka o imenovanju treh članov nadzornega sveta Agencije za trg vrednostnih papirjev na glasovanje. Ugotovimo sklepčnost! (61 prisotnih.)</p>
               <p>Kdo je za? (17 poslancev.) Je kdo proti? (26 poslancev.)</p>
               <p>Ugotavljam, da predlog odloka ni bil sprejet.</p>
               <p>Predlog odloka o soglasju k imenovanju generalnega direktorja Zavoda za zdravstveno zavarovanje Slovenije. Skupščina zavoda za zdravstveno zavarovanje Slovenije je v obravnavo zboru predložila predlog za soglasje k imenovanju gospoda Franca Koširja za generalnega direktorja Zavoda za zdravstveno zavarovanje Slovenije za dobo štirih let. Predlog je obravnavala Komisija za volitve, imenovanja in administrativne zadeve, ki je zboru predložila predlog odloka.</p>
               <p>Želi poročevalec komisije besedo? (Ne.) Želi besedo predstavnik sekretariata? (Ne.) Želijo besedo predstavniki poslanskih skupin? (Ne.) Besedo dajem poslankam in poslancem. Želi kdo besedo? Tudi ne. Dajem torej predlog odloka na glasovanje. Ugotovimo sklepčnost! (65 prisotnih.)</p>
               <p>Kdo je za? (40 poslancev.) Je kdo proti? (13 poslancev.)</p>
               <p>Ugotavljam, da smo predlog odloka sprejeli.</p>
               <p>Dalje. Predlog odloka o imenovanju ravnatelja SNG Drama Ljubljana. Predlog odloka je zboru predložila KVIAZ in predlaga zboru, da se za ravnatelja SNG Drama Ljubljana imenuje gospoda Janeza Pipana za dobo 4 let. Želi poročevalec komisije besedo? (Ne.) Želi besedo predstavnik sekretariata? (Ne.) Želijo besedo predstavniki poslanskih skupin? (Tudi ne.) Besedo dajem poslankam in poslancem. Želi kdo besedo? (Ne.) Dajem predlog odloka na glasovanje. Proceduralno.</p>
            </sp>
            <sp xml:id="SDZ1-Redna-23-1994-07-28.sp40">
               <speaker>ŽARKO PREGELJ:</speaker>
               <p>Spoštovani! Verjeli ali ne, mi sploh več ne vemo za kaj glasujemo. Predsedujoči, sejo prehitro vodite. (Smeh v dvorani.) Resno. Glede na to, da so papirji običajno pri tej točki hudo pomešani, ker prihajajo ves čas naknadno, je resnično težko sistematično iskati papirje in se odločati hkrati. Tako, da mislim, da je treba zadevo nekoliko počasneje peljati. Prej smo eno glasovanje čisto preslišali in je padel nadzorni svet, sploh ne vem zakaj. Mislim, da ljudje enostavno niso registrirali dovolj hitro.</p>
               <p>Tako da bi predlagal, da glede na to, da gre zelo hitro, da odločamo še enkrat o tistem odloku, ki je mislim, čisto po nepotreben padel.</p>
            </sp>
            <sp xml:id="SDZ1-Redna-23-1994-07-28.sp41">
               <speaker>PODPREDSEDNIK DR. LEV KREFT:</speaker>
               <p>Ponovnega odločanja o zadevi, o kateri smo že odločali, zlasti ker smo vmes že glasovali o drugi zadevi, ne more biti. Se vam pa opravičujem, gospod Pregelj, mislim, da imate prav, da je treba tudi te stvari voditi počasi, zato se vračam temu, da najprej sprašujem gospoda poročevalca komisije, če želi besedo? (Ne.) Želi besedo predstavnik sekretariata? (Ne.) Želijo besedo predstavniki poslanskih skupin? Kot predstavnik poslanske skupine ima besedo gospod Janez Podobnik.</p>
            </sp>
            <sp xml:id="SDZ1-Redna-23-1994-07-28.sp42">
               <speaker>JANEZ PODOBNIK:</speaker>
               <p>Gospod podpredsednik, poslanke in poslanci! Imam proceduralni ugovor. Namreč odlok o imenovanju treh članov nadzornega sveta Agencije za trg vrednostnih papirjev - tako hitro ste vodil sejo in tako hitro brali, da preprosto poslanci niso mogli slediti. In še nekaj, ta odlok je bil na KVIAZ-u soglasno sprejet. In zato predlagam, da to glasovanje ponovimo. Enostavno, sejo vodite prehitro.</p>
            </sp>
            <sp xml:id="SDZ1-Redna-23-1994-07-28.sp43">
               <speaker>PODPREDSEDNIK DR. LEV KREFT:</speaker>
               <p>Za to sem se že opravičil, ampak reagirati bi bilo treba, ko smo o tem glasovali. Medtem smo glasovali že o naslednji zadevi in ni poslovniške osnove, da se vračamo k tej točki.</p>
               <p>Besedo ima gospod Tone Partljič.</p>
            </sp>
            <sp xml:id="SDZ1-Redna-23-1994-07-28.sp44">
               <speaker>TONE PARTLJIČ:</speaker>
               <p>Hotel sem samo obrazložiti svoj glas, pa bi tudi proceduralno rekel. Res sem se bal, gospod podpredsednik, če boste hitrost stopnjevali; ta, ki je bila do sedaj, je bila po mojem še ustrezna, ampak če bi jo stopnjevali, bi bilo res hujše. Lahko bi se kdo kdaj oglasil, kadar kdo prepočasi vodi sejo, ali kadar mi zavlačujemo. To je prvo.</p>
               <p>Drugo, pri obrazložitvi glasu sem hotel reči naslednje, da gospoda Janeza Pipana dobro poznam, ker mogoče, da je za koga uganka. Dobro ga poznam, z njim sem bil dostikrat sodelavec in lahko preprosto rečem, da je to zelo fejst fant, pošten, izobražen in mislim, da bo to lahko dobro vodil, četudi je umetniška duša in bodo morali tisti, ki financirajo, malo poskrbeti. Priporočil bi, da ga volite.</p>
            </sp>
            <sp xml:id="SDZ1-Redna-23-1994-07-28.sp45">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? (Ne.) Dajem predlog odloka o imenovanju ravnatelja SNG Drama na glasovanje. Ugotovimo sklepčnost! (59 prisotnih.)</p>
               <p>Kdo je za? (56 poslancev.) Je kdo proti? (Nihče.)</p>
               <p>Ugotavljam, da smo predlog odloka sprejeli.</p>
               <p>Prehajamo k predlogom Sodnega sveta Republike Slovenije za razrešitev predsednice Višjega sodišča v Ljubljani, predsednice Temeljnega sodišča v Celju, predsednika Temeljnega sodišča v Novem mestu ter za razrešitev sodnice Višjega sodišča v Ljubljani, sodnika Temeljnega sodišča v Kranju, sodnice Temeljnega sodišča v Ljubljani, dveh sodnikov Temeljnega sodišča v Murski Soboti, dveh sodnikov Temeljnega sodišča v Novem mestu in sodnika Temeljnega sodišča v Mariboru.</p>
               <p>Sodni svet Republike Slovenije predlaga, da Državni zbor razreši gospo Bredo Lokar-Gaspari funkcije predsednice Višjega sodišča v Ljubljani z dnem 31.7.1994, gospo Sonjo Moškon funkcije predsednice Temeljnega sodišča v Celju z dnem 31.8.1994, gospoda Janeza Gartnarja funkcije predsednika Temeljnega sodišča v Novem mestu z dnem 31.8.1994, gospo Albino Palovšnik-Grabrijan funkcije sodnice Višjega sodišča v Ljubljani z dnem 31.7.1994, gospoda Vojka Pintarja funkcije sodnika Temeljnega sodišča v Kranju z dnem 10.8.1994, gospo Nikolajo Leskovic funkcije sodnice Temeljnega sodišča v Ljubljani z dne 31.8.1994, gospoda Igorja Vinčeca funkcije sodnika Temeljnega sodišča v Murski Soboti z dnem 31.8.1994, gospoda Milana Regvata funkcije sodnika Temeljnega sodišča v Murski soboti z dnem 31.7.1994, gospo Marijo Kastelic funkcije sodnice Temeljnega sodišča v Novem mestu z dnem 31.8. 1994, gospoda Jurija Piceka funkcije Temeljnega sodišča v Novem mestu z dnem 30.9.1994, mag. Božidarja Merca funkcije sodnika Temeljnega sodišča v Mariboru z dnem 31.7.1994.</p>
               <p>Predloge je obravnavala Komisija za volitve, imenovanja in administrativne zadeve in k predlogom dala pozitivno mnenje. Želi poročevalec komisije besedo? (Ne.) Želi besedo predstavnik sekretariata? (Tudi ne.) Želijo besedo predstavniki poslanskih skupin? (Ne.) Besedo dajem poslankam in poslancem. Želi kdo besedo? Ugotavljam, da ne.</p>
               <p>Prehajamo na glasovanje o posameznih predlogih odlokov. Na glasovanjem dajem predlog odloka o razrešitvi gospe Brede Lokar-Gaspari funkcije predsednice Višjega sodišča v Ljubljani z dnem 31.7.1994. Ugotovimo sklepčnost! (51 prisotnih.)</p>
               <p>Kdo je za? (41 poslancev.) Je kdo proti? (1 poslanec.)</p>
               <p>Ugotavljam, da je predlog odloka sprejet.</p>
               <p>Na glasovanje dajem predlog odloka o razrešitvi gospe Sonje Moškon funkcije predsednice Temeljnega sodišča v Celju z dnem 31.8.1994. Ugotovimo sklepčnost! (44 prisotnih.) Prosim za pozornost. Ugotovimo sklepčnost! (58 prisotnih.)</p>
               <p>Kdo je za? (41 poslancev.) Je kdo proti? (1 poslanec.)</p>
               <p>Ugotavljam, da je predlog odloka sprejet.</p>
               <p>Na glasovanje dajem predlog odloka o razrešitvi gospoda Janeza Gartnarja funkcije predsednika Temeljnega sodišča v Novem mestu z dnem 31.8.1994. Ugotovimo sklepčnost! (58 prisotnih.)</p>
               <p>Kdo je za? (40 poslancev.) Je kdo proti? (1 poslanec.)</p>
               <p>Ugotavljam, da je predlog odloka sprejet.</p>
               <p>Na glasovanje dajem predlog odloka o razrešitvi gospe Albine Palovšnik-Grabrijan funkcije sodnice Višjega sodišča v Ljubljani z dnem 31.7.1994. Ugotovimo sklepčnost! (56 prisotnih.)</p>
               <p>Kdo je za? (44 poslancev.) Je kdo proti? (1 poslanec.)</p>
               <p>Ugotavljam, da smo odlok sprejeli.</p>
               <p>Na glasovanje dajem predlog odloka o razrešitvi gospoda Vojka Pintarja funkcije sodnika Temeljnega sodišča v Kranju z dnem 10.8.1994. Ugotovimo sklepčnost! (56 prisotnih.)</p>
               <p>Kdo je za? (42 poslancev.) Je kdo proti? (Nihče.)</p>
               <p>Ugotavljam, da smo predlog odloka sprejeli.</p>
               <p>Na glasovanje dajem predlog odloka o razrešitvi gospe Nikolaje Leskovic funkcije sodnice Temeljnega sodišča v Ljubljani z dnem 31.8.1994. Ugotovimo sklepčnost! (56 prisotnih.)</p>
               <p>Kdo je za? (45 poslancev.) Je kdo proti? (Nihče.)</p>
               <p>Ugotavljam, da smo predlog odloka sprejeli.</p>
               <p>Na glasovanje dajem predlog odloka o razrešitvi gospoda Igorja Vinčeca funkcije sodnika Temeljnega sodišča v Murski Soboti z dnem 31.8.1994. Ugotovimo sklepčnost! (53 prisotnih.)</p>
               <p>Kdo je za? (48 poslancev.) Je kdo proti? (Nihče.)</p>
               <p>Ugotavljam, da smo predlog odloka sprejeli.</p>
               <p>Na glasovanje dajem predlog odloka o razrešitvi gospoda Milana Regvata funkcije sodnika Temeljnega sodišča v Murski Soboti z dnem 31.7.1994. Ugotovimo sklepčnost! (57 prisotnih.)</p>
               <p>Kdo je za? (48 poslancev.) Je kdo proti? (1 poslanec.)</p>
               <p>Ugotavljam, da smo predlog odloka sprejeli.</p>
               <p>Na glasovanje dajem predlog odloka o razrešitvi gospe Marije Kastelic funkcije sodnice Temeljnega sodišča v Novem mestu z dnem 31.8.1994. Ugotovimo sklepčnost! (58 prisotnih.)</p>
               <p>Kdo je za? (49 poslancev.) Je kdo proti? (Nihče.)</p>
               <p>Ugotavljam, da smo predlog odloka sprejeli.</p>
               <p>Na glasovanje dajem predlog odloka o razrešitvi gospoda Jurija Piceka funkcije sodnika Temeljnega sodišča v Novem mestu z dnem 31.9.1994. Ugotovimo sklepčnost! (53 prisotnih.)</p>
               <p>Kdo je za? (45 poslancev.) Je kdo proti? (Nihče.)</p>
               <p>Ugotavljam, da smo predlog odloka sprejeli.</p>
               <p>Na glasovanje dajem predlog odloka o razrešitvi magistra Božidarja Merca funkcije sodnika Temeljnega sodišča v Mariboru z dnem 31.7.1994. Ugotovimo sklepčnost! (53 prisotnih.)</p>
               <p>Kdo je za? (42 poslancev.) Je kdo proti? (Nihče.)</p>
               <p>Ugotavljam, da smo predlog odloka sprejeli.</p>
               <p>Vsem izvoljenim čestitam in jim želim uspešno delo. Vsem, ki smo jih razrešili se zahvaljujem za njihovo dosedanje delo.</p>
               <p>S tem zaključujem to točko dnevnega reda.</p>
            </sp>
            <stage type="time">(Seja je bila prekinjena ob 11.02 uri in se je nadaljevala ob 18.15 uri.)</stage>
            <sp xml:id="SDZ1-Redna-23-1994-07-28.sp46">
               <speaker>PODPREDSEDNIK DR. LEV KREFT:</speaker>
               <p>Pojdimo po vrstnem redu. Ker prehajamo na redno sejo in ker vidim odhajanje poslank in poslancev po prehodu na redno sejo Državnega zbora, prosim, da ugotovimo prisotnost v dvorani. Ugotavljam, da je v dvorani 46 poslank in poslancev in zbor lahko nadaljuje z delom.</p>
               <p>Prehajam k <title>16.B TOČKI DNEVNEGA REDA - PREDLOG ZAKONA O DOPOLNITVI ZAKONA O BANKI SLOVENIJE</title>, za katero smo sprejeli hitri postopek. Predlog zakona so v obravnavo zboru predložili poslanci Franc Lipoglavšek, Zmago Jelinčič in Branko Janc. Želi predstavnik predlagateljev zakona besedo? Besedo ima gospod Franc Lipoglavšek.</p>
            </sp>
            <sp xml:id="SDZ1-Redna-23-1994-07-28.sp47">
               <speaker>FRANC LIPOGLAVŠEK:</speaker>
               <p>Hvala lepa. Kolegice in kolegi, razumem, da je zelo neprijetno in neprimeren čas za obravnavo tako pomembnega zakona kot je zakon o Banki Slovenije, katerega smo trije poslanci iz različnih strank predlagali v proceduro. Vendar menim, da je zadeva tako urgentna prav zaradi tega, ker ne razčiščujemo strankarskih zadev, ne razčiščujemo političnih, ampak gospodarske zadeve, zato mi dovolite, da vendarle predstavim, poleg tega, kar je bilo že pri zakonu v sami proceduri rečeno in skozi to, da smo se odločili za hitri postopek, še nekaj misli.</p>
               <p>Najprej bi vam rad predstavil, zakaj smo se odločili za tako reševanje podjetja Radeče Papir preko Banke Slovenije. Prvi razlog je bil ta, da s tem, ko bi banka prevzela večinski delež v tovarni, ki proizvaja banknotne, vrednostne in ostale papirje, bi na nek način zagotovili, da ne bi tako pomemben objekt, kot je ta tovarna, prešla v last tujcev. Moram reči, da je kar nekaj interesa za to tovarno, ker je tovarna dobro opremljena, ker je posodobljena in zato tudi uspešna na evropskem  in tudi svetovnih trgih. Če lahko dam samo nekaj podatkov, da to trditev lahko ilustriram, naj povem, da je na radeškem papirju poleg tolarja tiskan še makedonski denar, mongolski denar, denar Haitija, denar Argentine in še nekaterih drugih držav, zlasti mlajših, ki so nastale po razpadu bivše Sovjetske Zveze.</p>
               <p>To se pravi, osnovni razlog je bil ta, da bi na nek način preprečili prehod lastnine te papirnice v tuje roke.</p>
               <p>Drugi razlog, ki ni nič manj pomemben, pa je ta, da je zaradi tega, ker je bila papirnica v Radečah v poslovnem odnosu z Banko Jugoslavije, z osamosvojitvijo Slovenije in z embargom, pa je prišlo do prekinitve proizvodnje in dobave za celotni jugoslovanski trg in je papirnica poslovala na začetku leta 1992 le še z 20% svojih kapacitet. To je huda gospodarska zadeva, ki je v zelo kratkem času ni mogoče preiti. Moram reči, da je bilo napravljenih nešteto naporov, da se zadeva reši, tako v okviru slovenske države kot tudi sicer v širšem smislu. O problematiki papirne industrije smo nenazadnje razpravljali tudi preteklega leta, 15. aprila, in takrat smo sprejeli tudi nekatere zavezujoče sklepe za Vlado, pa tudi za ta parlament. V fazi uresničevanja teh sprejetih sklepov je prišlo tudi do angažiranja vodstva tovarne papirja v Radečah in razgovorov na Banki Slovenije, da se ugotovi, če je interes Banke Slovenije za to, da na nek način lastninsko prevzame en del te tovarne; zlasti tisti del, ki proizvaja vrednostne in banknotne papirje. Rad bi vam  prebral  dopis, ki ga je 16.6. dobil gospod Maks Tajnikar od guvernerja Banke Slovenije, gospoda Arharja. In sicer pravi tako: "Spoštovani gospod minister, predlog tovarne papirja Radeče, o njenem lastninskem preoblikovanju, kot tudi poročila o njenih finančnih težavah, je večkrat obravnaval svet Banke Slovenije. Glede na omejene možnosti, ki jih Banki Slovenije nudi zakon o Banki Slovenije, ta sicer izdaja bankovce ter jih daje v obtok, ne more pa v ta namen kreditirati podjetij, niti sodelovati v njihovem lastninjenju." To se pravi, to preprečuje obstoječi zakon o Banki Slovenije. In nadaljuje: "Vse tovrstne aktivnosti, kot tudi ustanovitev kovnice in tiskarne denarja in s tem povezano lastninsko in drugačno zvezo in pomoč papirnici, bi moral Banki Slovenije s svojo zakonodajno voljo omogočiti slovenski parlament. In le-ta bi Banki Slovenije lahko naložil, da razen dejanskih stroškov izdelave bankovcev v smislu določil 78. člena zakona o Banki Slovenije, iz svojih prihodkov poravna tudi ostale s tem v zvezi posredno ali neposredno nastale stroške. Tako ob nespremenjeni zakonski podlagi Banka Slovenije lahko tudi vnaprej pomaga tovarni papirja Radeče le z referencami in priporočili v stikih s tujimi poslovnimi partnerji in drugimi centralnimi bankami, kar je tudi že storila od prvega začetka, ko je bila podpisana prva pogodba o tiskanju slovenskega denarja v tujini." In nadaljuje: "Ne glede na pomembnost proizvodnje za različne porabnike na slovenskem trgu - vključno Banko Slovenije - slej ko prej obstaja odprto vprašanje, v kolikšni meri je država Slovenija, glede na specifičen produkt, zainteresirana na državnem nivoju za tovrstno proizvodnjo ob znanih številkah glede kapacitete, kot tudi siceršnjega plasmaja teh proizvodov".</p>
               <p>To je bilo pismo, ki ga je guverner Banke Slovenije, gospod Arhar, posredoval ministru Tajnikarju in seveda, to je na nek način bila tudi osnova, da je potem v poslanskih glavah dozorela ideja, da se lahko z zakonodajnim postopkom zadeva pripelje do ustreznega konca.</p>
               <p>Naj še enkrat poudarim. Tovarna papirja v Radečah se je s svojo poslovno politiko v preteklosti posodobila na račun Jugoslavije, če tako rečem, in je to sodobna tovarna, ena od šestih proizvajalk vrednostnih papirjev v Evropi, pa mislim, da celo v svetu.</p>
               <p>Tržna zanimivost zadeve prav gotovo obstoji. Poglejte, rekel sem, da je ob prekinitvi odnosov z Jugoslavijo bila proizvodnja 20%. Danes je ta proizvodnja, po dveh letih, 60% prejšnjih kapacitet, to pomeni, da je rast proizvodnje in trženja bila 100% na leto, na tisto osnovo, ki je bila ob začetku leta 1992, in je vsekakor ta produkt na nek način zanimiv. Seveda pa, ker kapacitete niso bile zasedene, ostale so pa neke fiksne obveznosti in konec koncev tudi fiksni stroški, je prišla ta tovarna v hude likvidnostne težave. Da vam jih najkrajše  povem: v avgustu je dilema, ali naj kupijo celulozo za to, da bodo izpolnili naročilo za Madžarsko - 140 ton vrednostnih papirjev - ali naj izplačajo osebne dohodke. Takšna je približno situacija. In zaradi tega se mi zdi, da ne glede na to, da nekateri trdijo, da je tak način sporen, da je neprincipeln, da banka ima drugo vlogo. Prav gotovo, da jo ima, vendar, ravno skozi to, da je banka na nek način prikazovala, da je pripravljena zadeve reševati, je prišlo tudi do takšnega predloga.</p>
               <p>Zato vztrajam na stališču (tudi v imenu podpisnikov, gospodov Zmaga Jelinčiča in kolega Branka Janca), da se ta zakon obravnava po hitrem postopku, da se ugotovi utemeljenost in da se ta zakon tudi sprejme.</p>
               <p>Naj se še opredelim do amandmajev. Ideja je, da se 30% lastnine papirnice podržavi oziroma da v last Banki Slovenije in da s 30% Banka Slovenije zagotavlja do konca leta 1994 normalno poslovanje temu delu proizvodnje.</p>
               <p>Ocena v vodstvu v tovarni papirja pa je, da bi v naslednjem letu poslovanje bilo pozitivno. Hvala lepa.</p>
            </sp>
            <sp xml:id="SDZ1-Redna-23-1994-07-28.sp48">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlog zakona je obravnavala Komisija za spremljanje in nadzor lastninskega preoblikovanja družbene lastnine kot matično delovno telo. Želi poročevalec komisije besedo? Besedo ima gospod Izidor Rejc. Izvolite.</p>
            </sp>
            <sp xml:id="SDZ1-Redna-23-1994-07-28.sp49">
               <speaker>IZIDOR REJC:</speaker>
               <p>Spoštovani podpredsednik, gospe in gospodje. Parlamentarna komisija za spremljanje in nadzor lastninskega preoblikovanja družbene lastnine je na 39. seji 26. tega meseca obravnavala predlog sprememb in dopolnitev zakona o Banki Slovenija. Iz daljšega uvoda, ki ga je gospod Lipoglavšek povedal - in ga je tudi nam, ki smo to obravnavali, povedal. Moram dodati, da smo poleg teh obrazlag in obrazlag drugih, ki so podpisali ta predlog sprememb in dopolnitev zakona, poslušali njihova izvajanja. Poslušali smo seveda tudi izvajanje samega guvernerja gospoda dr. Arharja, Ministrstva za gospodarske dejavnosti in seveda obravnavali tudi mnenje iz sveta guvernerjev banke, Sekretariata za zakonodajo in pravne zadeve, mnenje Vlade, mnenje finančnega ministrstva, mnenje Odbora za gospodarstvo, mnenje Odbora za finance in kreditno-monetarno politiko in seveda mnenje gospodarskega odbora Državnega sveta. Iz vsega tega, kar smo dobili kot dokumentacijo, ki seveda spremlja predloženi predlog zakona o spremembah in dopolnitvah zakona o Banki Sloveniji, moram reči, da seveda po razpravi nismo imeli preveč časa, vendar ugotavljali smo seveda tisto, da kot so tudi bila mnenja vseh teh, ki sem jih naštel, da Banka Slovenija ni tista, ki bi lahko prevzela v last del te tovarne - kljub temu, da se gotovo določen del proizvodnje namenja za potrebe denarja in za tiskanje denarja, da se je Banka Slovenije tudi že potrudila in v večih primerih navezala stike z drugimi bankami v raznih deželah in seveda s tem omogočila tudi določene posle, ki pomenijo realizacijo proizvodnje.</p>
               <p>Istočasno, ko to pripovedujem, moram povedati, da tako kot Banka Slovenija, ki je dala na ta predlog zakona negativno mnenje, tudi Vlada in vsi ti, ki sem jih omenil, vsi so izrazili negativno mnenje, da to ni način reševanja. Na samem sestanku komisije je bilo povedano tudi, da so gotovo oblike - seveda bo Vlada morala čimprej ali takoj  reagirati na to - da so problemi te tovarne, ki je s svojo tehnologijo gotovo na visoki evropski ravni, podobni kot pri mnogih drugih, saj je tudi to tovarno zadel izpad trga; vemo, kateri je, in menimo, da je področje reševanja te tovarne pri Ministrstvu za delo, družino in socialo, Ministrstvu za gospodarske dejavnosti, Ministrstvu za ekonomske odnose in razvoj in seveda področje lastninjenja, kjer gotovo so možnosti, da se z določenim ukrepom Vlade opravi način lastninjenja ali pa pohiti z lastninjenjem (seveda lahko tudi Sklad za razvoj). Skratka, to so možnosti, ki jih država ima ob vsem tem ugotavljanju in spremljanju, kot ste prej slišali oziroma kot tudi nekateri drugi vemo, problematike te tovarne.</p>
               <p>Sprejet je bil sklep, da se ta  predlog o spremembah in dopolnitvah zakona o Banki Sloveniji ne podpre in hitri postopek ne podpre. Nastali so določeni nesporazumi, še predno smo sejo končali. Iz magnetograma se vidi, da je bil dan predlog, da se zakon ne sprejme, ker so bila tudi vsa mnenja negativna in da se predlaga Državnemu zboru, da se zakon ne sprejme po hitrem postopku. To je sklep naše komisije in prosim, da ga upoštevate. Hvala lepa.</p>
            </sp>
            <sp xml:id="SDZ1-Redna-23-1994-07-28.sp50">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi predstavnik Vlade besedo? Prosim. Ni replik. Kasneje. Prosim, izvolite. (Glas iz klopi.) Ni, proceduralno se začne, ko se konča uvodni del točke, lepo vas prosim.</p>
               <p>Gospod Aleš Žajdela po pooblastilu Banke Slovenije. Banka Slovenije je bila vabljena k tej točki dnevnega reda. Prosim, izvolite.</p>
            </sp>
            <sp xml:id="SDZ1-Redna-23-1994-07-28.sp51">
               <speaker>ALEŠ ŽAJDELA:</speaker>
               <p>Spoštovano predsedstvo, spoštovane poslanke, spoštovani gospodje poslanci! Zaradi lažje odločitve bi samo še enkrat ponovil tudi na odborih že postavljeno stališče Banke Slovenije. Vzpostavitev lastninskih odnosov Banke Slovenije v podjetju, to je Papirnice Radeče, bi pomenilo vnašanje nedopustnih temeljev v strukturo banke in bi lahko bistveno posegla v njene temeljne cilje, to je skrb za stabilnost valute, pa likvidnost v plačilih tujini in doma, ki bi lahko tudi in po definiciji moral zamenjati smoter dobičkonosnosti v primeru, da bi Banka Slovenije postala lastnik Papirnice.</p>
               <p>Trditev, da takšna vzpostavitev odnosov ne bi imela finančnih posledic, po našem mnenju ni resnična in ne vzdrži. Namen spremembe je pač pokrivanje izgub podjetja in te so dejansko finančno izračunljive in bi ob koncu leta tudi zmanjšale tisti denar, ki ga kot višek priliva dobite v proračun od Banke Slovenije.</p>
               <p>Kot tretje. Tudi v razvitih državah, po našem vedenju, niti v nerazvitih državah sveta ni običaj in ne poznajo prakse, da bi bila centralna banka lastnik neke papirnice; poznamo primere, ko je centralna banka lastnik ali tiskarne ali kovnice.</p>
               <p>V dopolnitev izvajanja gospoda poslanca Lipoglavška, ki je bral tekst, ki ga je napisal gospod guverner ministru Tajnikarju, bi opozoril predvsem na tisti zadnji odstavek, v katerem se je vprašal o smiselnosti vlaganja države v projekt papirnice, ki je pač dimenzij, kakršne poznamo, in ki je v plačilni bilanci taka, kakršno tudi poznamo.</p>
               <p>Prebral bi odstavek teksta, ki ga je napisal in naslovil na gospoda predsednika Državnega zbora gospoda mag. Hermana Rigelnika. "Dejavnost Banke Slovenije je izdajanje denarja. Izdajanje denarja prinaša državi monopolni dobiček, ki ga Banka Slovenije vsako leto prenaša v državni proračun. Zaradi načina pridobivanja tega dobička in možnosti zlorab dejavnosti centralne banke v fiskalne namene (lep primer imamo v centralni banki nekdanje Jugoslavije) je potrebna precizna ureditev finančnega poslovanja centralne banke. V tej ureditvi mora biti zaprta vsaka možnost posrednega ali neposrednega sodelovanja tretjih oseb pri njenem dobičku. V nasprotnem primeru bi se namreč prihodki in dobiček centralne banke spremenili v prikrito subvencijo zunaj rednih fiskalnih virov, kar bi imelo vpliv na vodenje denarne politike in njeno učinkovitost pri vzdrževanju stabilnosti cen. V skrajnem primeru bi izguba v centralni banki pokazala pravo naravo problema, da je subvencijo možno dajati le s povečano obdavčitvijo davčnih zavezancev". Svoj sestavek nadaljuje</p>
               <p>oziroma svoje pisanje v smislu tistega, kar sem pred tem povedal. To pa je predvsem to, da takšna dejavnost Banke Slovenije pač po našem mnenju ne prihajal v poštev. Hvala lepa.</p>
            </sp>
            <sp xml:id="SDZ1-Redna-23-1994-07-28.sp52">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik sekretariata? (Ne.) Želijo besedo predstavniki poslanskih skupin? Gospod Zmago Jelinčič ima besedo.</p>
            </sp>
            <sp xml:id="SDZ1-Redna-23-1994-07-28.sp53">
               <speaker>ZMAGO JELINČIČ:</speaker>
               <p>Hvala lepa. Pri tem zakonu gre za zelo enostavno vprašanje: Ali hočemo rešiti papirnico Radeče ali je nočemo? Nikakor ne gre za vprašanje ali jo lahko oziroma ali je ne moremo. In mislim, da je v interesu slovenskega naroda, da ohranimo to papirnico. Konec koncev gre za tovarno, ki ima več kot 300 letno tradicijo in ki jo sedaj nekateri hočejo na vsak način potisniti v naročje tujemu kapitalu. Zanimivo je to, da so bili takoj naslednji dan po pismu Banke Slovenije, da ne bo podprla tega zakona, in v bistvu, da zahteva, da se ta zakon ne sprejme, na vratih papirnice že Angleži s krasno ponudbo odkupa, vendar z zahtevo, da odkupijo vsaj 51%. Moram reči, da malo za njimi so bili tam Nemci. To me navaja na neko čudno razmišljanje. Kako je mogoče, da sta tako hitro reagirali dve svetovni velesili in v bistvu iz dveh edinih proizvajalk papirja, ki je enako kvaliteten kot radeški, da so bili takoj tukaj in ponudili, da bi to tovarno odkupili? Seveda gre za to, da se uniči konkurenca in da se pridobi še tisto tržišče, ki ga zaenkrat Radeče imajo. Žal je tako, da nekateri gospodje tudi v tem parlamentu bolj gledajo na svoje lobistične in določene kvazi managerske pridobitve, poteze in dobičke, kot pa na to, kaj je nacionalni interes.</p>
               <p>Moram povedati, da na odboru, kjer sem na seji prisostvoval, me argumenti proti temu zakonu nikakor niso prepričali. Konec koncev, kako bi me lahko prepričali, ko predstavnica ministrstva, ki je zagovarjala odstranitev oziroma padec tega zakona, ne zna ločiti in ne ve, kaj so Rateče in kaj so Radeče. Mislim, da že to kaže na nekakšno nepoznavanje zadeve, in da se je eks katedra zadeva odločila, da se ne sme izpeljati.</p>
               <p>Govori se o tem, da je papirnica prezadolžena in ne vem kaj še vse, nihče pa ne pove, da je ravno ta papirnica 8 milijonov mark založila v sanacijo bank: 4 milijone nemških mark je vloženih v Ljubljanski banki v raznih filialah od New Yorka preko Münchna do Ljubljane, 4 milijone nemških mark je v Celjski banki. In že samo to mora povedati vsem nam, da moramo rešiti to podjetje.</p>
               <p>Vedno je bila želja, da se ta papirnica potegne na jug, v Beograd, v Čačak, vendar jim to ni uspelo; do danes jim ni uspelo.</p>
               <p>Ne eni od sej odborov je predstavnik zbornice Slovenije rekel, da bi bilo pametno, če bi papirnico prodali Hrvatom. Mislim, da smo te tendence včeraj zatrli in da smo včeraj na glasovanju pokazali, koliko je do tega Slovencem, da bi podpirali južne zadeve in usmeritev na jug.</p>
               <p>Govori se o tem, da konec koncev tudi papirnica Radeče ni bila z zakonom opredeljena kot dejavnost posebnega družbenega pomena, to se pravi, da bi bila strateška zadeva. Seveda ni bila! Prejšnji zakoni iz bivše SFRJ ne veljajo več, zakoni nove Republike Slovenije na tem področju še niso bili niti zamišljeni.  </p>
               <p>Žalostno je to, da se potem naprej govori tudi to, da rešitve, ki jih določa zakon o lastninskem preoblikovanju podjetij, rešitev ni povsem jasna, saj takšnega načina ta zakon ne predvideva. Seveda ne predvideva. Saj ne more predvidevati, ker je to specifičen primer.</p>
               <p>Ni dolgo, kar smo za Slovenske železarne, ki dejansko prinašajo izgubo, ki so lansko leto pogoltnile okrog 74 milijonov nemških mark, brez uspeha, dobile letos 61 milijonov nemških mark tudi brez kakršnih koli papirjev, na kar bi se lahko oprli in si predstavljali, da bomo imeli od vsega skupaj kaj zaslužka oziroma profita. Verjetno bomo drugo leto zopet vrgli kakšnih 60 milijonov nemških mark v isti plavž in bo šlo vse skupaj v dim in morda bomo čez tri leta ugotovili, da so bile vse stotine milijonov mark vržene stran in da je edino pametno, da vse skupaj zapremo. Ampak med tem časom bomo že izgubili enega od redkih paradnih konj slovenske industrije.</p>
               <p>Tudi zadeve, ki jih je prej povedal gospod Žajdela, da ni primera, ko bi državna banka bila v lasti kakšne papirnice, to ne drži. Res je, da teh primerov ni veliko, vendar je tudi Slovenija ena sama in princip delovanja v Sloveniji je malo drugačen. Konec koncev, mi smo se osamosvojili pred kratkim, medtem ko imajo države, ki imajo tudi tako rešitev, že večstoletno tradicijo samostojnosti.</p>
               <p>Samo še enkrat bi rekel: stotine milijonov mark, ki smo jih poslali v železarne, Sloveniji ne bodo prinesle nič. Razliko med tistim, kar je lastnina Radeške papirnice, to je 8 mio mark in do tistih 13 oz. 14 mio mark, ki jih potrebujejo, to se pravi 5 oz. 6 mio mark, je pa potrebno zagotoviti. S tem denarjem bomo obdržali tisto, kar si želi dati vsa Evropa pod svoje okrilje in s tem denarjem bomo že naslednje leto kovali dodaten profit. Hvala lepa.</p>
            </sp>
            <sp xml:id="SDZ1-Redna-23-1994-07-28.sp54">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo besedo v imenu poslanskih skupin? Prosim, gospod Izidor Rejc, izvolite, za poslansko skupino Slovenskih krščanskih demokratov.</p>
            </sp>
            <sp xml:id="SDZ1-Redna-23-1994-07-28.sp55">
               <speaker>IZIDOR REJC:</speaker>
               <p>Gospod podpredsednik, gospe in gospodje! V naši poslanski skupini nismo govorili o tem, kako naj se ne reši, ampak bolj je tu problem način reševanja. Vemo namreč, da ko je govor o tem, kaj je ta tovarna, o tem ni dvoma. Seveda, težko pa je tudi vnaprej napovedovati tako uspešna leta. Ne verjamem in nikoli ne bom verjel - od zdaj naprej - v kakšne paradne konje. Paradni konji, saj veste, prihajajo v svoja pozna leta in seveda se utrudijo, tako je pa tudi s tržnim gospodarstvom, tako da tu ni nobene definicije, kdo je in kdo bo paradni konj. Želimo, da bi bili vsi uspešni; seveda nekdo bo bolj drugi manj.</p>
               <p>Glede poslanske skupine bi tu povedal, da smatramo, da ta način reševanja ni pravilen in da bi se morala najti rešitev na področju lastninskega preoblikovanja v smeri zakona in pa seveda z vključitvijo Vlade. Se pravi, Vlada bi zmogla to napraviti in narediti to potezo, da se lastninjenje pohiti in na osnovi tega tudi vključijo vsi tisti možni viri, ki upravičeno nekako sodijo sem zato, da ta tovarna v svojem življenju ne doživi še hujše krize, ampak da se reši. Mislim, tega načina ne podpiramo, podpiramo pa, da se zadeva reši in da Vlada reagira in na osnovi svojih možnosti zadevo uredi. Hvala.</p>
            </sp>
            <sp xml:id="SDZ1-Redna-23-1994-07-28.sp56">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanske skupine? Ugotavljam, da ne in dajem besedo poslankam in poslancem. Pisno se je prijavil k razpravi gospod Zoran Thaler. Izvolite. Se opravičujem, že prej se je javil gospod Jožef Kopše. Moram vas pa opozoriti, da replike na uvodne besede ni, razen, če želite popraviti navedbe v zapisniku.</p>
            </sp>
            <sp xml:id="SDZ1-Redna-23-1994-07-28.sp57">
               <speaker>JOŽEF KOPŠE:</speaker>
               <p>Kolegice in kolegi! Moram vam povedati, ta primer s seje odbora, ki ga vodi gospod Rejc. Jaz in kolega Poljšak, sva člana te Rejčeve komisije, sva istočasno imela v sosednji dvorani sejo Odbora za nadzor proračuna. Kolega Poljšak je lepo prosil sekretarko gospoda Rejca, naj naju pokliče, ko bo prišla razprava v to fazo, da bova vsaj prisotna pri glasovanju. To ni bilo izpolnjeno. Rad bi vedel, ali je v tem ponovno kakšen poseben interes, kot je bil interes pri prodaji Elana ali kje drugje? Slovenci smo se navadili, da dobre tovarne - ne govorim o paradnih konjih - da dobre tovarne prodajamo, v slabe pa investiramo in jemljemo v državno last. O tem smo pred dvemi, tremi dnevi govorili zelo dolgo. Zelo žolčne so tudi polemike po časopisih že leta in leta. Mi smo si vzeli nekatera podjetja v državno last, z njimi ravnamo, v njih vlagamo denar, v tovarne, od katerih pa lahko pričakujemo, pa ne. Govorite o načinu, gospod Rejc, govorite o načinu, kako bi naj izvedli to, ampak istočasno je bilo na sejah odbora - in financ in kolikor sem še ujel vašega odbora - neprestano čuti: Angleži pa toliko ponujajo, Nemci pa toliko ponujajo. Ja, pri milem bogu, če oni toliko ponujajo, je za njih toliko vredno, a za nas Slovence to ni vredno! Poznan je trg.</p>
               <p>Zakaj je predlog, da bi to banka vse prevzela? Predvsem zaradi tega, ker Banka Slovenije ima po celem svetu poznane banke, pozna proizvajalce, ima mnogo več možnosti plasirati proizvodnjo tega ali pa vsaj navezati stike s tistimi. Zato je bilo. Mogoče je bilo v tem delu nekoliko naivno. Ampak cilj tega zakona je, pa če se bo drugače imenoval, da se reši tovarna, ki je ena edinstvenih v tem delu Evrope in na tehnološkem višku z znanjem in z vsem ostalim. To je cilj. Ne absolutno negirati in ponujati prodajo tujcem. Poglejte Madžarsko. Vem, da mnogi od vas poznate problem Madžarske. Noben telefonski drog, noben električni drog, kaj pa šele papirna industrija! Papirna industrija je na Madžarskem popolnoma razprodana. In kaj se dogaja z njo? Danes zapirajo tovarne. Kupili so jih konkurenti, (zato ker je bila premočna konkurenca), danes zapirajo in zaprte stojijo. Ali hočemo to narediti s tovarno papirja pri nas? Pri nas se popolnoma isto dogaja. Mi imamo samo še eno predelovalno tovarno, ki pa vsaka ji čast; to je Sladkogorska s proizvodnjo lepenke vred. To nam je edino ostalo od te proizvodnje in od tega. Vse se nam zapira. Da ali ne?</p>
            </sp>
            <sp xml:id="SDZ1-Redna-23-1994-07-28.sp58">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Zoran Thaler. Opozarjam tudi, da smo v tem trenutku, kolikor jaz lahko preštejem, nesklepčni in bi prosil, da se do 19. ure zagotovi sklepčnost v dvorani, potem se bomo pa seveda razpustili. Prosim.</p>
            </sp>
            <sp xml:id="SDZ1-Redna-23-1994-07-28.sp59">
               <speaker>ZORAN THALER:</speaker>
               <p>Hvala, gospod podpredsednik. Rad bi povedal svoj odnos do predloga tega zakona. Ob tem na začetku poudarjam, ker bom potem poslušal kup očitkov: absolutno ne dvomim v dobronamernost predlagateljev kar se tiče problema podjetja v izgubi, rešitve tega podjetja in tako naprej.</p>
               <p>Moram pa povedati, da sem seveda zgrožen. Zgrožen sem nad tem zakonom in nad volonterizmom, ki v tem zakonu vlada, in na nek način sem zgrožen nad domišljijo lobijev, kaj so si vse sposobni izmisliti, da bi nekatere stvari dosegli.</p>
               <p>Poglejte. Mi imamo dokaj zgleden zakon o Banki Sloveniji, naši centralni bančni instituciji. In sedaj smo na tem, da ta zakon, ki je gotovo eden boljših v Evropi - ker se je pač lahko učil na napakah drugih, ker smo do svoje centralne banke prišli, na žalost, zelo pozno - sedaj bi pa ta zakon kontaminirali z eno popolnoma marginalno, edinstveno primero. Torej, to je neverjetna stvar. Skratka, zgrožen sem nad odnosom do nacionalne institucije, ki bi nam morala biti sveta. Ne more guverner, ki mu je osnovna naloga, da skrbi - in praktično edina naloga - za stabilnost valute, postati odgovoren za to, kako bo poslovalo določeno podjetje. Naj postane še direktor papirnice. Zakaj pa ne elektrogospodarstva (saj banka rabi tudi elektriko), zakaj pa ne računalniške firme (saj moderna centralna banka brez računalnikov ne more delati), zakaj pa konec koncev ne farme v Ihanu? Kje je ta meja? V Jugoslaviji je bila centralna banka politična institucija. Vlada, kdorkoli je naročil - tiskajte denar za to, da bomo financirali kmetijstvo, drugič železarne, tretjič to. Ali mi delamo isto? Z zakonom naložimo guvernerju, da se začne ukvarjati s posamičnimi podjetji.</p>
               <p>Se pravi, predlagam, da se ta zakon ne podpre, da pa se najdejo normalne poti za rešitev podjetja, ki je v stiski. Hvala lepa.</p>
            </sp>
            <sp xml:id="SDZ1-Redna-23-1994-07-28.sp60">
               <speaker>PODPREDSEDNIK DR. LEV KREFT:</speaker>
               <p>Hvala lepa. Imate repliko, gospod Lipoglavšek? Gospod Franc Lipoglavšek ima repliko, za besedo pa se je prijavil še gospod Miran Potrč in še gospa Metka Karner Lukač. Replika. Obveščam vas, da bom sejo prekinil ob 19. uri. Imate repliko?</p>
            </sp>
            <sp xml:id="SDZ1-Redna-23-1994-07-28.sp61">
               <speaker>FRANC LIPOGLAVŠEK:</speaker>
               <p>Kolegu Thalerju moram reči, da sem zgrožen nad tem, da puščamo vnemar to, kar je bilo z muko narejeno. Zdaj, če je pri vas takšen način, da lastnina že pomeni, da mora lastnik tudi neposredno fizično delati, potem je to, žal, povsem napačno gledanje. Bi pa rekel o tem, ko pravite, kako je to dober zakon. Ta zakon rabi novelacije. V tem zakonu je še kar "skupščina", v tem zakonu je še kar "predsedstvo", v tem zakonu Banka Slovenije še kar lahko zakone predlaga, pa veste, da jih ne more po našem poslovniku. Na koncu koncev 60. člen v poglavju V, ko govori "Posli za Republiko Slovenijo", drugi odstavek pravi: "Banka Slovenije opravlja tudi druge, z zakonom določene posle za Republiko Slovenijo." Zdaj vam bom pa nekaj povedal. Proizvodnja vrednostnih papirjev je monopolna zadeva, ki jo lahko država zelo dobro trži. V zadnjem času, ko Slovenija vrši nabavo velikih količin oborožitve, je lahko protiposel tudi tu prisoten, ker je ta tovarna v stanju in je sposobna narediti tudi zadeve, ki so strateško vojaško pomembne. Gre tako za nekatere zadeve iz nitroceluloze, gre tako za filtre, gre za specialne karte itn. Seveda take organiziranosti po svetu ni veliko. Če je šest takih tovarn, držav pa preko 200, seveda ne bo v vsaki državi to. Avstrija npr. nima. Avstrija ima samo kovnico in tiskarno denarja; ker kljub temu, da ima izredno močno papirno industrijo, ne proizvaja papirja za svoj denar, za svoje vrednosti, uvaža ga iz Švice. Mi pa, ko to imamo, in moram vam reči, da v tem trenutku je v svetu potreba, je možnost trženja; samo ni mogoče sklepati poslov, da jih bo samo en pravni subjekt, pa še ta bo mogoče zaradi naše politične spremembe na Koržetovem skladu. Zamislite si, no, kako naj ta pride ponujat nekam svoj vrednostni papir. Poglejte, posel v tej ruski republiki v Belorusiji, je dobila Nemčija, firma Lusenthal, pa bo menda tiskala na radeškem papirju. To pomeni, da so tu meddržavni posli izredno pomembni. In če tega nočemo videti, potem mislim, da ne vidimo dalje od svojega nosu.</p>
               <p>Naj vam povem še en podatek, pa ga gospod Bavčar verjetno pozna. V to tovarno so hodili analizirati ponarejene bankovce iz celotne južne Evrope, ker je sorazmerno dobro opremljena, ker ima to znanje in ker je poznana. 300 let je že ta tovarna. Če mi zavlačujemo - od 15. aprila lanskega leta do danes nismo ničesar naredili - potem jutri ta tovarna ne bo propadla, bo verjetno še 300 let živela ali pa kolikor časa bo papir, samo iz prvorazredne tovarne bomo naredili tretjerazredno in mislim, da je v tem primeru izredno velika škoda.</p>
               <p>Naj še to rečem. S tem, ko bi banka prevzela to zadevo - Banka Slovenije v direktnem odnosu s parlamentom in parlament bo direktno nadziral, kako se zadeve tu odvijajo. In moram reči, banka je dolžna poročati. Banka je dolžna poročati tudi o plusu, ne samo o minusu. Seveda zdajle bo minus, samo jaz sem prepričan, da bo v nekaj naslednjih letih plus in da se bo to tudi v proračunu na nek način izkazalo. Gre preprosto za hipoteko nad lastnino enega dela te tovarne, zato da država zagotovi nek denar, ki se bo prav gotovo obrestoval. Ni pa mogoče pričakovati, vsaj zdajle ne vidim - povejte mi, če vi vidite - v proračunu (ker zadeva je urgentna); če zadevo lahko tam premakne, potem sem jaz takoj za to, da se zadeva tam rešuje, ampak jaz je zaenkrat v tem trenutku ne vidim; pri tem, da imamo problematiko v TAM-u, da imamo problematiko v železarnah, da imamo tam in ne vem kje še. Tukaj se pa kaže; ne vem, če je čisto sistemska zadeva. Nisem prepričan, če je čisto sistemska, samo je pa koristna in če je koristna, se mi zdi, da bomo takrat, ko bomo imeli več časa, lahko tudi sistem uredili. Hvala lepa.</p>
            </sp>
            <sp xml:id="SDZ1-Redna-23-1994-07-28.sp62">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Zmago Jelinčič.</p>
            </sp>
            <sp xml:id="SDZ1-Redna-23-1994-07-28.sp63">
               <speaker>ZMAGO JELINČIČ:</speaker>
               <p>Hvala. Izjave gospoda Thalerja o volontarizmu in lobijih ter o kontaminaciji z marginalnimi primeri kaže na popolno nepoznavanje tega področja, kaže na popolno nepoznavanje področja problematike papirniške industrije in še posebej tovarne Radeče, po drugi strani pa na popolno nepoznavanje zakona o Banki Slovenije. Gospod Lipoglavšek je lepo pojasnil, kje se naš zakon o Banki Slovenije, ki naj bi bil med najboljšimi v Evropi, razlikuje od evropskih. In ta zakon je od evropskih tako daleč, kakor je Ljubljana približno oddaljena od Proximes and Toury, tako nekako. Dejstvo je, da edino, kar se lahko zgodi v tem primeru, je res to, da pride tovarna Radeče pod Koržetov sklad. To pa pomeni, da bo v tednu dni prodana najboljšemu ponudniku in to ne najboljšemu ponudniku za Republiko Slovenijo, ampak najboljšemu ponudniku za kakšen žep. Vsaj nekateri tukaj notri nismo za prodajo in za uničenje tega. In če so nekateri že prodali tovarno Elan, moramo danes toliko bolj paziti in preprečiti še eno tako prodajo. Elan nam bodo izgleda,  Hrvatje prodali nazaj, z našimi dolgovi in z vsem vred - in ga bomo kupili in poplačali in odkupili tudi dolgove. To se pravi, dvakrat bomo plačili izgubo. In isto, izgleda, želi nekdo narediti s tovarno Radeče; kar pomeni, da je nekdo verjetno zopet nastavil malho, pa si bo iz tistega denarja, ne vem kaj, morda gradil hišice, kakšna stanovanja kupoval, ali podobno. Mislim, da večina Slovencev ni za take kupčije in nikakor nisem za to, da se zadeva ne ureja takoj. Namreč, kadar je bolnik hudo bolan, je treba hitro ukrepati, ne pa čakati, da bodo morda iznašli zdravilo; ker med tem časom bolnik že umre. Hvala.</p>
            </sp>
            <sp xml:id="SDZ1-Redna-23-1994-07-28.sp64">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliki imata še gospod Marijan Poljšak in gospod Zoran Thaler. Za razpravo so še prijavljeni gospod Miran Potrč in gospa dr. Metka Karner- Lukač.</p>
               <p>Ura je 19. Predlagam, da končamo z današnjim zasedanjem in nadaljujemo jutri ob 10. uri. Hvala lepa. Seveda vsi navedeni bodo jutri ob 10. uri dobili besedo.</p>
            </sp>
            <stage type="time">(SEJA JE BILA PREKINJENA 28. JULIJA 1994 OB 19.00 URI IN</stage>
         </div>
      </body>
   </text>
</TEI>

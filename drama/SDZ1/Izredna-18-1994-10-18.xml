<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <bibl>
               <idno type="custom" subtype="session">6AC319B55FBE300CC1257832004838C7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=I&amp;type=sz&amp;uid=6AC319B55FBE300CC1257832004838C7</idno>
            </bibl>
         </sourceDesc>
         <sourceDesc>
            <p>Information about the source</p>
         </sourceDesc>
      </fileDesc>
  </teiHeader>
  <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <head type="session">18. izredna seja</head>
            <docDate>(18., 19. in 20. oktober 1994)</docDate>
            <castList>
               <castItem>Sejo so vodili: Jožef Školč, predsednik zbora,
                  Miroslav Mozetič ter dr. Lev Kreft, podpredsednika zbora</castItem>
            </castList>
            <stage>Seja se je začela ob 18.05 uri.</stage>
            <sp>
               <speaker>PREDSEDNIK JOŽEF ŠKOLČ:</speaker>
               <p>Spoštovane kolegice poslanke, kolegi poslanci, gospe in gospodje! Pričenjam 18. izredno sejo Državnega zbora Republike Slovenije. Obveščen sem, da so zadržane, in se današnje seje ne morejo udeležiti, naslednje poslanke in poslanci: gospod Zoran Thaler, gospod Drago Šiftar, gospod Feri Horvat, gospod Vladimir Topler, gospod Štefan Kociper, gospod Andrej Lenarčič in gospa Danica Simšič.</p>
               <p>Prosim, da ugotovimo prisotnost v dvorani. Predlagam, da še enkrat poskusimo z ugotavljanjem prisotnosti in prosim za zbranost. Vidim, da je v dvorani navzočih bistveno več od 46 poslank in poslancev. Ugotavljamo prisotnost. Prisotnih je 49 poslank in poslancev; tako je zbor sklepčen in lahko odloča.</p>
               <p>Na to sejo sem vabil predstavnike Državnega sveta Republike Slovenije in predstavnike Vlade Republike Slovenije in oboje lepo pozdravljam.</p>
               <p>18. izredno sejo Državnega zbora sem sklical na podlagi zahteve 27 poslank in poslancev in po dogovoru na kolegiju predsednika Državnega zbora. Predlog dnevnega reda ste prejeli s sklicem seje, dne 14.10.1994, in odločali bomo po vrstnem redu predlogov in po postopku, ki je določen s 64. členom našega poslovnika.</p>
               <p>Prehajamo na določitev dnevnega reda in sprašujem, če je kakršenkoli predlog za umik posamezne točke z dnevnega reda? Če ni, sprašujem, če je kakšen predlog za razširitev dnevnega reda? Gospod Hvalica, izvolite.</p>
            </sp>
            <sp>
               <speaker>IVO HVALICA:</speaker>
               <p>Hvala lepa predsednik. Ne predlagam razširitev, ampak črtanje točk dnevnega reda.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>To smo že mimo.</p>
            </sp>
            <sp>
               <speaker>IVO HVALICA:</speaker>
               <p>Ne morem več?</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>(Ne.) Sem izrecno pozval.</p>
            </sp>
            <sp>
               <speaker>IVO HVALICA:</speaker>
               <p>Sem možnost zamudil.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Ja, hvala lepa. Sedaj smo pri odločanju o predlogih za sprejem zakona po hitrem postopku. Vlada Republike Slovenije je v obravnavo predložila predlog zakona o zagotovitvi sredstev za odpravo posledic neurja s poplavo in točo v juniju in juliju 1994, predlog zakona o poravnavi odloženih davkov in prispevkov, predlog zakona o spremembah in dopolnitvah zakona o poravnavanju odloženih davkov in prispevkov za podjetja, ki so družbeni kapital prenesla na Sklad Republike Slovenije za razvoj, nadalje, predlog zakona o ureditvi obračunavanja in plačevanja določenih davkov in prispevkov v postopkih lastninskega preoblikovanja podjetij - in predlaga zboru, da jih sprejme po hitrem postopku. Kolegij predsednika podpira predlog Vlade za sprejem po hitrem postopku predloga zakona o zagotovitvi sredstev za odpravo posledic neurja s poplavo in točo v juniju in juliju 1994, o ostalih predlogih pa kolegij ni razpravljal.</p>
               <p>Vlada Republike Slovenije je z dopisom dne 18.10.1994 (prejeli ste ga na klop), predlagala Državnemu zboru, da po hitrem postopku sprejme tudi predlog zakona o poroštvu Republike Slovenije za obveznosti gospodarskih družb iz poslov restrukturiranja dolgov, ki ga je sicer Državnemu zboru predložila v prvo obravnavo. Kolegij predsednika o navedenem predlogu tudi ni razpravljal.</p>
               <p>Prehajamo na obravnavo in odločanje o posameznih predlogih za hitri postopek.</p>
               <p>Najprej dajem na glasovanje predlog Vlade za sprejem predloga zakona o zagotovitvi sredstev za odpravo posledic neurja s poplavo in točo v juniju in juliju 1994 po hitrem postopku. Ugotovimo sklepčnost! (53 prisotnih.)</p>
               <p>Kdo je za? (50 poslancev.) Je kdo proti? (Nihče.)</p>
               <p>Ugotavljam, da je ta predlog sprejet.</p>
               <p>Prehajamo na obravnavo predloga Vlade za sprejem predloga zakona o poravnavi odloženih davkov in prispevkov po hitrem postopku. Želi besedo predstavnik Vlade? (Ne.) Želi besedo poročevalec matičnega delovnega telesa? (Ne.)  Želi besedo predstavnik Sekretariata za zakonodajo in pravne zadeve? (Ne želi.) Želijo predstavniki poslanskih skupin? Gospod Hvalica.</p>
            </sp>
            <sp>
               <speaker>IVO HVALICA:</speaker>
               <p>Hvala lepa, predsednik. Spoštovani! Hitri postopek, material smo dobili pa šele včeraj. Ne vem, če si ta spoštovani zbor lahko dovoljuje takšne improvizacije. Predlagam, da to umaknemo z dnevnega reda; ker to je nemogoče. Lepo vas prosim, morali bi dobiti nekaj konkretnih podatkov o višini izpada na primer proračunskih prihodkov zaradi brezobrestnih odlogov itd. Skratka, kdor si upa o tako važni materiji tako improvizirno glasovati - ne vem, si upa; vendar sam si ne upam. Hvala lepa.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Želi besedo še kakšen predstavnik? Gospod Podobnik.</p>
            </sp>
            <sp>
               <speaker>JANEZ PODOBNIK:</speaker>
               <p>Spoštovani gospod predsednik, poslanke in poslanci! Tudi poslanci Slovenske ljudske stranke menimo, da ta način, ko se na izredne seje uvrščajo zelo pomembni zakoni in s hitrim postopkom in ob dejstvu, da imamo poslanci samo dva dni časa, da se na zakone pripravimo in ob dejstvu, da je bilo včeraj v velikih primerih tudi delo po poslanskih pisarnah, menimo, da tako pomembne zakone ne moremo sprejemati po hitrem postopku oziroma, da bi bili ti zakoni lahko v paketu redne seje v mesecu oktobru. Zato ne sprejemam tega postopka. Hvala.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Kopše.</p>
            </sp>
            <sp>
               <speaker>JOŽEF KOPŠE:</speaker>
               <p>Kolegice in kolegi! Pri kakem drugem zakonu bi se strinjal s kolegi iz opozicije, vendar tokrat se ne morem. Sem eden izmed tiste skupine mariborskih poslancev, ki smo zahtevali nujno v tem Državnem zboru, da se sprejme kakšna zakonodaja, ki bo pomagala rešiti težke gospodarske probleme vsaj delno; in ti zakoni to predstavljajo. Ti zakoni predstavljajo vsaj eno krajšo ureditev v tem letu; če hočemo karkoli narediti, je nujen hitri postopek. Na žalost, smo že marsikateri zakon sprejemali in tudi v tem primeru je isto. Vsaj neka malenkost, ki bo gospodarstvu pomagala. Poglejte roke v zakonih, ki so dani;  komaj nekje konec novembra bodo lahko realizirane določene stvari. In teh 15 milijard v enem izmed zakonov, ki so ponujeni, bo šlo v drugo leto - in vse skupaj se bo prestavilo v drugo leto, če tega ne bomo obravnavali. Strinjam pa se s tem, da se mogoče odloži obravnava za kak dan, da se poslanci lahko boljše s tem spoznajo, da še enkrat poslanske skupine o tem razpravljajo. Hvala.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo v imenu poslanske skupine? Če ne želi, sprašujem predlagatelja, če bi rad sedaj obrazložil predlog za hitri postopek? (Ne.) Ker ne želi, dajem na glasovanje predlog za sprejem navedenega zakona po hitrem postopku. Ugotovimo sklepčnost! (50 prisotnih.)</p>
               <p>Kdo je za? (38 poslancev.) Je kdo proti? (5 poslancev.)</p>
               <p>Ugotavljam, da je predlog sprejet.</p>
               <p>Prehajamo na obravnavo predloga Vlade za sprejem predloga zakona o spremembah in dopolnitvah zakona o poravnavanju odloženih davkov in prispevkov za podjetja, ki so družbeni kapital prenesla na Sklad Republike Slovenije za razvoj po hitrem postopku. Želi besedo predstavnik Vlade? (Ne želi.) Želi. Se opravičujem. Minister Tajnikar ima besedo.</p>
            </sp>
            <sp>
               <speaker>DR. MAKS TAJNIKAR:</speaker>
               <p>Gospod predsednik, spoštovane poslanke in spoštovani poslanci! Predlagal bi, da obravnavamo gradivo v nekem logičnem zaporedju. In sicer je to zaporedje takšno, da najprej obravnavamo projekt sanacije slovenskega gospodarstva v letu 1994 in 1995, potem pa zakone, ki so danes predloženi; ker se na nek način vsebinsko ti zakoni navezujejo na to sanacijo. Tako, da bi predlagal, da najprej dobim besedo jaz, kot minister, ki predlagam projekt sanacije, potem pa damo besedo kolegu Gaspariju, ki bo še razložil posamezne zakone.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Gospod minister, sklic je pripravljen tako, da je pod 5. točko najprej projekt sanacije slovenskega gospodarstva v letu 1994, nakar so predlogi zakonov, o katerih sedaj sklepamo o postopku.</p>
               <p>Prehajamo na glasovanje za predlog za sprejem prej navedenega zakona po hitrem postopku in ugotavljamo sklepčnost. Se opravičujem, nisem pozval sekretariata, poslanskih skupin in tako naprej. Sprašujem poročevalca, če želi besedo? (Ne želi.) Želi besedo predstavnik Sekretariata za zakonodajo in pravne zadeve? (Ne želi.) Želijo besedo predstavniki poslanskih skupin? (Ne želijo.) Prehajamo na glasovanje. Ugotovimo sklepčnost! (51 prisotnih.)</p>
               <p>Kdo je za? (36 poslancev.) Je kdo proti? (1 poslanec.)</p>
               <p>Ugotavljam, da je predlog sprejet.</p>
               <p>Prehajamo na obravnavo predloga Vlade za sprejem predloga zakona o ureditvi obračunavanja in plačevanja določenih davkov in prispevkov v postopkih lastninskega preoblikovanja podjetij po hitrem postopku. Želi besedo predstavnik Vlade? (Ne želi.) Želi besedo poročevalec matičnega delovnega telesa? (Ne želi.) Želi besedo predstavnik Sekretariata za zakonodajo in pravne zadeve? (Ne želi.) Želijo besedo predstavniki poslanskih skupin? Gospod Pregelj v imenu Slovenske ljudske stranke.</p>
            </sp>
            <sp>
               <speaker>ŽARKO PREGELJ:</speaker>
               <p>Spoštovani, nismo zasledili, da bi ta zakon obravnavala tudi Komisija za nadzor lastninskega preoblikovanja; nedvomno je lahko zainteresirano delovno telo. Glede na hitrost postopkov, je v tem primeru hitri postopek popolnoma neupravičen. Menimo, da morajo imeti delovna telesa dovolj časa, da lahko to tematiko obravnavajo, zato nasprotujemo hitremu postopku.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Gospod Pregelj, sedaj govorimo o hitrem postopku. Želi besedo še predstavnik drugih poslanskih skupin? (Ne želi.) Prehajamo na glasovanje. Na glasovanje dajem predlog za sprejem navedenega zakona po hitrem postopku. Ugotovimo sklepčnost! (54 prisotnih.)</p>
               <p>Kdo je za? (36 poslancev.) Je kdo proti? (8 poslancev.)</p>
               <p>Ugotavljam, da je predlog sprejet.</p>
               <p>Prehajamo na obravnavo predloga Vlade za sprejem predloga zakona o poroštvu Republike Slovenije za obveznosti gospodarskih družb iz poslov restrukturiranja dolgov po hitrem postopku. Želi besedo predstavnik Vlade? (Ne želi.) Želi besedo poročevalec matičnega delovnega telesa? (Ne želi.) Želi besedo predstavnik Sekretariata  za zakonodajo in pravne zadeve? (Ne želi.) Želijo besedo predstavniki poslanskih skupin?  Gospod Pregelj v imenu Slovenske ljudske stranke.</p>
            </sp>
            <sp>
               <speaker>ŽARKO PREGELJ:</speaker>
               <p>Spoštovani! Poslanska skupina Slovenske ljudske stranke meni, da je ta zakon neupravičeno v bistvu na dnevnem redu te izredne seje; sploh če bo sprejeman zgolj v prvi obravnavi. Zato sprašujem, ali je mogoče tukaj napaka? Kajti glede na to, da v tej fazi zgolj obravnavamo predloge za hitri postopek, je predlog za prvo obravnavo, ki je običajen postopek, popolnoma nepotrebno obravnavati. Tako, da bi tukaj najprej prosili natančna pojasnila.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>O tem sem že preje govoril. Vlada Republike Slovenije je z dopisom z dne 18.10. (rekel sem že prej, da ste ga prejeli na klop) predlagala Državnemu zboru, da po hitrem postopku sprejme tudi predlog zakona o poroštvu Republike Slovenije za obveznosti gospodarskih družb iz poslov restrukturiranja dolgov itd. V sklicu pa je bilo res napisano tako, kot je gospod Pregelj sedaj rekel in je Vlada prvotno predlagala. Želi besedo še kakšen predstavnik poslanskih skupin? Če ne želi, sprašujem predlagatelja, če ima željo, če sedaj obrazloži svoj predlog? (Ne želi.) Zato dajem na glasovanje predlog za sprejem navedenega zakona po hitrem postopku. Sekretariat se ni hotel izjasniti, gospod Pregelj; sem ga že vprašal.</p>
               <p>Ugotovimo sklepčnost! (43 prisotnih.)</p>
               <p>Gospod Pregelj ima, predvidevam, proceduralno.</p>
            </sp>
            <sp>
               <speaker>ŽARKO PREGELJ:</speaker>
               <p>Spoštovani! V tem primeru, ko je Vlada dejansko tik pred zdajci dala predlog za v hitri postopek, jasno da tudi sekretariat očitno s tem ni bil seznanjen, saj v njegovem mnenju govori le o prvi obravnavi. Poleg tega bi se moralo o tem predlogu izjasniti tudi matično delovno telo. Menim, da ni podlage za odločanje po hitrem postopku, dokler ta dva odgovorna oziroma po poslovniku tudi obvezna dejavnika ne dasta svojih mnenj.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Gospod Pregelj, predlagatelj je dal predlog in ne preostane nam drugega, kot da o tem odločimo. Predlagatelj je pooblaščen, da da tak predlog. Ugotovimo sklepčnost! (46 prisotnih.)</p>
               <p>Kdo je za? (30 poslancev.) Je kdo proti? (14 poslancev.)</p>
               <p>Ugotavljam, da je predlog sprejet.</p>
               <p>Želi v zvezi z dnevnim redom še kdo besedo? Gospod Verzolak.</p>
            </sp>
            <sp>
               <speaker>IVAN VERZOLAK:</speaker>
               <p>Spoštovani zbor, spoštovani predsednik! Imam predlog za razširitev dnevnega reda, in sicer, da pride predlog....</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Gospod Verzolak, predlogi za razširitev so že mimo. Lahko govorite samo v zvezi z dnevnim redom.</p>
            </sp>
            <sp>
               <speaker>IVAN VERZOLAK:</speaker>
               <p>Dobro. Potem pa nič.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo? Gospod Pregelj, v zvezi s čim bi pa obrazložili glas? Najprej bi moral podati predlog, da sploh lahko glasujemo o dnevnem redu; da ne bi prehitevali, če dovolite.</p>
               <p>Predlagam, da za današnjo sejo sprejmemo dnevni red, kot ste ga prejeli s sklicem in zato mi dovolite, da ga ne berem. Dnevni red dajem na glasovanje. Gospod Pregelj ima besedo.</p>
            </sp>
            <sp>
               <speaker>ŽARKO PREGELJ:</speaker>
               <p>Spoštovani! Žal tega dnevnega reda ne morem potrditi, čeprav smo bili pobudniki za sklic izredne seje, s tem da soglašam s 5. točko, to je projekt sanacije slovenskega gospodarstva v letu 1994. Ne morem pa soglašati z zakoni, ki so za to točko predlagani po hitrem postopku, predvsem z zadnjima dvema, 8. in 9. točko, ker menim, da je v tem primeru neupravičeno hitenje. Tudi menim, da se v resnici krši poslovnik, ker se pod krinko izredne seje in hitrega postopka v resnici spet - tako kot je v tem zboru že očitno v navadi - spravlja na dan zadeve, ki bi morale teči po čisto normalnih postopkih. Gre za zakone, ki bodo imeli širšo veljavo in utegnejo imeti take učinke, kot so jih že imela določena dejanja, ki jih je ta Državni zbor letos poleti sprejemal; mislim da veste, kaj imam v mislih. Pri takem delu, jasno da kot opozicijski poslanec težko sodelujem; bom sicer v tem primeru ostal v dvorani, ne mislim je še zapuščati. Toda s tem, ko na tak grob način izsiljujete hitre postopke menim, da se državi kvečjemu škoda dela. Hvala lepa.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Sprašujem, če želi še kdo besedo? Ugotavljam pa, da sem storil napako, ker gre samo za obrazložitev glasu. Če ne, prehajamo na ugotavljanje sklepčnosti.</p>
               <p>Gospod Verzolak ima proceduralno.</p>
            </sp>
            <sp>
               <speaker>IVAN VERZOLAK:</speaker>
               <p>Hvala za besedo. V imenu Samostojne poslanske skupine prosim za 15 minut odmora. Prosim, če mi odobrite.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Predlagam, da sejo nadaljujemo jutri ob 10. uri. Hvala lepa in lahko noč.</p>
            </sp>
            <stage>(SEJA JE BILA PREKINJENA 18. OKTOBRA 1994 OB 18.34 URI IN</stage>
         </div>
      </body>
  </text>
</TEI>

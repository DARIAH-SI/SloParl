<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-35-1995-10-20">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A3BBD912417047F2C1257832004838EC</idno>
               <idno type="URI">A3BBD912417047F2C1257832004838EC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-35-1995-10-20.DZ" n="35">
               <name>Redna</name>
               <date when="1995-10-20"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-35-1995-10-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 20. OKTOBRA 1995 OB 10.10 URI.)</stage>
            <sp xml:id="SDZ1-Redna-35-1995-10-20.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovani kolegi poslanci, gospe in gospodje! Pričenjam nadaljevanje 35. seje
                  Državnega zbora Republike Slovenije. Preden napovem, kdo so zadržani in se
                  današnje seje ne morejo udeležiti, pa prosim vse, ki ste prisotni v dvorani, da
                  zasedete svoja mesta. Prosim, da zasedete svoja mesta. Ponovno prosim, da zasedete
                  svoja mesta.</p>
               <p>Obveščen sem, da je zadržanih 20 poslank in poslancev, ki se ne morejo udeležiti
                  današnje seje. To so: gospod Ivan Oman, Miroslav Mozetič, dr. France Bučar, Alojz
                  Peterle, Jožef Školč, dr. Bojan Korošec, Ivan Sisinger, Feri Horvat, Janez Kopač,
                  mag. Janez Jug, dr. Janko Predan, Jurij Malovrh, dr. Dušan Bavdek, Irena Oman,
                  Marjan Stanič, Jadranka Šturm-Kocjan, dr. Peter Tancig, Maria Poszonec, Tone
                  Partljič in dr. Mateja Kožuh-Novak.</p>
               <p>Prosim, da ugotovimo prisotnost! Prosim, kolege in kolegice v ozadju, da zasedejo
                  svoja mesta in potrdijo prisotnost v dvorani! Ugotavljam, da je navzočih 56
                  poslank in poslancev. Državni zbor je sklepčen in lahko odloča.</p>
               <p>Proceduralno ima gospod Jagodnik.</p>
            </sp>
            <sp xml:id="SDZ1-Redna-35-1995-10-20.sp2">
               <speaker>JOŽE JAGODNIK:</speaker>
               <p>Hvala za besedo, gospod podpredsednik. Nas je - 90 minus 20 je 70; 56 jih je
                  prijavilo udeležbo. Ne mislim, da to, kar se je dogajalo že včeraj in to, kar
                  beremo tudi po časnikih, kar gledamo po televiziji in poslušamo po radiu, da je to
                  seveda katastrofa in mene zelo skrbi in zato bom dal proceduralni predlog. Zelo me
                  skrbi za tistih  15 ali 20 poslancev, ki jih nikoli ni ali so pa tu kot meteorji,
                  za trenutek jih vidiš, potem pa spet ne več. Skrbi me, ali so mogoče na kakšnih
                  tajnih nalogah, ali jih je mogoče kdo ugrabil, ali mogoče poleg te naše kuhinje
                  gradimo še kakšno skrivno sobo, kjer komunicirajo s tajnimi službami. Skrbi me za
                  njihovo zdravje in tako naprej. Ne skrbi samo mene, skrbi predvsem
                  davkoplačevalce, ki odrinjajo vsak dan preko svojih davkov sredstva tudi za
                  delovanje tega zbora. Ne jemljite to kot demagogijo, ampak kot izraz majhnega
                  upora in jeze in nejevolje zaradi tistih nas 50 ali pa 46, ki vendarle sedimo tu.
                  Gospod predsednik, prosim, da prekinemo sejo, dokler ne ugotovimo, kaj se dogaja s
                  temi poslanci, ki jih ni med opravičenimi in kje nastaja skratka ta razlika. Hvala
                  lepa.</p>
            </sp>
            <sp xml:id="SDZ1-Redna-35-1995-10-20.sp3">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Jagodnik, hvala za vašo računsko pomoč, kaj se dogaja z
                  ostalimi poslanci. Zbor je sklepčen, o neopravičenih izostankih pa odloča Komisija
                  za volitve, imenovanja in administrativne zadeve. Prosim pa, da dajete
                  proceduralne predloge, o katerih bomo glasovali. Prosim, gospod Ivo Hvalica.</p>
            </sp>
            <sp xml:id="SDZ1-Redna-35-1995-10-20.sp4">
               <speaker>IVO HVALICA:</speaker>
               <p>Hvala lepa. Popolnoma podpiram kolega Jagodnika, s tem da dajem proceduralni
                  predlog, da se izpisek, ki je nastal ob glasovanju pri prijavi prisotnosti, da
                  KVIAZ-u. Absolutno prosim, da se da to na glasovanje. Ne, ne ne. Ampak KVIAZ na to
                  ne reagira. KVIAZ reagira na druge stvari in zna kaznovati drugačne poslance in
                  tako dalje. Zdaj, danes in tukaj naj se to takoj odda in me zanima potem tudi,
                  kakšne bodo konsekvence. Ker tam ni nikdar  nobenega. Tam ni nikdar nobenega.</p>
            </sp>
            <sp xml:id="SDZ1-Redna-35-1995-10-20.sp5">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, hvala. O tem ne bomo glasovali. To se počenja že ves čas. Tako
                  se počenja. Gospod Ivo Hvalica, proceduralni predlog, drugačen. Izvolite.</p>
            </sp>
            <sp xml:id="SDZ1-Redna-35-1995-10-20.sp6">
               <speaker>IVO HVALICA:</speaker>
               <p>Mene ne zanima, če se to počenja, če pa ni nobenih rezultatov tega. Med delati in
                  narediti je velika razlika, gospod predsedujoči. To se stalno počenja, bolje da
                  tega ne bi rekel. Stalno se počenja. Kaj je pa rezultat tega? To, da nas je
                  56.</p>
            </sp>
            <sp xml:id="SDZ1-Redna-35-1995-10-20.sp7">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica. To,  kar ste sporočili temu Državnemu zboru, prosim, da
                  sporočite na kolegiju, da sporočite na KVIAZu. Državni zbor, vodstvo Državnega
                  zbora svoje naloge opravlja tako kot je skladno z poslovnikom. Gospod Kopše ima
                  tudi proceduralni predlog. Prosim pa, da podajate proceduralne predloge skladno z
                  poslovnikom, da bomo o njih tudi glasovali. Izvolite, gospod Kopše.</p>
            </sp>
            <sp xml:id="SDZ1-Redna-35-1995-10-20.sp8">
               <speaker>JOŽEF KOPŠE:</speaker>
               <p>Gospod predsednik, kolegice in kolegi! Predlagam, da se gospod Jagodnik Jože in
                  gospod Hvalica javita ministru Šteru, ker nujno rabi okrepitve na južni meji
                  policije. Adio.</p>
            </sp>
            <sp xml:id="SDZ1-Redna-35-1995-10-20.sp9">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prehajamo na obravnavanje posameznih točk. Na to sejo sem vabil
                  predstavnike Vlade Republike Slovenije in jih prav lepo pozdravljam.</p>
               <p>Današnje nadaljevanje 35. seje Državnega zbora bomo pričeli z obravnavo 35. točke
                  dnevnega reda, to je predlog zakona o prekrških. Približno ob 11. uri bomo točko
                  prekinili in prešli na obravnavo 41. točke dnevnega reda, to so akti v zvezi z
                  letnim poročilom in finančnim načrtom Banke Slovenije. To je na predlog guvernerja
                  banke. In kot ste obveščeni, bomo ob 12. uri pričeli 32. izredno sejo zbora o
                  predstavitvi proračunskega memoranduma in predloga državnega proračuna Republike
                  Slovenije za leto 1996.</p>
               <p>Prehajam na <title>35. TOČKO DNEVNEGA REDA - PREDLOG ZAKONA O
                  PREKRŠKIH</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  besedo predstavnik Vlade? Gospod Tratnik, želite besedo? Izvolite, besedo ima
                  gospod državni sekretar Jože Tratnik.</p>
            </sp>
            <sp xml:id="SDZ1-Redna-35-1995-10-20.sp10">
               <speaker>JOŽE TRATNIK:</speaker>
               <p>Hvala lepa. Spoštovani gospod podpredsednik, spoštovane gospe in gospodje
                  poslanci! Dovolite mi nekaj uvodnih besed k zakonu o prekrških. Pravo o prekrških
                  je del kaznovalnega prava, del celote kaznovalnega prava, kot ga poznamo v našem
                  pravnem sistemu, v katerega spadajo poleg prekrškov tudi kazniva dejanja in še
                  vedno gospodarski prestopki. Pravo prekrškov po svoji kvaliteti nezahtevno ali pa
                  mogoče manj vredno glede na družbeno nevarnost, kot so kazniva dejanja.</p>
               <p>Glede na številke, ki jih spremljamo v statistiki, obseg, ki ga zajemajo kršitve
                  določb o prekrških, pa pomenijo velik segment v zagotavljanju pravne države. Zato
                  to pravo o prekrških ni popolnoma brez pomena in ga je treba tudi zato ustrezno
                  urediti. Zakonodaja, ki jo še danes uporabljamo, ki ureja pravo prekrškov, je iz
                  leta 1983, dopolnjena z nekaterimi spremembami in dopolnitvami. Nova slovenska
                  ustava terja uskladitev tudi zakonodaje s področja prekrškov z novo slovensko
                  ustavo, prav tako novi slovenski kazenski zakonik terja uskladitev zakona oziroma
                  prava o prekrških s kazenskim zakonikom s splošnim delom in vrsta mednarodnih
                  paktov, ki urejajo človekove pravice terja, da se tudi uredi pravo prekrškov na
                  način, da v postopkih o prekrških in pri organih, ki bodo obravnavali prekrške, ne
                  bo prihajalo do kršitve človekov pravic, kot so zagotovljene v paktih in drugih
                  mednarodnih pogodbah.</p>
               <p>V materialu, ki ga je pripravila Vlada za prvo obravnavo zakona o prekrških, je
                  obdelano pravo o prekrških v treh glavnih segmentih. Govor je o organih, ki bodo
                  obravnavali postopke o prekrških, o materialnem delu prekrškovnega prava in
                   postopkovnem delu prekrškovnega prava, ki je podoben v zapletenih primerih
                  kazenskemu postopniku in v preprostih primerih nudi skrajšane in hitrejše možnosti
                  reševanja postopkov o prekrških.</p>
               <p>Velik problem obravnave prekrškov danes je relativno zapleten postopek. Ta
                  postopek po novi zakonodaji ostaja samo za zahtevne prekrške tam, kjer je
                  zagrožena ali prostostna ali večja denarna kazen. Drugače pa se lahko ta postopek
                  poenostavi in ga lahko vodijo tudi upravni organi, ki izrekajo z zakonom določeno
                  mandatno kazen. Zato v bistvu novi zakon pomeni tudi poenostavitev postopkov, ne
                  pa na škodo človekovih pravic, ki pridejo v te postopke, kjer se obravnavajo
                  prekrški.</p>
               <p>Pri pripravi novega zakona o prekrških se je pojavila vrsta vprašanj. Predlagatelj
                  je ta vprašanja obdelal in v nekaterih primerih nakazal tudi variante. Tu gre za
                  problem določevanja prekrškov. Načeloma in po mednarodnih paktih lahko prekrške
                  določa samo zakon. V naši republiški zakonodaji, v zakonodaji, ki ureja lokalno
                  samoupravo, pa tudi v zakonodaji, ki ureja delovanje državne uprave, se pojavljajo
                  tudi drugi predlagatelji in določevalci prekrškov, tako upravni organi in
                  ministrstva in seveda tudi nove občine po zakonu o lokalni upravi.</p>
               <p>To dilemo določevanja prekrškov smo odprli v gradivu, variante so napisane in so
                  tudi obrazložene v obrazložitvi in seveda bi želeli, da bi Državni zbor do teh
                  vprašanj zavzel stališče. Enako velja tudi za zastaralne roke. Zastaralne roke po
                  zakonu o prekrških je treba pripraviti tudi za morebitno spremembo celotne
                  kazenske zakonodaje, s katero bomo kasneje pripravljali tudi kazensko odgovornost
                  pravnih oseb in seveda zaradi tega lahko tudi ukinili gospodarske prestopke in del
                  tega prenesli v kazensko odgovornost pravnih oseb v tisti zakon, del pa na
                  prekrške, seveda pa ne na škodo pregona in pa zmanjševanja kvalitete vrednosti teh
                  kršitev na škodo premoženja. Dodatno vprašanje, ki ga je treba tudi še razrešiti
                  in je odprto postavljeno v obrazložitvah, je tudi vprašanje pristojnosti
                  pooblaščenih organov v ministrstvu za obrambo za obravnavanje prekrškov. Toliko za
                  uvod.</p>
               <p>Predlagam, da Državni zbor obravnava ta zakon, sprejme stališča in sprejme sklep,
                  da se pripravi zakon za drugo obravnavo. Hvala lepa.</p>
            </sp>
            <sp xml:id="SDZ1-Redna-35-1995-10-20.sp11">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu državnemu sekretarju. Predlog zakona je obravnaval Odbor za
                  notranjo politiko in pravosodje kot matično delovno telo. Prosim gospoda Pukla, da
                  predstavi mnenje odbora.</p>
            </sp>
            <sp xml:id="SDZ1-Redna-35-1995-10-20.sp12">
               <speaker>VITODRAG PUKL:</speaker>
               <p>Spoštovani gospod podpredsednik, spoštovani zbor! Kot je povedal zastopnik
                  predlagatelja, gre za predlog zakona, ki ima precejšno težo v pravnem redu in v
                  urejanju življenja nasploh. Menim, da bi bilo treba upoštevati, da zakon o
                  prekrških obravnava tista pravila življenja v družbi, s katerimi se povprečni
                  državljan največkrat srečuje. Gre za ureditev prometa, gre za tekoči in stoječi
                  promet, gre za hrupnost, nasilniško obnašanje, skratka, gre za cel sklop vprašanj,
                  ki, če so  urejena s pravili in če družba po teh pravilih vsaj pretežno živi, daje
                  vtis mirnega in urejenega življenja v urbanih naseljih in pa seveda tudi izven
                  urbanih naselij. Upoštevaje to dimenzijo tega zakona, je Odbor za notranjo
                  politiko in pravosodje razpisal javno predstavitev mnenj, kjer je prišlo do
                  gledanj raznih subjektov na ta predlog in pa seveda na posamezne rešitve, ki so v
                  tem predlogu ponujene. Kot je že povedal gospod državni sekretar, gre pravzaprav
                  za tri sklope vprašanj, v glavnem za tri sklope, o katerih bomo pač morali danes
                  najti opredelitve in se o njih odločiti, ali v skladu s stališči in sklepi, kot
                  jih ponuja naš odbor oziroma dopolnilnimi sklepi, ali pa kot dopolnitve. Gre za
                  sklop vprašanj, kdo pravzaprav lahko predpisuje prekrške. Na pravno problematiko
                  tega je opozoril že gospod državni sekretar. Odbor se je večinsko odločil za
                  varianto, po katerih občine ne bi predpisovale s svojimi predpisi prekrškov,
                  vendar je, ta odločitev politično in delno tudi pravno vprašljiva in pa seveda,
                  končno stališče mora zavzeti Državni zbor.</p>
               <p>Drugi sklop vprašanj je prenos pristojnosti gospodarskih prestopkov na prekrške in
                  nato problematika v tej zvezi, zlasti glede zastaralnih rokov <stage>(da ne bi ob
                     tem prenosu prišlo do zastaranja)</stage> in pa seveda vrednotenje same teže
                  tega protipravnega ravnanja. Na to smo opozorili v svojih sklepih in seveda tudi
                  naložili, da predlagatelj to prouči in upošteva.</p>
               <p>Tretji sklop, ki je pa pravzaprav izredno zapleten in v predlogu rešen na najmanj
                  precizen način, je pa odnos tega zakona o prekrških - to se pravi, ne moremo
                  uporabljati besede <q>"krovnega"</q>, ampak osnovnega zakona o prekrških, glede na nove
                  določbe predlaganega zakona o varnosti cestnega prometa. Kot vam je znano, novi
                  zakon o varnosti cestnega prometa, ki je že bil v prvem branju, uvaja nekatere
                  novosti; tako zlasti točkovni sistem, to je, da bi poleg denarnih kazni za
                  nekatere prekrške z elementi ogrožanja, prišlo do dajanja točk storilcu in ko bi
                  bila dosežena določena meja, bi bila posledica izguba vozniškega dovoljenja. No,
                  ta problematika, od izrekanja do posledic izgube dovoljenja, bi morala biti nujno
                  vsebovana in precizno določena v osnovnem zakonu o prekrških. Zakon, kot je
                  predložen zdaj in pa zakon, kot je predložen v parlament - predlog zakona o
                  varnosti cestnega prometa, sta toliko nepopolna v medsebojnih odnosih, da bi bila
                  pravzaprav neizvršljiva, nekonsistentna. Gre za vprašanje, kdo izreka točke, na
                  kakšen način. Gre za vprašanje, kdo ugotavlja, da so točke dosegle tisto višino,
                  ko gre za izgubo vozniškega dovoljenja. Ali gre tu samo za administrativno
                  ugotovitev ali gre za odločitev sodišča. Kar je pa še bolj važno, ni rešeno
                  vprašanje, kaj pravzaprav pomeni odvzem vozniškega dovoljenja. Ali <stage>(kot
                     predvideva tudi ta zakon sicer neprepričljivo)</stage> na novo opraviti celoten
                  postopek za pridobitev vozniškega dovoljenja, kot da bi šlo za začetnika ali pa
                  drug ukrep, kot ga na primer poznajo v Nemčiji in ostalih državah, kjer bi prišlo
                  do dodatnih aktivnosti v zvezi s cestnim prometom, ki so za tistega na pasivni
                  strani gotovo neprijetna in vzgojna, in da bi šele po takem opravilu lahko spet
                  dobil nazaj vozniško dovoljenje. Prav odprte so te dileme. Gre res za področje
                     <stage>(kot sem že v začetku povedal in kot je prej državni sekretar)</stage>,
                  ki dejansko ureja zelo zelo velik segment življenja družbe in gre za področje, ki
                  ureja tista pravila, ki pravzaprav dajejo kvaliteto življenja posameznikom, ki pač
                  živijo v družbi in družbi kot celoti. Zato bi prosil, da obravnavate z vso
                  resnostjo te dileme in posamezne ponujene rešitve.</p>
               <p>Mi smo ponudili seveda osnovni sklep, da je ta predlog zakona primeren za pripravo
                  predloga za drugo obravnavo, da naj pripravi Vlada predlog za drugo obravnavo.
                  Ponudili smo pa tudi 14 sklepov, kjer nalagamo, glede na dileme, kot sem jih
                  nakazal, rešitve oziroma ponovne proučitve. Posebej važno in bistveno je to, da bi
                  naj Vlada, kot smo že sklenili pri obravnavanju zakona o varnosti cestnega
                  prometa, za drugo branje pripravila oba zakona v takem obsegu, da jih bomo lahko
                  obravnavali skupaj, da ne bi prišlo do morebitnih nasprotij ali nedorečenosti, ker
                  daleč največ prekrškov se stori v cestnem prometu - se je, se in se tudi v bodoče
                  bo glede na sam značaj tega področja. Nakazal sem te dileme.</p>
               <p>Sklepi so našteti v našem poročilu in pa še 5 oziroma 6 sklepov dodanih, skupaj
                  tedaj 20, v dodatnem poročilu od 5.10.1995. Izredno strokovno je predlog zakona
                  analiziral naš Sekretariat za zakonodajo in bi bilo dobro, da tudi preberete
                  njegovo argumentacijo. Tako da bi predlagal, da po obravnavi sprejmete te ponujene
                  sklepe, ali s spremembami, za katere se boste odločili oziroma še dopolnilne
                  sklepe, ki bi bili v tej situaciji in v tem pravnem gledanju dobrodošli in ki bi
                  pomagali seveda, da bi bil zakon sprejet pretehtano, premišljeno in pa
                  konsistentno z ostalimi zakoni, ki urejajo to področje. Hvala lepa.</p>
            </sp>
            <sp xml:id="SDZ1-Redna-35-1995-10-20.sp13">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Vitodrag Pukl. Želi besedo predstavnik sekretariata? <stage>(Ne
                     želi.)</stage> Želijo besedo predstavniki poslanskih skupin? Gospod Tone
                  Peršak, predstavnik poslanske skupine Demokratske stranke.</p>
            </sp>
            <sp xml:id="SDZ1-Redna-35-1995-10-20.sp14">
               <speaker>ANTON PERŠAK:</speaker>
               <p>Spoštovane poslanke in poslanci! Gre seveda za zakon, ki najbrž kakšnih velikih
                  političnih razburjanj ne bo povzročil, že zaradi tega, ker se zdi tema na prvi
                  pogled zelo ezoterična in gospod državni sekretar je na začetku čutil dolžnost, da
                  nas opozori, da gre za pomembno temo. In ravno zato se oglašam v imenu skupine,
                  ker ocenjujemo, da gre res za pomembno temo in da bi bilo narobe, če Državni zbor,
                  ki sicer zelo rad posveča celodnevno pozornost včasih kakšnim politično
                  atraktivnim, pa v resnici manj važnim zadevam, da bi to prezrl. Mi se popolnoma
                  strinjamo s tem, kar je bilo povedano. V bistvu je bilo to rečeno v kontekstu, da
                  ne samo velika kriminalna dejanja, da mogoče v mnogih primerih ali pa velikokrat
                  te na videz drobne kršitve, pa množične kršitve v resnici bolj izpodjedajo in
                  razžirajo družbo kot nek sistem in da je zaradi tega zakon in kvaliteten zakon o
                  prekrških zelo pomemben. Poglejte, to že omenjeno področje prometa. Večino smrti -
                  mnoge sicer zakrivijo tudi naše ceste, ampak večino jih vendarle zakrivijo ravno
                  prekrški. Potem je cela vrsta teh kršitev in prekrškov na področjih, ki so v
                  medsebojnih odnosih. In množičnost teh prekrškov kaže na to, kar sicer nekateri
                  radi imenujejo porušenje ali pa odsotnost nekih vrednot ali pa nespoštovanja
                  vrednot v medsebojnih odnosih med ljudmi, med generacijami itn., kar se potem
                  zrcali v teh prekrških.</p>
               <p>Drugo področje je odnos do zakonodaje, od črnih gradenj, do ne vem česa vse; kot
                  vemo, so to zelo množični pojavi pri nas.</p>
               <p>Tretje tako področje je to, kar je bilo omenjeno, to je področje, ki smo ga doslej
                  imenovali gospodarski prestopki, ki so tudi izredno pogost pojav pri nas. In zato
                  seveda pogostost tega pojava, ki ga imenujemo prekrški in tudi težava pri
                  sankcioniranju teh prekrškov opozarja na stanje v družbi, ki je, bi si upal reči,
                  precej zaskrbljujoče. Zaradi tega podpiramo ta zakon, podpiramo sklepe, ki so
                  predlagani s strani odbora in  upamo, da bo v proceduri sprejemanja zakon doživel
                  še tiste potrebne dopolnitve in izboljšave, ki bodo lahko prispevale k temu, da bo
                  zakon prispeval, in s tem zaključujem, k izboljšanju stanja, o katerem sem pač na
                  kratko hotel nekaj povedati, zaradi česar se nam ta zakon zdi eden tistih
                  najpomembnejših. Hvala.</p>
            </sp>
            <sp xml:id="SDZ1-Redna-35-1995-10-20.sp15">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Tonetu Peršaku. Mnenje poslanske skupine Slovenskih krščanskih
                  demokratov bo predstavila gospa Nada Skuk. Izvolite.</p>
            </sp>
            <sp xml:id="SDZ1-Redna-35-1995-10-20.sp16">
               <speaker>NADA SKUK:</speaker>
               <p>Hvala za besedo. Lepo pozdravljeni kolegi in kolegice in tudi naši gostje na
                  balkonu. Tudi naši skupini, poslanski skupini Slovenskih krščanskih demokratov, se
                  zdi in seveda je ta zakon zelo pomemben in občutljiv za državljane, prav tako tudi
                  za državo, ki se bo dolžna s tem ubadati in omogočiti sodnikom, da bodo učinkovito
                  izterjevali prekrške in tudi lahko opravljali svoje delo. Ta zakon je potrebno
                  čimprej sprejeti in tudi ta zakon podpiramo v tej smeri, kot je zastavljen. Da
                  postanejo pa sodniki za prekrške tudi specializirana sodišča, govori kar nekaj
                  razlogov. Najpomembnejši se nam zdi ta, da to postanejo zaradi varovanja
                  človekovih pravic in na podlagi tozadevnih mednarodnih konvencij, naše ustave in
                  tako dalje, ker bodo ta sodišča lahko izrekala tudi možne ukrepe, in sicer tudi
                  možnost izrekanja zapora, hišne preiskave, pridržanja in tako dalje. Poleg tega
                  govorijo razlogi oziroma govori razlog, da je potrebno in bodo prevedena določena
                  kazniva ravnanja oziroma gospodarski prestopki med prekrške, kar bi bilo potrebno
                  tudi vnesti v ta zakon, in sicer napotilne določbe oziroma določbe, ki bi dokončno
                  v to smer speljale naš namen, ki je bil izražen že pri sprejemanju kazenske
                  zakonodaje. Zato podpiramo ta sklep oziroma stališče Odbora za pravosodje, v
                  katerem je določeno, da naj se vključijo določbe, ki bodo urejale izločitev
                  gospodarskih prestopkov iz kazenskega prava. Čeprav je v tem zakonu že nekaj
                  postopkovnih ukrepov in določil, ki na to nakazujejo, vendar menimo, da bi bilo
                  potrebno to, mogoče v prehodnih določbah, še bolj natančno opredeliti. Gotovo se
                  vsi zavedamo, da so gospodarski prestopki zelo pomemben člen v ugotavljanju
                  kaznivih ravnanj in jih je potrebno tako opredeliti, poleg tega pa je tudi
                  potrebno nekatere manjše oziroma lažjo naravo prekrškov spremeniti v mogoče
                  mandatne kazni, da bodo resnično sodišča imela opravka s pomembnejšimi in bodo
                  imela večjo pomembnost kot sodišča za prekrške.</p>
               <p>Opozorila bi mogoče še <stage>(v imenu poslanske skupine)</stage> na določbe, ki
                  jih je potrebno še izčistiti, kot je že tudi predsednik odbora opozoril, in sicer
                  glede povezovanja in uskladitve med seboj zakona o varnosti v cestnem prometu in
                  zakona o prekrških; v tem zakonu ni napotilne določbe na zakon o varnosti cestnega
                  prometa. Uskladiti je treba tudi določbe glede izvrševanja kazenskih sankcij, ker
                  mislimo, da nekako država in organi so dolžni izterjati in doseči izvršitev
                  kazenskih sankcij. Zato bi bilo potrebno tudi proučiti člen, v katerem govorimo o
                  spremembi kazenskih točk, o spremembi prekrška v zapor, tako da bi to bilo le v
                  najskrajnejšem primeru. Kot sem rekla, prav bi bilo, da se po zakonu o izvrševanju
                  kazenskih sankcij le skuša v dokončno izvršiti.</p>
               <p>Potem bi bilo potrebno še mogoče opozoriti na urejanje izvajanja oziroma določanja
                  teh stranskih kaznih, ker so v tem zakonu uvedene tri nove stranske kazni in bi
                  bilo potrebno tudi verjetno proučiti, koliko in na kakšen način stranskih kazni se
                  lahko ob določenem prekršku tudi predpiše.</p>
               <p>Skratka, zakon je potreben. Zaščititi pa moramo tudi državljana, ki se bo znašel
                  pred tem sodiščem, zato, kot sem rekla, ga je treba uskladiti z zakonom o varnosti
                  v cestnem prometu, ki je sedaj najnovejši zakon in urediti tudi, kako bomo urejali
                  izpeljevanje kazenskih točk in kaj je posledica tega; to bi pa moralo biti urejeno
                  pač v zakonu o prekrških. Zato je nujno kot je rekel predsednik odbora, da se ta
                  dva zakona uskladita. Hvala.</p>
            </sp>
            <sp xml:id="SDZ1-Redna-35-1995-10-20.sp17">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo kot predstavnik poslanske skupine? Odpiram splošno
                  razpravo. Gospod Potrč ima prvi besedo.</p>
            </sp>
            <sp xml:id="SDZ1-Redna-35-1995-10-20.sp18">
               <speaker>MIRAN POTRČ:</speaker>
               <p>Hvala lepa. Spoštovane kolegice in kolegi!</p>
               <p>Imam ob podpori zakonu in podpori stališčem, ki jih je sprejel matični odbor, samo
                  eno vprašanje, na katerega bi vas rad opozoril. Namreč, problem določanja
                  prekrškov vis-a-vis delovanja lokalne samouprave.</p>
               <p>Sem za to, da zakon o prekrških mora oblikovati jasne rešitve. Sprejemam, da je -
                  ob alternativi, kdo določa prekrške in ali sodišča za prekrške kot državni organi
                  odločajo tudi o prekrških, ki jih določajo občine - bliže opredelitev, da o tem ne
                  odločajo. Ker odločajo kot državni organi o odločitvah, ki so jih sprejeli državni
                  organi, to je pač Državni zbor, ki je določil zakon o prekrških.</p>
               <p>Vendar se mi zdi, da je z vidika vsebine tega zakona to zadostna rešitev, z vidika
                  odgovornosti, ki jo ima ta Državni zbor za celovito ureditev vprašanj, pa zelo
                  pomanjkljiva. Namreč, mi smo potem zamižali in rekli: v zakonu o prekrških smo
                  formalno pravno vse uredili - in pozabili, da imamo velik kompleks lokalne
                  samouprave, da imamo v zakonu o lokalni samoupravi pravico, da tudi občinski
                  oziroma mestni sveti določajo prekrške, da smo pa od tu naprej pustili stvar v
                  celoti odprto. Mislim, da to ne bi bilo odgovorno ravnanje. Soglašam, da to ni
                  formalna pristojnost Ministrstva za pravosodje, je pa pristojnost Vlade. In Vlada
                  mora, vključno z Ministrstvom za lokalno samoupravo, razmišljati, kaj se bo sedaj
                  na tem drugem področju zgodilo. Vem, da so rešitve različne. Sam jih nekaj vidim
                  prav gotovo; ko se bodo usedli strokovnjaki, jih bodo videli še več. Recimo, samo
                  kot primer. Možno je, da predpostavimo, da bodo pač občine in mesta same določale
                  prekrške, same postavile svoje senate za prekrške ali pa sodnike za prekrške,
                  občinske prekrške, same izrekale kazni, same izterjevale - in bo to ločeno. Samo,
                  bodimo realni. Najbrž je to mogoče v večjih mestih, mogoče v večjih občinah. Ne
                  vem, če je to možno v vsaki od 147 občin <stage>(glede na kvaliteto odločanja in
                     podobno)</stage>.</p>
               <p>Možno je, da z zakoni damo, ker imamo možnost pooblastiti mesta posebej in tudi
                  občine za določene stvari, da jim damo pooblastilo, da lahko po pooblastilu države
                  nekaj delajo in v tem primeru je to s strani države določen prekršek. Pa se to
                  vključi.</p>
               <p>Možno je tudi tretje, da spremenimo zakon o lokalni samoupravi pa rečemo: ne boste
                  več določali prekrškov, ampak samo mandatne kazni <stage>(govorim kot
                     primer)</stage> in bo problem rešen. Jaz vidim rešitve, ampak neodgovorno je,
                  po mojem, da ta problem pustimo, kot da ga ni in prepustimo občinam, da bodo imele
                  še eno točko - in to ne nepomembno - dodatno, s katero bodo čez mesec ali pa dva
                  prišle pred Državni zbor, pa rekle: <q>"Kaj ste pa zdaj naredili novo zmedo?! Mi ne
                  vemo kaj početi! In ne vemo, kako bi stvari urejali, imamo pa kup področij, kjer
                  mislimo, da bi jih morali tudi sankcionirati, ker drugače naši odloki nimajo
                  nobene prave vrednosti in prave veljave."</q></p>
               <p>In to je obrazložitev tudi mojega predloga za spremembo stališč. Poudarjam še
                  enkrat: vsebinsko bi predlog, kot ga je odbor dal, sprejel, ampak, ker pušča na
                  drugi strani vse odprto in nejasno, mislim, da je prav opozoriti Vlado kot
                  predlagatelja, da naj oba segmenta vidi - državne prekrške, da tako rečem, in
                  problem lokalne samouprave - in najde v tem zakonu ustrezno rešitev, hkrati pa da
                  napotilo, pojasnilo, kako bo tudi drugi del problema, to je teh tako imenovanih
                  lokalnih prekrškov, njihovega določanja v zakonodaji, v odlokih, njihovega
                  izrekanja, kaznovanja in potem tudi izterjave, rešen; ker drugače bo na tem
                  področju nastala neurejena situacija z veliko škodo.</p>
               <p>In samo dva stavka bi rekel. Zelo pomembno za področje prekrškov <stage>(po teh
                     informacijah, ki jih doslej imamo)</stage> je seveda vprašanje izterjave; in tu
                  se strinjam z vsemi, ki so na to opozarjali. Mi imamo velike zaostanke v
                  izrekanju. Mnoge stvari ostajajo, postajajo zastarane, ker ne uspemo, ampak mnoge
                  stvari, ki so pa prekrški in kazni izrečene, se pa ne izterjajo - in nekatere
                  informacije govorijo, da je tega skoraj polovico. To je pa neodgovorno tudi do
                  proračuna in države in mislim, da je na tem področju treba res narediti tudi v
                  zakonodaji več. Poseben problem pa seveda bo nastopil tudi pri izterjavi
                  eventualno odločitve za občinske prekrške, če bodo tam sami izterjevali, ker vemo,
                  da smo se zdaj odločili, da bi pravzaprav, kjer bodo izvirni občinski prihodki,
                  imeli pogodbene odnose med davčno upravo in občinami, da bo to delala davčna
                  uprava. Kaj bomo imeli za take prekrške potem, tu je pa izterjava popolnoma
                  nejasna. In to še dodatno govori v prid temu mojemu predlogu.</p>
               <p>Prosim vas, da ga ne štejete za predlog, ki želi nekaj nejasno urediti, ampak
                  mislim, da je problem takšen, da je vredno, da naložimo Vladi, da še enkrat stvari
                  premisli. Ker če se bomo sedaj odločili, tako kot je odbor predlagal, bo to z
                  vidika prekrškov čisto sistemsko, z vidika lokalne samouprave bo pa nastala velika
                  luknja in ne vemo, kaj se bo tam dogajalo. Hvala lepa.</p>
            </sp>
            <sp xml:id="SDZ1-Redna-35-1995-10-20.sp19">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo sodelovati v splošni razpravi? Gospod Maks Sušek in potem
                  gospod Geržina.</p>
            </sp>
            <sp xml:id="SDZ1-Redna-35-1995-10-20.sp20">
               <speaker>MAKS SUŠEK:</speaker>
               <p>Cenjene kolegice in kolegi! Mislim, da je ta predlog, ki ga podaja tukaj Miran
                  Potrč, vreden pozornosti; predvsem s tega vidika, ker zadeva praktično področje
                  razmejitev funkcij med državo in lokalno samoupravo. Mi poznamo dosedanji razvoj
                  na tem področju in lahko ugotavljamo, da smo prišli do mnogih zapletov pri
                  dosedanjem razvoju lokalne samouprave. Med temi zapleti oziroma, da smo prišli do
                  teh zapletov, je predvsem prispevalo tudi to dejstvo, da ni prišlo še do bolj
                  detajlne porazdelitve funkcij med državo in pa lokalno samoupravo. Eden bistvenih
                  problemov je res v tem, da je naša lokalna samouprava teritorialno zelo
                  <q>"heterogeno"</q> sedaj porazdeljena. Torej imamo izredno majhne občine - od 400
                  prebivalcev - pa do mesta Ljubljane in je jasno, da pri porazdelitvi, prenašanju
                  funkcij med državo in pa lokalno samoupravo, da smo v nekem klinču na tem
                  področju. Zato se mi zdi, da je ta predlog Mirana Potrča umesten, da ob tej
                  priložnosti tudi malo intenzivneje razmišljamo, kako rešiti tudi ta problem
                  porazdelitve funkcije med državo in lokalno samoupravo. Gotovo je tukaj možnih več
                  variant. Osebno sem prepričan, da je treba slediti logiki in pa filozofiji čim
                  večje avtonomnosti lokalne samouprave. Je pa na drugi strani res vprašljivo,
                  recimo, to doseči v maksimalni meri zaradi te <q>"heterogne"</q> teritorialne
                  porazdelitve občin v Sloveniji. Ampak sem pa prepričan, da ne moremo ignorirati
                  Ljubljane, Maribora in takih mest, ki imajo pa vse resurse, da lahko opravijo tudi
                  mnoge funkcije, recimo, ki jih danes opravi tudi država. Zato podpiram ta predlog
                  Mirana Potrča, da dejansko predlagatelj do druge obravnave dobro razmisli, kako
                  upoštevati tudi to načelo porazdelitve funkcij med državo in lokalno samoupravo na
                  primeru tudi prekrška.</p>
            </sp>
            <sp xml:id="SDZ1-Redna-35-1995-10-20.sp21">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Proceduralno ima gospod Kopše, potem pa gospod Geržina.</p>
            </sp>
            <sp xml:id="SDZ1-Redna-35-1995-10-20.sp22">
               <speaker>JOŽEF KOPŠE:</speaker>
               <p>Gospod predsedujoči, gospe in gospodje! Očitno sta dva moja poslanska kolega
                  upoštevala in sta šla branit južno mejo. Obeh dveh več ni v dvorani. Hvala
                  lepa.</p>
            </sp>
            <sp xml:id="SDZ1-Redna-35-1995-10-20.sp23">
               <speaker>PODPREDSEDNIK VLADIMIR TOPLER:</speaker>
               <p>Gospod Geržina, izvolite, imate besedo. Prosim pa, da v bodoče ne pošiljamo
                  kolegov drugam in jih vabim kot predsedujoči vse v dvorano. Izvolite, gospod
                  Geržina.</p>
            </sp>
            <sp xml:id="SDZ1-Redna-35-1995-10-20.sp24">
               <speaker>MIROSLAV GERŽINA:</speaker>
               <p>Hvala lepa za besedo, gospod podpredsednik. Spoštovane kolegice in kolegi,
                  predstavniki Vlade! Jaz sam mislim, čeprav nepravnik, da je ta zakon pomemben za
                  naše družbeno življenje, vendar mislim, pri obravnavi tega zakona moramo na en
                  vidik še posebej paziti, da ga bomo primerno obravnavali in tudi postavili v ta
                  zakon in to je bolj vzgojni vidik kot pa kaznovali vidik. Namreč, jaz si ne želim,
                  da bi tudi skozi ta zakon prišlo do tega, kar nekateri pravijo za to državo, da
                  postaja policijska država, da postaja ostra država itn. Mislim pa in sem med
                  tistimi in jih je kar precej, ki pravijo, da mora ta država imeti red in da mora
                  biti to pravna država. Zakaj sem to omenil? Predvsem, ker v bistvu zdaj ta zakon
                  obravnava bivše gospodarske prestopke - včasih smo govorili, da so to velike
                  cifre, da so to velike malverzacije, nepravilnosti - kot prekršek in mislim, če
                  jih ne bomo pravilno obravnavali, lahko tukaj izgubimo tisto pravnost, ki naj bi
                  jo država imela.</p>
               <p>Drug tak primer je pa to, kar je bilo danes že rečeno, promet in kaznovanje
                  oziroma prekrški v prometu. Mislim, da moramo že tu naravnati zadevo tako, da bo
                  tudi v posebnem zakonu, ki ga imamo že tudi v proceduri, naravnano vse tako, da
                  gremo - še enkrat poudarim - v vzgojno smer, ne pa v kaznovanje zaradi kaznovanja;
                  vendar vzgoje, pravijo, da brez kaznovanja ni. Temu primerno moramo tudi zakon
                  obravnavati in se strinjam s tem, ker piše, mislim da v četrtem sklepu ali kaj,
                  odbora, da se predvidi tudi neke odpustitve kazni in neka opozorila in pogojne
                  izreke. To smo že govorili pri zakonu o prometu, o varnosti v prometu, če se
                  spomnite. Jaz mislim, da moramo iti v prvi fazi vsaj, prvič, ko je nekdo zasačen,
                  prvič, ko nekaj naredi, ali v dobro zaradi, bi rekel, drugih rešitev podobnih
                  zadev, da se mu odpusti oziroma zmanjša kazen.</p>
               <p>Glede vidika centralizacije ali regionalizacije tega, kar je bilo danes že tukaj
                  nekaj govora, mislim, da je z vidika pravnosti države bolje, da se vse prekrške
                  določa po zakonu in z uredbami. Z vidika različnosti temparamentov na posameznih
                  področjih bi mogoče bilo dobro, da bi šli v tisto varianto glede prekrškov, ki jih
                  določajo lokalne skupnosti itn., vendarle, kolikor sem bil seznanjen, so nekateri
                  strokovnjaki rekli, da se da - in mislim, da bi šli v to smer - tako fleksibilno
                  napraviti zakon po prvi varianti, se pravi, da se vse ureja po zakonu in uredbah
                  Vlade, da se lahko tudi različnosti po posameznih delih naše države primerno
                  uredi. In različnosti, ki jih nekateri zagovarjajo, da bi morale biti pač
                  prepuščene lokalnim skupnostim, da je to predvideno in omogočeno z zakonom, s to
                  varianto; da bi pač dejansko tiste razlike, ki se pojavljajo v posameznih delih,
                  primerno obravnavali, primerno reševali, ker dejansko smo različni po posameznih
                  pokrajinah po temperamentu in mislim, da bi temu primerno tudi rešitve bile dane s
                  tem zakonom. Pravim še enkrat, predvsem vzgojni vidik naj bi obravnavali in
                  zasledovali v tem zakonu, bolj kot kaznovalni. Seveda, brez kazni vzgoje ni, nekaj
                  kazni pa tudi mora biti. Hvala lepa.</p>
            </sp>
            <sp xml:id="SDZ1-Redna-35-1995-10-20.sp25">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potrč, izvolite.</p>
            </sp>
            <sp xml:id="SDZ1-Redna-35-1995-10-20.sp26">
               <speaker>MIRAN POTRČ:</speaker>
               <p>Hvala lepa. Gospod Geržina, samo pojasnilo k, bi rekel, moji razlagi.</p>
               <p>V sistemu državne ureditve in lokalne samouprave smo -  ne še precizno ampak
                  predvideli, da bodo tudi občinski in mestni sveti imeli lastne izvirne, samostojne
                  pristojnosti. Predvideli smo, da v okviru teh pristojnosti lahko sprejemajo tudi
                  ureditvene predpise, odloke in v okviru tega predvidevajo tudi sankcije, določajo
                  prekrške. In zdaj, ta del vprašanja je tisti, ki mene zadeva, ne tisti, kar bo
                  država naredila, pa, ali bo prilagodila mentaliteti ali ne. Država bo svoje
                  prekrške določila. In bodo urejeni na način, kakor bodo, bodo v razponih tudi
                  kazni in se bo pač, bi rekel, konkretno izrekalo. Ampak ta, drugi del, kjer pa gre
                  za pristojnost, je pa še nejasen. In moj predlog je, da se ta del posebej
                  razmisli, čeprav vem, da formalno ne sodi v vsebino tega zakona. In ni moj
                  predlog, da to ta zakon uredi, ampak mora se, ob tem, ko ta zakon sprejemamo,
                  razmisliti, da ne bo neko področje ostalo neurejeno.</p>
            </sp>
            <sp xml:id="SDZ1-Redna-35-1995-10-20.sp27">
               <speaker>PODPREDSEDNIK VLADIMIR TOPLER:</speaker>
               <p>Gospod Geržina.</p>
            </sp>
            <sp xml:id="SDZ1-Redna-35-1995-10-20.sp28">
               <speaker>MIROSLAV GERŽINA:</speaker>
               <p>Hvala lepa za besedo. No, jaz se ne morem dajati z gospodom Potrčem, ker je
                  strokovnjak po pravni plati. Ampak gledam bolj vsebinsko in življenjsko. Namreč,
                  mi lahko, pravite, ne bomo zdaj gledali neko slikovitost in to. Če sem vas prav
                  razumel, ste rekli, občina oziroma lokalna skupnost mora nekaj dobiti pristojnosti
                  od države. Jaz ne vem, če bo država dala, jaz pa gledam drugače. Namreč, ena, dve
                  ali tri občine, ali štiri, ali pet, ali neka regija ali ne vem, kako bi temu
                  rekli, lahko določi določene prekrške in način reševanja storjenih prekrškov in
                  obravnave in kaznovanja na svojstven način. In  to lahko naredijo od zgoraj
                  navzdol, namesto tega, kar pravite vi, od zgoraj navzdol, od spodaj navzgor. In to
                  je princip, kjer se srečujeta ta lokalna samouprava tudi na tej ravni in državna
                  uprava. In zakaj, če je možnost, če pravijo strokovnjaki, da je možnost tako
                   naravnati zakon, da se to da tako narediti, zakaj ne bi tako. Zakaj bi šli z one
                  strani? Ampak dobro, pač vsak ima svoj namen. Vi bi gradili eno stvar, za tisto,
                  za kar se zavzemate že kar po zakonu, recimo regije in tako naprej, jaz pa pravim,
                  naj se tisti, ki imajo interes, pa tudi s to barvitostjo. Mogoče se nisem najbolj
                  eksaktno izrazil, ampak so; to vemo, da so različnosti v našem prostoru, pa naj bi
                  en del rešitve na svoj način delali. Nikakor jim jaz ne jemljem tega. Saj bodo
                  imeli, občine imajo pač občinske policaje, tu so predvidene denarne kazni za tiste
                  prekrške na osnovi lokalne samouprave in to se da. Vendarle, da ne bi prišlo do
                  absurda, da na enem koncu države čisto obratno obravnavajo te zadeve kot na drugem
                  in to je prav možno, če ima vsak prosto, zato pač zago</p>
               <p>varjam tisto varianto, naj bo to z zakonom in uredbo urejeno enotno. Se strinjam,
                  saj bo z zakonom urejeno, v tem primeru malo večja rigidnost. Gre za red, da mi
                  poskušamo ustvariti red, ne pa nered. Bojim se, če gremo po vaši liniji, bomo
                  imeli velike težave pri ustvarjanju reda, ampak mogoče se nam bo zgodil malo večji
                  nered. Hvala lepa.</p>
            </sp>
            <sp xml:id="SDZ1-Redna-35-1995-10-20.sp29">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potrč.</p>
            </sp>
            <sp xml:id="SDZ1-Redna-35-1995-10-20.sp30">
               <speaker>MIRAN POTRČ:</speaker>
               <p>Svojega pogleda ne bom več pojasnjeval. Rad bi samo ugotovil, da gospod Geržina in
                  jaz govoriva o različnih stvareh. Jaz sem pač poskušal svoj pogled pojasniti, da
                  se ne bom še trudil, najbrž je brezupno. Kar pa zadeva drug problem državnega
                  urejanja reda in podobno, pa sploh nimava razlik. Jaz pa sem govoril o enem delu,
                  ki je v drugi sferi. Poskušal sem pojasniti, ampak ne vem, kaže, da mi ni uspelo.
                  Hvala.</p>
            </sp>
            <sp xml:id="SDZ1-Redna-35-1995-10-20.sp31">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Maks Sušek.</p>
            </sp>
            <sp xml:id="SDZ1-Redna-35-1995-10-20.sp32">
               <speaker>MAKS SUŠEK:</speaker>
               <p>Cenjene kolegice in kolegi! Repliciram gospodu Geržini predvsem na tistem
                  področju, ko je rekel, ali bo država dala kakšne funkcije na lokalno samoupravo
                  ali ne. Mislim, da gre tu za načela, za principe nadaljnjega razvoja naše lokalne
                  samouprave in tu ne moremo govoriti tako, ali bo dala ali ne bo dala, ampak to bo
                  odvisno od koncepcije, ki jo sprejemamo v Državnem zboru, naše strategije in
                  taktike nadaljnjega razvoja naše lokalne samouprave. In v tem kontekstu se mi zdi,
                  da je treba reševati tudi ta problem. Kakor sem jaz razumel ta predlog gospoda
                  Potrča, ni že prejudicirano, da mora tako biti, ampak samo nalaga predlagatelju,
                  da ob tem primeru razmisli tudi globalno rešitev tega problema glede na celoto
                  razvijanja naše lokalne samouprave. Toliko.</p>
               <p>Ne strinjam se, še enkrat povem, ne strinjam se s tem, ali bo država kaj dala ali
                  ne bo kaj dala, ampak zadeva mora iti tako, kot se bomo, recimo, tu dogovorili.
                  Tako.</p>
            </sp>
            <sp xml:id="SDZ1-Redna-35-1995-10-20.sp33">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo? <stage>(Ne.)</stage> Splošno razpravo zaključujem.
                  Prehajamo na odločanje o posameznih sklepih in stališčih. Predlagam, da glasujemo
                  tako, kot smo glasovali do sedaj. Najprej o sklepu, da se zakon sprejme v prvi
                  obravnavi oziroma da je primerna podlaga za pripravo predloga zakona za drugo
                  obravnavo, nato o stališčih in sklepih, seveda najprej o spreminjevalnih, nato pa
                  o stališčih in sklepih v celoti.</p>
               <p>Prosim vodje, sekretarje, da zagotovijo prisotnost. Najprej dajem na glasovanje
                  sklep: <q>"Predlog zakona o prekrških, prva obravnava, je primerna podlaga za
                  pripravo predloga zakona za drugo obravnavo."</q> Želi kdo besedo? Ugotovimo
                  sklepčnost! <stage>(40 prisotnih.)</stage> Tudi ta list bomo poslali KVIAZ-u.
                     <stage>(Smeh.)</stage> Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo predlog sprejeli.</p>
               <p>Sedaj pa bomo najprej glasovali o spreminjevalnih stališčih. Gospod Potrč
                  predlaga, da se 1. točka stališč, ki jih imate v pregledu, spremeni, tako da se
                  glasi: <q>"Predlagatelj naj ponovno preuči posledice variantnih rešitev v 3. členu
                  zakona, posebej pa, ali se lahko prekrški določajo tudi z uredbo Vlade. Kako bi se
                  v primeru odločitve, da se prekrški določajo le z zakonom, v praksi lahko
                  uresničevale določbe tega zakona o lokalni samoupravi, po katerih lahko prekrške
                  določajo tudi občinski in mestni sveti. Predlagatelj zakona naj zato ponudi
                  rešitve, ki bodo upoštevale celovito ureditev vprašanj odločanja o teh prekrških."</q>
                  Poročilo ste prejeli 15. septembra 1995 in še dodatno poročilo ste prav tako
                  prejeli. Želi kdo o tem spreminjevalnem stališču besedo? <stage>(Ne.)</stage>
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je stališče sprejeto.</p>
               <p>Dodatno stališče <stage>(predlagatelj, poslanska skupina Slovenske nacionalne
                     desnice; odbor ga ne podpira)</stage>: <q>"Predlagatelj naj pri pripravi zakona za
                  drugo obravnavo upošteva variantni predlog k 3. členu predloga zakona, v katerem
                  ne predvideva možnosti, da bi ministri s pravilniki določali prekrške."</q> Mislim, da
                  je to stališče brezpredmetno, ker smo že o takem glasovali in zato ne moremo o tem
                  glasovati.</p>
               <p>Drugo stališče <stage>(predlagatelj poslanska skupina Slovenske nacionalne
                     desnice)</stage>: <q>"Predlagatelj naj pri pripravi zakona za drugo obravnavo
                  določbo 26. člena, v katerem določa, da se pri spremembi denarne kazni v zapor
                  znesek 10.000 SIT nadomesti z 5.000 SIT za en dan zapora."</q> Odbor tega ne
                  podpira.</p>
               <p>Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da stališče ni sprejeto.</p>
               <p>Poslanska skupina Slovenske nacionalne desnice predlaga: Predlagatelj naj pri
                  pripravi zakona za drugo obravnavo prvi odstavek 30. člena spremeni, tako da bo
                  najnižja kazen odstranitev z ozemlja Republike Slovenije, ki se izreče tujcu,
                  povišana na leto dni." Odbor tega ne podpira.</p>
               <p>Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da stališče ni sprejeto.</p>
               <p>Četrto dopolnjevalno stališče: <q>"Predlagatelj naj pri pripravi zakona za drugo
                  obravnavo preuči v tretjem odstavku 31. člena rešitev, ki predvideva, da sodišče
                  pri odmeri kazni upošteva tudi storilčevo premoženjsko stanje."</q> Predlagatelj je
                  poslanska skupina Slovenske nacionalne desnice; odbor tega ne podpira. Želi kdo
                  besedo?</p>
               <p>Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(5 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da stališče ni sprejeto.</p>
               <p>Peto stališče Slovenske nacionalne desnice. <q>"Predlagatelj naj pri pripravi zakona
                  za drugo obravnavo prouči rešitev, s katero predvideva začasen odvzem motornega
                  kolesa in kolesa z motorjem za dobo najmanj enega meseca in največ šest mesecev, v
                  tej smeri, da bi spodnjo mejo začasnega odvzema zvišali na šest mesecev in zgornjo
                  za leto dni."</q> Odbor tega ne podpira.</p>
               <p>Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da stališče ni sprejeto.</p>
               <p>Ista poslanska skupina: <q>"Predlagatelj naj pri pripravi predloga zakona za drugo
                  obravnavo uskladi prvi stavek drugega odstavka 89. člena s petim odstavkom 128.
                  člena ZKP/94."</q> Mnenja odbora, Vlade, nimamo.</p>
               <p>Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da stališče ni sprejeto.</p>
               <p>Ista poslanska skupina: <q>"Predlagatelj naj pri pripravi zakona za drugo obravnavo
                  nadomesti izraz "</q>organ"... Se opravičujem, proceduralno ima gospod Petrovič.</p>
            </sp>
            <sp xml:id="SDZ1-Redna-35-1995-10-20.sp34">
               <speaker>PETER PETROVIČ:</speaker>
               <p>Hvala za besedo. Jaz bi prosil, če tehniki pregledajo mojo tipko. Tudi lučka in
                  tudi prekontroliral sem - ne deluje. Prosim. Hvala lepa.</p>
            </sp>
            <sp xml:id="SDZ1-Redna-35-1995-10-20.sp35">
               <speaker>PODPREDSEDNIK VLADIMIR TOPLER:</speaker>
               <p>Gospod Petrovič. Ali je to potrebno takoj ali lahko glasovanje nadaljujemo, pa to
                  točko končamo? Lahko potem. Hvala.</p>
               <p>Ne morete protestirati, razen če imate proceduralno. Proceduralno, izvolite.</p>
            </sp>
            <sp xml:id="SDZ1-Redna-35-1995-10-20.sp36">
               <speaker>JOŽEF KOPŠE:</speaker>
               <p>Gospod podpredsednik. Jaz mislim, da ne ravnate prav in da bodo kolegice in kolegi
                  presodili. Vsak glas je pomemben, za ali je proti, ne glede na temo, pa če vi
                  menite, da je marginalna. To je stvar poslanca.</p>
            </sp>
            <sp xml:id="SDZ1-Redna-35-1995-10-20.sp37">
               <speaker>PODPREDSEDNIK VLADIMIR TOPLER:</speaker>
               <p>Gospod Kopše. Popolnoma se strinjam z vami. Jaz sem vprašal gospod Petroviča, ali
                  želi da takoj. Dobro. Prosim, da prekontroliramo napravo. Prisotnost!  Ugotovimo
                  sklepčnost! <stage>(47 prisotnih.)</stage></p>
               <p>Kdo je za? Ne glasujemo o ničemer, ampak kontroliramo. Vsak glas kontroliram.
                     <stage>(36 poslancev.)</stage> Je kdo proti? <stage>(6 poslancev.)</stage></p>
               <p>Gospod Petrovič. Ne deluje. S tem ne moremo več glasovati. Prekinjam to točko
                  dnevnega reda.</p>
               <p>Prehajamo na <title>41. TOČKO DNEVNEGA REDA - OBRAVNAVA LETNEGA POROČILA BANKE
                     SLOVENIJE Z LETNIM OBRAČUNOM ZA LETO 1994</title>.</p>
               <p><stage>(spoštovane kolegice, kolegi prosim za mir v dvorani. Smo pri 41. točki
                     dneva reda)</stage></p>
               <p>
                  <title>PREDLOGOM ODLOKA O POTRDITVI LETNEGA OBRAČUNA BANKE SLOVENIJE NA
                     RAZPOREDITVI PRESEŽKA PRIHODKOV NA ODHODKE FINANČNEGA NAČRTA BANKE SLOVENIJE ZA
                     LETO 1995, PREDLOGOM ODLOKA O POTRDITVI FINANČNEGA NAČRTA BANKE SLOVENIJE ZA
                     LETO 1995</title>.</p>
               <p>Gradivo je v obravnavo zboru priložila Banka Slovenije. Želi njen predstavnik
                  besedo? Gospod guverner ne želi. Gradivo je obravnaval Odbor za finance in
                  kreditno monetarno politiko kot  matično delovno telo. Prosim, gospod Kopše, imate
                  proceduralno? Izvolite, se opravičujem, nisem vas videl.</p>
            </sp>
            <sp xml:id="SDZ1-Redna-35-1995-10-20.sp38">
               <speaker>JOŽEF KOPŠE:</speaker>
               <p>Gospod predsednik. Jaz vas opozarjam, da je to Državni zbor Republike Slovenije ne
                  pa seja delavskega sveta kakega podjetja v samoupravnem socializmu. Prosim, da se
                  držite dogovora, vsak glas je pomemben in vsaka stvar je pomembna na tem
                  zasedanju. To je Državni zbor Republike Slovenije in ne moremo se šaliti s takimi
                  stvarmi. Mi smo imeli primer ob zelo važnem zakonu na samem začetku tega zbora,
                  kjer je bila pokvarjena tipka in zaradi tega smo napravili novo napravo, zaradi
                  tega smo dali 125.000 mark in smo upoštevali to, da je to Državni zbor. Vi danes
                  pri svojem delu tega ne upoštevate, gospod podpredsednik. In to jasno in glasno
                  protestiram in upam, da bo javnost zapisala. To ni seja delavskega sveta kakega
                  podjetja v  samoupravnem socialističnem sistemu, to je Državni zbor Republike
                  Slovenije.</p>
            </sp>
            <sp xml:id="SDZ1-Redna-35-1995-10-20.sp39">
               <speaker>PODPREDSEDNIK VLADIMIR TOPLER:</speaker>
               <p>Gospod Kopše! Jaz nikoli nisem vodil delavskega sveta in ne vem, kako so delovali
                  - in tudi ne bomo glasovali. Mislim pa, da lahko razpravljamo prav tako, tudi če
                  glasovalna naprava ne deluje. Zato sem tudi sejo prekinil in sem šel na drugo
                  točko dnevnega reda in mislim, da je prav, da sejo nadaljujemo.</p>
               <p>Gradivo je obravnaval Odbor za finance in kreditno-monetarno politiko kot matično
                  delovno telo.</p>
               <p>Gospod Verzolak, proceduralno. Prosim, da imate proceduralne predloge. Jaz sem pa
                  že prej povedal, da je prav, da bi to točko obravnavali in tudi o njej
                  razpravljali. Seveda pa ne bomo glasovali. Izvolite.</p>
            </sp>
            <sp xml:id="SDZ1-Redna-35-1995-10-20.sp40">
               <speaker>IVAN VERZOLAK:</speaker>
               <p>Jaz bi to rekel. Če smo eno točko prekinili zaradi tega, ker ne deluje glasovalna
                  tipka, ne moremo iti tudi na drugo točko, kajti ne moremo ugotoviti natančnega
                  števila prisotnosti, niti ravno tako ne moremo glasovati o odločanju, to se pravi
                  za ali proti. Mislim, da se mora ta napaka odpraviti in za toliko časa oziroma
                  dajem proceduralni sklep, da prekinemo zasedanje toliko časa, dokler se ta
                  tehnična napaka ne odpravi. Hvala.</p>
            </sp>
            <sp xml:id="SDZ1-Redna-35-1995-10-20.sp41">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Verzolak, kdo vam je rekel, da bomo glasovali. Prosim, če poveste. Saj
                  nisem rekel. Jaz sem rekel, da ne bomo glasovali, dokler naprava ne bo
                  popravljena, lahko pa opravimo razpravo v tem zboru.</p>
            </sp>
            <sp xml:id="SDZ1-Redna-35-1995-10-20.sp42">
               <speaker>IVAN VERZOLAK:</speaker>
               <p>Potem pa jaz prosim, da ugotovimo sklepčnost, kajti sumimo to, da nas ni dovolj
                  oziroma, da nismo sklepčni.</p>
            </sp>
            <sp xml:id="SDZ1-Redna-35-1995-10-20.sp43">
               <speaker>PODPREDSEDNIK VLADIMIR TOPLER:</speaker>
               <p>Prosim. Čeprav je naprava pokvarjena samo tako, da ne kaže besedice NE za glasove,
                  lahko sklepčnost ugotavljamo. Zaradi različnih proceduralnih predlogov prekinjam
                  sejo. Sejo nadaljujemo ob 12. uri z izredno sejo. Do takrat pa bomo napravo
                  popravili. Hvala lepa.</p>
            </sp>
            <stage type="time">(SEJA JE BILA PREKINJENA 20. OKTOBRA 1995 OB 11.18 URI IN</stage>
         </div>
      </body>
   </text>
</TEI>
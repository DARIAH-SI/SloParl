<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-15-1992-12-06">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">CC77CE665E85F7A6C1257832004838D1</idno>
               <idno type="URI">CC77CE665E85F7A6C1257832004838D1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-15-1992-12-06.DZ" n="15">
               <name>Redna</name>
               <date when="1992-12-06"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-15-1992-12-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 6. DECEMBRA 1993 OB 10.12 URI)</stage>
            <sp xml:id="SDZ1-Redna-15-1992-12-06.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Pričenjam drugo nadaljevanje 15. seje Državnega zbora Republike Slovenije, ki smo
                  jo pričeli v četrtek, 2. decembra ter nadaljevali v petek, 3. decembra 1993.
                  Obveščen sem, da so zadržani, in se današnje seje ne morejo udeležiti naslednje
                  poslanke in poslanci: dr. Dušan Bavdek, Jožef Kopše za dopoldanski del seje, Irena
                  Oman, Marjan Šetinc, Mihaela Logar, dr. Korošec in dr. Predan. Prosim, da
                  ugotovimo prisotnost v dvorani. 72 poslank in poslancev, tako je zbor sklepčen in
                  lahko nadaljujemo z delom ter lahko odločamo. Na sejo sem vabil predstavnike Vlade
                  Republike Slovenije in jih lepo pozdravljam. Današnje zasedanje bomo pričeli
                     <title>Z NADALJEVANJEM OBRAVNAVE</title> in glasovanjem o členih XII. poglavja,
                  to je prihodnjih in končnih določb <title>PREDLOGA ZAKONA O LOKALNI
                     SAMOUPRAVI</title> in na to po dnevnem redu naprej.</p>
               <p>Prehajamo na obravnavo in glasovanje o 97. členu predloga zakona o lokalni
                  samoupravi. Amandma ste dobili na klop v pisni obliki in dajem amandmaje in člen v
                  razpravo in na glasovanje. Želi kdo besedo o 97. členu? Gospod Potočnik,
                  prosim.</p>
            </sp>
            <sp xml:id="SDZ1-Redna-15-1992-12-06.sp2">
               <speaker>FRANC POTOČNIK:</speaker>
               <p>Spoštovani! Rad bi rekel nekaj o zadnjem amandmaju, ki ga je vložilo 10 poslancev,
                  po katerem, če bo sprejet, bomo imeli v naši mladi državi dve vrste občin, kar se
                  mi zdi nesprejemljivo. Rok 31.3.1994 za izvedbo referenduma in za potrditev in
                  rezultatov v Državnem zboru z zakonom se mi zdi prekratek, to praktično pomeni
                  volitve v stare občine. To je amandma, ki ga je Združena lista oziroma gospod
                  Jagodnik predložil, se ne spreneveda, tam je zadeva jasna. Medtem ko je v tem
                  amandmaju sicer teoretično mogoče to speljati, vendar praktično ni. Mislim, da je
                  tudi nelogično, da bi zdaj že z zakonom predpisovali, da bi imeli v roku enega
                  leta in pol dvojne volitve. Se pravi, ene volitve v obstoječe občine spomladi 1994
                  in druge volitve, po referendumih, ki bodo speljani v lokalnih skupnostih v letu
                  1996. Seveda, po referendumih ni rečeno, da bodo volitve v nove občine, ker bodo
                  po referendumu lahko občine po obsegu tudi takšne kot sedaj, seveda z drugačno
                  funkcijo.</p>
               <p>Eno praktično vprašanje. Prihajam iz občine Šmarje pri Jelšah, v kateri se že tri
                  leta govori o tej lokalni samoupravi. Od leta 1990, takoj po volitvah, je bilo to
                  sproženo. Največja krajevna skupnost in tudi najbogatejša, Rogaška Slatina, je v
                  vsem pripravljena, da izvede referendum. Prepričan sem, da ga bodo tudi do
                  31.3.1994 speljali, če bo zakon sprejet. Vendar, po tem predlogu, kako naj bi se
                  ta občina v bodoče organizirala, je predvidenih pet občin na območju sedanje
                  občine Šmarje pri Jelšah. Dvomim, da bodo na ostalih območjih referendumi do
                  31.3.1994 speljani. Kaj potem? Po tem zakonu pomeni, da tam kjer je referendum
                  speljan, so volitve v nove občine, kjer referendum ni speljan, so pa v stare
                  občine. Kako bomo na Območju občine Šmarje pri Jelšah volili? Ob tem naj še povem,
                  da Rogaška Slatina ni na robu občine, da je od Rogaške proti Ptuju še Rogatec, ki
                  naj bi bil po novem občina in če tam referendum ne bo sprejet, ne bo v Šmarjah, ne
                  bo v Podčetrtku v Kozjem. Prosil bi predlagatelje, da mi to obrazložijo, kako bomo
                  na območju občine Šmarje pri Jelšah, če bo takšen amandma sprejet, volili? Ali na
                  območju vse občine, ali na delu občine? Menim, če bi bi bil ta rok s tem
                  amandmajem, ki je predlagan, za tri mesece daljši, da pa bi najbrž lahko vse te
                  potrebne stvari od referenduma pa potem do potrditve v Državnem zboru speljali in
                  da bi potem normalno lahko volitve tekle v skladu z voljo občanov, ki bi jo
                  pokazali na referendumih bodisi občine po velikosti takšne, kot so, bodisi v novo
                  oblikovane občine. Zato jaz takšnega amandmaja, kot je zdaj predlagan, ne morem
                  podpreti.</p>
            </sp>
            <sp xml:id="SDZ1-Redna-15-1992-12-06.sp3">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Potočnik. Gospod Zagožen.</p>
            </sp>
            <sp xml:id="SDZ1-Redna-15-1992-12-06.sp4">
               <speaker>DR. FRANC ZAGOŽEN:</speaker>
               <p>Spoštovani zbor! Po mojem mnenju je predlagani amandma oziroma oba predlagana
                  amandmaja k 27. členu nista v skladu z ustavo, ker v tretjem odstavku 139. člena
                  piše: da se občina ustanovi z zakonom po prej opravljenem referendumu, s katerim
                  se ugotovi volja prebivalcev na določenem območju. In zakon tudi določa območja
                  občine. Sedanje občine niso določene na ta način, območja in meje sedanjih občin.
                  Torej, niso v skladu z veljavno ustavo. Če zdaj z zakonom o lokalni samoupravi
                  uvajamo sistem, da se referendumi izvedejo, ali pa ne, tam, kjer bi jih eventualno
                  uspelo, čeprav sem trdno prepričan, da je to popolna blokada izvedbe zakona o
                  lokalni samoupravi, torej tam, kjer bi jim uspelo, če bi jim kje uspelo, bi dolili
                  območja občin na način, kot to predvideva ustava, drugod bi ostali pri starih
                  občinah. Ne glede na volitve bi bilo tako stanje, po mojem, neustavno. In mislim,
                  da tudi popolnoma je nesprejemljivo, da bi zdaj z nekim ustavnim zakonom
                  podaljševali tako neustavno stanje. To, kar se predlaga. To je teza: češ, da zakon
                  o lokalni samoupravi ni mogoče uskladiti z ustavo, zakon ker sedaj nikakršnih
                  nimamo in torej, nimamo kaj usklajevati, je popolnoma za lase privlečemo. Če
                  nimamo zakona o lokalni samoupravi in ne bi imeli kaj usklajevati, potem je treba
                  napisati nove, ki bodo v skladu z ustavo. Tako, da se tudi po tem ovinku ni mogoče
                  izogniti temu, kar ustava nalaga, in to je, da Državni zbor da potrebne zakonske
                  podlage, da ljudje na referendumih odločijo, kakšna območja občin hočejo imeti.
                  Marsikje se bodo odločili morda za sedanja območja, torej, ne bodo uvajali
                  sprememb. Tam, kjer se bodo odločili drugače, imajo seveda za to ustavno pravico
                  in ustava se neposredno izvaja, tako da ne moremo zdaj tukaj sklepati o tem, ali
                  bomo ustavo spoštovali, ali jo bomo izvajali, ali jo bomo blokirali. In ti
                  amandmaji so blokada izvedbe ustavnih določil.</p>
               <p>Vse vsa prosim, da ponovno razmislite o položaju, v kakršnega bi prišli, če bi
                  bili ti amandmaji sprejeti. Mislim, da so sedanje prehodne določbe ustrezno
                  pripravljene, da je do aprila mogoče povsod pripraviti referendume in prepustiti
                  odločitev občanom, da je do julija mogoče sprejeti zakon o območjih občin na
                  podlagi izvedenih referendumov in da je oktobra mogoče pripraviti volitve v nove
                  občine, volitve občinskih svetov na območjih novih občin. Pa če jih bo 100, ali
                  250 ali 300, je to stvar odločitev občanov na referendumu. Če jih bo tudi sedanjih
                  60, mene to nič ne moti, ampak naj odločijo volivci.</p>
               <p>Za čas od aprila do oktobra je mogoče določiti prehodne določbe. Mislim, da sta
                  možni vsaj dve rešitvi. Tako je mogoče v 101. členu dodati odstavek, ki bi
                  pooblaščal izvršne svete v sedanjih občinah, da upravne naloge opravljajo naprej
                  do izvolitve novih občinskih svetov, in to pod kontrolo pristojnih ministrstev. Če
                  kdo meni, da to ni dovolj, če kdo meni, da ni ustrezno dati takega pooblastila kar
                  z zakonom, potem je mogoče v 97. členu dodati še drugi odstavek, katerega vsebina
                  je bila taka: občani naj na referendumu aprila, ko bodo določali območja novih
                  občin, odločijo tudi o tem, ali sedanjim občinskim skupščinam do izvedbe novih
                  volitev podaljšajo mandat ali ne.</p>
               <p>Tam, kjer bi se odločili, bi torej občinske skupščine imele mandat do oktobra,
                  tam, kjer se ne bi, bi pa veljalo tisto dopolnilo k 101. členu, da izvršni svet
                  opravlja upravne naloge v skladu z odloki, ki so bili do konca mandata sedanjim
                  skupščinam v občini sprejeti in pod kontrolo resornih ministrstev.</p>
               <p>Skupina poslancev bo tak predlog amandmaja k 97. členu še vložila, za to pa bomo
                  potrebovali pol ure odmora in bomo zanj zaprosili. Hvala.</p>
            </sp>
            <sp xml:id="SDZ1-Redna-15-1992-12-06.sp5">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Peršaku.</p>
            </sp>
            <sp xml:id="SDZ1-Redna-15-1992-12-06.sp6">
               <speaker>ANTON PERŠAK:</speaker>
               <p>Spoštovane poslanke in poslanci! Govorim samo v svojem osebnem imenu, tako da ne
                  bo to interpretirano kot stališče kakršnekoli skupine.</p>
               <p>Prvo, kar bi rad povedal, je problem tega amandmaja, ki so ga vložili poslanci SKD
                  in nekateri iz LDS. Po mojem mnenju bi se za ta amandma dalo glasovati, vidim pa
                  en problem pri tem amandmaju.  Ta problem je poleg tega, kar je povedal gospod
                  Potočnik, da bi lahko prišlo do tega, da bi nekatere sedanje občine ostale v
                  okrnjenem obsegu, recimo da bi se en del izdvojil in da bi prišlo do čisto
                  zemljepisnih delitev, je še naslednji poleg tega in bi potem pomenilo to problem;
                  kako bi taka občina, ki bi imela takorekoč neko podružnico onstran neke druge
                  občine, funkcionirala, bi bil še eden. Kdo bi pravzaprav imel, naj bo to
                  samoupravno ali upravno ali kakršnokoli oblast na območju te občine, ki bi se z
                  referendumom formirala, za njeno območje se ne bi volilo aprila, ampak šele
                  decembra. Kaj bi pravzaprav s tem območjem med tem časom bilo? Ali bi ta občina
                  spadala tudi pod proračun te občine, ki bi bil sprejet za sedanji obseg občine in
                  bo recimo decembra zdaj sprejet za območje sedanje občine ali ne. Mislim, problem
                  je, da bi se nekaj problemov pojavilo in na tem območju te nove občine kot
                  izdvojnega dela sedanje občine bi se pojavil kot glavni problem, kdor bi na tem
                  območju imel to občinsko oblast. To je en problem.</p>
               <p>Drug problem, ki se postavlja, je seveda v zvezi s proračunom itn. in zmeraj bolj,
                  vsaj po mojem osebnem mnenju se kaže, da bi bilo dobro, če bi bil ta prehod s
                  proračunskim letom v občinah in nasploh.</p>
               <p>Tisto, kar je problem, ki ga je nadaljeval gospod Zagožen, je seveda problem, da
                  volitve za aprila in tem volitvam se seveda zmeraj bolj bliža čas, morajo biti
                  najbrž razpisane najkasneje okoli 15. februarja. Se pravi, problem je dvojen. Za
                  kje se bodo volitve razpisale 15. februarja in kje, ali recimo odločitev, kar ta
                  amandma sicer omogoča implicitno, da se do 15. februarja odločijo, da bodo marca
                  imeli referendum na nekem območju neke verjetne prihodnje občine? Kaj pa, če ta
                  referendum ne uspe? Kaj bo potem z volitvami na tem območju, ker za to območje ne
                  bodo razpisane volitve aprila. Konec marca pa za april ni mogle razpisati volitev
                  po zakonu, razen, ali na nek način vključiti zraven, kjer so roki že potekli itn.,
                  tako da se mi, moram reči, postavlja vrsta problemov, ampak jaz bi za ta amandma
                  vendarle glasoval, če že zaradi drugega ne, da bi v tretji obravnavi lahko člene
                  še dodatno usklajevali in popravili. To je en vidik.</p>
               <p>Drugi vidik je pa naslednji. Zgodilo se ne bo nič na tem področju, jaz pa mislim,
                  da je narobe, če se ne bo zgodilo, zato ker v mnogih okoljih so dejansko
                  pripravljeni na to, da naredijo nove občine in bi jih že naredili, če bi po zakonu
                  lahko, če bi bile zakonske možnosti za to, da bi jih naredili. Da bi ta skupaj
                  preložili še za dve leti ali kaj takega, se mi zdi za vsa okolja slabo in tudi
                  glede na to, da bo drugo leto, upam, uprava prevzela svoje pristojnosti od občin,
                  bi bilo tudi na nek način kontra produktivno, ker bodo občine v dosedanjem obsegu
                  preprosto izgledale v novih pogojih zakona o lokalni samoupravi kot nekakšni sloni
                  v vrtu. Zato mislim, da je narobe to, da nismo več napora vložili v to, ali pa več
                  dobre volje, ne napora, napora smo vlagali zelo veliko, da bi se nekako uskladili
                  med strankami v teh predhodnih opravkih do zdaj in prišli do neke približno skupne
                  soglasne rešitve.</p>
               <p>Glede na to, da vidim nekaj problemov, tudi če se sprejme ta amandma kot tudi, če
                  se sprejme amandma gospoda Jagodnika, kot sem že rekel, mislim glede na vse, kar
                  se je do zdaj dogajalo, pa mogoče ne bi bilo napačno, če bi si vzeli vodje
                  poslanskih skupin zdaj še pol ure časa in videli, ali sploh obstaja dobra volja,
                  da se poskušamo nekaj zmeniti in potem lahko zaradi mene sprejmemo tudi enega od
                  teh amandmajev, pa poskušamo do tretje obravnave priti do skupnega stališča, če je
                  možno, če pa ne, pa ne. Kajti če ne bomo prišli do skupnega stališča, sem osebno
                  prepričan, da bodo seveda najbolj zadovoljni tisti, ki hočejo imeti volitve v
                  starih občinah, kajti to je po moje edina realnost potem na koncu koncev.</p>
               <p>Zato predlagam gospod predsednik, tokrat ne sestanka svoje poslanske skupine,
                  ampak predlagam polurni, ampak res polurni sestanek z vodji poslanskih skupin pa
                  predstavnikov pač Komisije za lokalno samoupravo in strokovne skupine, če se lahko
                  karkoli zmenimo, četudi bo rezultat ta, da bomo rekli, glasujemo za ta amandma
                  zato, da bomo do tretje obravnave našli rešitev, bo to koristno, če ne se bomo pač
                  preglasovali in bo rezultat takšen, kakšen bo. Če je to možno? Hvala.</p>
            </sp>
            <sp xml:id="SDZ1-Redna-15-1992-12-06.sp7">
               <speaker>PODPREDSEDNIK VLADIMIR TOPLER:</speaker>
               <p>Gospod Peršak, imamo še razpravljalce, ki se prijavljalo. Najprej gospod Školč,
                  potem gospod Bučar in gospod Jagodnik.</p>
            </sp>
            <sp xml:id="SDZ1-Redna-15-1992-12-06.sp8">
               <speaker>JOŽEF ŠKOLČ:</speaker>
               <p>Hvala lepa. Jaz bi nadaljeval tam, kjer je gospod Peršak nehal in bi mogoče
                  pojasnil, kako je tudi ta amandma na nek način nastajal.</p>
               <p>Jaz se zavedam, da ima verjetno poleg teh pomanjkljivosti, ki so bile tukaj zdaj
                  povedane, še kakšno, ki ni bila povedana, dejstvo pa je, da v izbiri med čistimi
                  rešitvami, ali kot radi govorijo predstavniki ljudske stranke, nerešitvami, ki so
                  v skladu z ustavo, pravzaprav ne bi bilo mogoče sprejeti tega 97. člena.</p>
               <p>Po moji presoji bi bilo to namreč mogoče na način, kot se je ves čas kazalo,
                  bodisi volitve aprila v nove občine, bodisi volitve aprila v recimo in pogojno v
                  stare občine in ne bi zahajal v ta termin, ali so to občine, ali niso občine ali
                  morajo biti v bistvu kot veleva ustava, ustanovljene z zakonom.</p>
               <p>Dejstvo je, da je tudi v našem klubu na nek način iz vseh zadržkov, ki jih vidimo
                  se nam zdi bolj realna opcija, ki jo ponuja amandma, ki ga je vložil gospod
                  Jagodnik. Daje možnost za neko to postopno pripravo teh, vseh stvari v novih
                  občinah, dejstvo pa je tudi, da je Državni zbor sredi letošnjega leta sprejel neke
                  sklepe, za katere se zdaj kaže, da jih niti sam ni v stanju realizirati. Ti sklepi
                  so, kot se boste spomnili, vezani na sprejem te zakonodaje in pa tudi na sprejem
                  zakonodaje, ki ureja področje državne uprave, upravnih okrajev, reorganizacije
                  ministrstev.  Na tej seji so bile te stvari premaknjene v odločanje, v mesec
                  januar in s tem so avtomatično padli tudi tisti roki, ki jih je Državni zbor
                  takrat določal.      </p>
               <p>Zato me na nek način preseneča, da gospod Zagožen v bistvu nasprotuje osnovni
                  rešitvi v zakonu in nasprotuje tudi obema amandmajema, ki sta ponujena, hkrati pa
                  tega njegovega, ki bi bil optimalen, ni še nihče videl.</p>
               <p>Jaz upam, da bo ta amandma vložen, in da bo lahko tudi služil za morebitno
                  uskladitev, o kateri je gospod Peršak govoril in na katero jaz seveda takoj
                  pristajam.</p>
               <p>Sam amandma pa je bil vložen predvsem za to, da se poskuša v bistvu rešiti oziroma
                  vzpostaviti nek prostor za vnaprejšnje dogovarjanje, zato pušča v bistvu odprta
                  vrata za tiste, ki menijo, da je mogoče v prihodnjem letu priti do novih občin, in
                  pušča odprta vrata za tiste, ki trdijo, da to po vsej verjetnosti ne bo možno, in
                  da bo potrebna, v bistvu neka vmesna faza. Mi smo pač rekli dve leti, ne pa štiri
                  ali kakor koli že. In v tem smislu seveda je, v kolikor je bil optimizem ljudi, ki
                  so sredi letošnjega leta govorili, da je vse možno narediti, že do aprila je možno
                  priti do novih občin in potem do konca leta do volitev v te nove občine in kjer
                  bodo pa, bom rekel, ocenili, da to ni možno, bodo pač volili, pogojno rečeno, v
                  teritorije stare občine in kasneje to delali.</p>
               <p>To povzroča, seveda neko, jaz bom rekel bolj kot ne navidezno zmedo, omogoča pa
                  tisto, o čemer je bilo tukaj zelo veliko govora, da je v bistvu Državni zbor
                  predvsem dolžan vzpostaviti zaradi ustave zakonsko podlago za te stvari, ni pa
                  dolžan nikogar prisiliti v to da se reorganizira v občine in zato se v bistvu meni
                  zdi sporno to, da se zahteva od kogar koli, da se v nekem trenutku za to, drugo
                  ali tretjo stvar odloči, ker to je potem seveda, kot pravi gospod Bučar, kampanja
                  od zgoraj. Če mi rečemo: <q>"najprej bomo naredili nove občine, potem v naslednjem
                  trimesečju bomo, recimo, kaj jaz vem, razločili državno upravo tega in potem v
                  naslednjem trimesečju bomo, pač izvedli volitve."</q>                                
                             </p>
               <p>Jaz trdim, da je Državni zbor v skladu s tem, kar je bilo tukaj že dostikrat
                  rečeno, dolžan vzpostaviti zakonske osnove za lokalno samoupravo in potem, seveda
                  dolžan prepustiti to v odločanje v te lokalne skupnosti.</p>
               <p>Tudi, seveda ni res, da bi se potem ne vem koliko krat volilo. Vsak, kdor bi se
                  natančno enkrat odločil o oblikovanju občin in vsakdo bi natančno enkrat šel v
                  volitve, v te stvari, s tem, da je samo vprašanje zaporedja. Nekdo bi šel najprej
                  v oblikovanje občin in do konca leta v volitve, in drugi bi, seveda v kolikor ne
                  bi mogel pripraviti vsega za to odločanje o novih teritorijih občin, v bistvu si
                  ta rok podaljšal za dve leti in v teh dveh letih tudi to izvedel tako, da bi vsaj
                  prvi krog tega bil narejen v naslednjem letu in drugi krog seveda potem do marca,
                  če se ne motim, leta 1996, kot piše tam notri.</p>
               <p>Vsekakor bodo pa te zakonske podlage omogočale, da se bodo občine potem, ne glede
                  na ta amandma, tudi kasneje v bistvu cepile, širile, ožile, kakor koli že. V
                  bistvu zakonska podlaga mora biti narejena zato, da se lahko ljudje potem po svoji
                  volji o tem odločajo.</p>
               <p>Nedvomno bo to povzročalo precej stvari, ampak v kolikor je ta amandma sprejet, je
                  možno v bistvu o teh zadevah še naprej govoriti, drugače se bodo te stvari, ne
                  glede na to podaljšale in sam ustavni zakon in to govorjenje o ustavi oziroma
                  podaljšanje do julija se pa meni zdi sporno, ker ne vidim nobenega od teh
                  razlogov, ki so zapisani v ustavi za podaljšanje mandatov v teh občin. Hvala
                  lepa.</p>
            </sp>
            <sp xml:id="SDZ1-Redna-15-1992-12-06.sp9">
               <speaker>PODPREDSEDNIK VLADIMIR TOPLER:</speaker>
               <p>Besedo ima gospod Zagožen.</p>
            </sp>
            <sp xml:id="SDZ1-Redna-15-1992-12-06.sp10">
               <speaker>DR. FRANC ZAGOŽEN:</speaker>
               <p>Spoštovani zbor! Ni res, da ne podpiram osnovnega teksta 97. člena, meni povsem
                  zadostuje. Drugi ste vlagali amandmaje k temu. Skupina poslancev - to sem
                  napovedal - bo ponudila amandma, ki naj bi rešil tisti problem, ki ga očitno
                  nekateri vidite, t.j. vprašanje mandatov od aprila pa do izvedbe novih volitev
                  šest mesecev kasneje. Ne bi se tudi strinjal z mnenjem, da je recimo zakonska
                  podlaga za izvedbo referenduma v občinah kakršnakoli prisila. Referendum je vendar
                  najbolj demokratična oblika odločanja in odločitev se sprejema na referendumu.
                  Zakon da samo možnost za tako izjavljanje.</p>
               <p>Gospod Školč je tudi rekel, da bi se v občinah odločili, kje bodo izvedli
                  referendum aprila, kje bodo izvedli volitve za občinski svet na območju sedanje
                  občine. Kdo se bo odločil o občini? Ali občinska skupščina? Še marsikje , kjer se
                  sestaja, ni sklepčna. Ali morda predsednik? Imamo tudi občine, kjer nimajo župana.
                  Ali predsednik izvršnega sveta? Imamo  tudi take občine, ki imajo samo v.d. itd.
                  Kdo torej? Vsekakor ne občani. O tem bi morali najprej na nekem referendumu
                  odločiti. Torej je popolnoma logično, da se da možnost referenduma v vseh občinah,
                  da določijo območja občin od aprila naprej oziroma od julija, ko bo z zakonom v
                  Državnem zboru potrjena njihova odločitev - uzakonjena. Če se bodo odločili za
                  sedanje meje občin, bodo te veljale, če jih bodo spremenili, bo veljavno <gap n="..."/>
                     <stage>(nerazumljiva beseda)</stage> in to je vse. Jaz mislim, da je tudi taka
                  dikcija npr. v amandmaju gospoda Jagodnika, ki gospod Školč podpira kot prvega,
                  popolnoma nesprejemljiva. Amandma se namreč glasi: <q>"Roki za uveljavitev tega
                  zakona začnejo teči po izvedenih volitvah v svete do sedaj oblikovanih občin
                  aprila 1994."</q> Mislim, da je nemogoče npr. izvajati volitve v svete v do sedaj
                  oblikovanih občinah na podlagi tega zakona, hkrati pa zapisati, da roki za izvedbo
                  tega zakona začnejo veljati šele potem. Ne moremo zakon izvajati in hkrati
                  zapisati, da roki za izvedbo bodo šele začeli veljati potem enkrat kasneje. Tako,
                  da je člen popolnoma v nasprotju s tem, kar naj bi bil pravni red. Hvala.</p>
            </sp>
            <sp xml:id="SDZ1-Redna-15-1992-12-06.sp11">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima tudi gospod Školč.</p>
            </sp>
            <sp xml:id="SDZ1-Redna-15-1992-12-06.sp12">
               <speaker>JOŽEF ŠKOLČ:</speaker>
               <p>Hvala lepa. Jaz se spoštovanemu zboru opravičujem. Mogoče gospod Zagožen ni dobil
                  amandmaja, ki sem ga jaz podpisal, pa kolegi iz vrste strank, ker tam notri je v
                  bistvu odgovor na tisto, kar se on sprašuje, kdo se bo odločil. Moram reči, da v
                  tem amandmaju piše, da ni to prepuščeno  ne županu, ne izvršnemu svetu, ne
                  skupščini občine, ampak piše tako: <q>"V občinah, kjer se občani na zborih krajanov v
                  krajevnih skupnostih skladno z zakonom o referendumu za ustanovitev občin
                  odločijo, da izvedejo referendume o oblikovanju novih občin do 31. marca, se
                  izvedejo volitve občinskih svetov in županov do 31. decembra 1994."</q> To zelo
                  natančno piše in ne dopušča nobene manipulacije. Povsod, kjer so oziroma bodo za
                  to pripravljeni, je to možno.</p>
               <p>O drugih stvareh ne bi govoril. Jaz sem samo rekel, da se mi zdi nekje bolj realno
                  in več daje zboru to, kar predlaga gospod Jagodnik. Če bi se mi zdelo, da je to
                  tisto, kar v celoti zadošča vzdušju v tem zboru, potem se ne bi trudil okrog tega,
                  da naj se poskuša narediti nek kompromis. Kompromis pa je narejen ravno s tem, da
                  poskuša najti rešitev tudi zato, da bi imeli odprta vrata za volitve v nove občine
                  do konca leta 1994. Osnovna dikcija mislim, da je nerealna. Hvala lepa.</p>
            </sp>
            <sp xml:id="SDZ1-Redna-15-1992-12-06.sp13">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Bučarju.</p>
            </sp>
            <sp xml:id="SDZ1-Redna-15-1992-12-06.sp14">
               <speaker>DR. FRANCE BUČAR:</speaker>
               <p>Spoštovani zbor! Jaz osebno sem za čiste in jasne odnose. Če pogledamo ustavo, je
                  popolnoma nedvoumno, da je, prvič, sedanje stanje, kar se tiče lokalne samouprave,
                  v neskladju z ustavnimi določbami in da je bilo treba to uskladitev narediti do
                  konca tega leta. Nobena druga možnost ni, kot da spremenimo ustavni zakon tudi z
                  namenom, ki je v tem amandmaju, to je popolnoma jasno. To, kar se v tem amandmaju
                  poskuša doseči, enostavno v skladu z ustavo ne gre. Če se odločimo za to, da
                  spremenimo ustavo, ustavni zakon, je to edina možna pot, druge poti ni in tisti,
                  ki zagovarjajo preložitev reforme lokalne samouprave na poznejši čas, imajo
                  možnost, da s spremembo ustave to tudi dosežejo. Imajo tudi potrebno število
                  glasov, če hočemo ustavo spremeniti, samo, izvolite, vaša volja je to, ne pa po
                  takih ovinkih, ki so čista manipulacija.</p>
               <p>Naslednje, kar je treba povedati, absolutno je možno, da izvedemo volitve in
                  izvedemo reorganizacijo lokalne samouprave v prihodnjem letu. O tem ni nobenega
                  dvoma, ker edini argument, ki je bil doslej večkrat naveden, je, da teh stvari ni
                  mogoče pravočasno izvesti. Da gre za čisto manipulacijo, vem iz lastne prakse, ker
                  si recimo v Ljubljani prizadevamo, da bi pripravili vse potrebno za reorganizacijo
                  v skladu z ustavo, za kar so potrebni zbori krajanov oziroma volivcev, da se
                  odločijo, tako kot tudi v tem zakonu že predvidevamo o lokalni samoupravi in ker
                  je bilo rečeno že v prvi fazi, so vse ljubljanske občine izdale pisno prepoved
                  krajanom, da bi imeli zbore volivcev in da bi lahko pripravili oz. izvedli
                  potrebne priprave. Se pravi, gre za čisto manipulacijo. Sedaj moram reči, da tudi
                  po popolni manipulaciji diši tudi ta amandma. Namreč mislim, ker gre za kompleks
                  vprašanj, ki se ne tičejo samo 27. člena tega zakona, o katerem sedaj diskutiramo,
                  ampak gre v bistvu za prehodne in končne določbe, ki naj kot celota ustvarijo
                  pregled o tem kako priti v novo ureditev in seveda skladno s tem istočasno
                  obravnavati tudi vprašanje amandmaja k ustavi. Poglejte, tu imamo tudi predlog, ki
                  je tudi ustrezno predpisan, seveda tu je 25 poslancev, ki jih imamo tu na listi,
                  ki pravi med drugim: "V ustavnem zakonu za izvedbo Ustave Republike Slovenije se v
                  drugem odstavku prvega odstavka 1. člena besedila do 31.12.23 nadomesti z
                  besedilom do 31.12.94, razen predpisov s področja državne uprave, ki jih je
                  potrebno uskladiti do 30.06.94. Torej, če sprejmemo ta amandma, da smo si na
                  jasnem, potem se podaljša veljavnost za odložitev predpisov samo za državno
                  upravo, in to do 30.06.94, za vsa ostala področja, torej vključno z lokalno
                  upravo, tudi do konca prihodnjega leta, se pravi, to je neposredna sprememba
                  tistega, o čemer je bil že dosežen dogovor in ki je sedaj čisto po tiho in za
                  hrbtom spremenjen.</p>
               <p>Treba je sedaj ugotoviti samo, ali se strinjamo s tem in v tem je vsa stvar, da
                  lahko volitve izvedemo, da reformo naredimo v prihodnjem letu, kar je povsem
                  možno, o tem ni nobenega najmanjšega dvoma. Če pa je cilj, da se reforma lokalne
                  samouprave odloži in preloži, kar ima za posledico tudi popolno neskladnost s
                  sedanjo ustavo in kar terja tudi spremembo ustave, kar so mnogi že napovedali,
                  potem je druga stvar. Sem za to, samo meni gre za čiste odnose in jasnost! Treba
                  se je samo odločiti, ali smo za to, ne gre samo za ustavni zakon, gre v bistvu za
                  spremembo ustave - da izvedemo to ustavo, ali smo za to, da poskušamo doseči
                  restavracijo nekega stanja, ki je že bilo in za katerega smo smatrali, da je z
                  ustavo presežen in gremo lepo nazaj, ali se odločimo za eno ali za drugo? Stvari
                  morajo biti jasne! To, kar je sedaj, je v bistvu pravzaprav slepomišljenje, eno
                  ali drugo je potrebno! Hvala lepa.</p>
            </sp>
            <sp xml:id="SDZ1-Redna-15-1992-12-06.sp15">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Bučar. Besedo ima gospod Jagodnik.</p>
            </sp>
            <sp xml:id="SDZ1-Redna-15-1992-12-06.sp16">
               <speaker>JOŽE JAGODNIK:</speaker>
               <p>Gospod predsedujoči, spoštovani zbor! Hvala za besedo. Danes je bilo izrečeno, da
                  potrebujemo vendarle nekaj več dobre volje za to, da bomo začeli udejanjati tisto,
                  kar v ustavnem zakonu piše, to pomeni prilagajati lokalno samoupravo ustavi. V tem
                  predlogu zakona o lokalni samoupravi za drugo branje piše, da se referendumi za
                  določitev območij občin, ki se organizirajo po tem zakonu, izvedejo najkasneje
                  pred potekom mandata sedanjim občinskim skupščinam. Mislim, da je to popolna
                  iluzija, da bi bilo to možno narediti, kajti mandati potečejo 31. marca in do 31.
                  marca preprosto ni mogoče izvesti ničesar v občinah. Vsaj jaz ne poznam občine,
                  kjer bi bilo to možno narediti. To je prva stvar.</p>
               <p>Druga stvar. Z ustavnim zakonom se odločamo za podaljševanje veljavnosti oziroma
                  za maneverski prostor, ki ga daljšamo in v tem maneverskem prostoru je možno
                  urediti vse potrebno, da lokalna samouprava zaživi. Razlika med obema predlaganima
                  amandmajema in členom, je naslednja. Moja ideja je težila k temu, da se
                  operacionalizira 97. člen v ponujenem tekstu in razlika med mojim amandmajem in
                  amandmajem, ki ga je prej zagovarjal gospod Školč, je v naslednjem: moj upošteva
                  načelno rešitev z možnimi izjemami, Školčev amandma, da ga tako imenujem, pa
                  najprej ponuja izjemo in šele potem gre do načelne rešitve in druga razlika je
                  samo v rokih - eno leto oziroma 13 mesecev oziroma 23 oziroma 24 mesecev.</p>
               <p>O tretjem amandmaju v tem trenutku ne morem govoriti, ker tega teksta nimam in bi
                  bil zelo vesel, če bi dr. Zagožen ta amandma, ki ga predlaga, tudi pismeno
                  predložil, da bi bilo mogoče o njem govoriti. Načelno, oziroma tako na hitro
                  rečeno, pa je ta amandma, ki predvideva podaljšanje veljavnosti občinskim
                  skupščinam do 31. oktobra, če sem ga prav razumel, ali pa, da se po tem roku daje
                  občinskih izvršnim svetom možnost, da opravljajo vlogo skupščin, da je ta še
                  najdlje od kakršnekoli ustavne in zakonske ureditve.</p>
               <p>Da sem vložil oziroma, da se zavzemamo za ta amandma,  je bilo potrebno tudi
                  prisluhniti tistemu, kar prihaja iz občin in iz občin, vsaj iz večine občin,
                  velike večine lahko rečem, prihaja ta ponujena rešitev, da se volitve izvedejo do
                  roka v aprilu letošnjega leta v stare občine in da se pušča tista izjema možnim
                  dvema, trem ali petim občinam v Sloveniji, kjer je možno te referendume izvesti in
                  kjer je možno potem izvesti volitve v skladu s tem zakonom.</p>
               <p>In še o rokih. Mislim, da zakon vendarle mora predpisati roke in da brez tega
                  zakon ne bi bil zakon. Zato predlagam, če je mogoče, da čimprej dobimo tudi
                  predlog amandmaja, ki ga napovedujejo iz ljudske stranke in da potemtakem lahko
                  gremo v neko usklajevanje. Na vsak način pa v tem primeru potrebujemo tisti, že
                  zaprošeni, rok za usklajevanje. Hvala lepa.                            </p>
            </sp>
            <sp xml:id="SDZ1-Redna-15-1992-12-06.sp17">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo  dajem gospodu Podobniku.</p>
            </sp>
            <sp xml:id="SDZ1-Redna-15-1992-12-06.sp18">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Smo pri tem, torej pri 97.
                  členu, to je tisti člen, ki je nekako, logično menim, strokovno razpravo o zakonu
                  o lokalni samoupravi nagnil tudi v politično smer. Zakaj? Zato, ker se dotika
                  datuma lokalnih volitev! Datum volitev je vedno eminentno politično vprašanje.
                  Prav tako je tudi datum novih volitev za občinske svete eminentno politično
                  vprašanje. Mislim, da bi bilo zelo modro, in osebno to razpravo sprejemam zelo
                  pozitivno, torej, da odločamo premišljeno in da objektivno in kritično ocenimo vse
                  možne variante. Predvsem menim, da ne bi bilo modro, da bi datum novih občinskih
                  volitev določila parlamentarna večina, kajti ta odločitev bo lahko zavezujoča za
                  mnogo let naprej.</p>
               <p>Tudi predlog, ki je bil dan, da se eventualno sestane ali Komisija za lokalno
                  samoupravo, ali morda Odbor za notranjo politiko, ali pa morda, da se ponovno
                  sestanejo poslanske skupine, bi podprl in mislim, da še nismo ocenili vseh možnih
                  variant. Osebno menim, da je glede mandata poslancem v občinskih skupščinah, tudi
                  sam se poslanec, ki so mi ga dali volivci, najbolj legitimno je, da če mi ga bo
                  kdo podaljšal, naj mi ga podaljšajo tisti, ki so mi ga dali, torej volivci na
                  referendumih. To je ena od možnosti, mi pa lahko potem iščemo variante in načine,
                  da bi, če bo do teh referendumov prišlo, da jih združimo z eventualnimi
                  referendumi za oblikovanje novih občin oziroma z referendumi, kjer bi se krajani,
                  državljani odločili, da bodo volili v obstoječe sedanje občine glede meja. Ampak o
                  tem bi se odločili na referendumih.</p>
               <p>Želel bi poudariti tudi to, da je razprava danes tu zelo pomembna, kajti s tem
                  vendarle poslanci v Državnem zboru oblikujemo javno mnenje oziroma oblikujemo na
                  razpoloženje in na mišljenje ljudi. Ljudje na terenu so nekako razdvojeni, po eni
                  strani se bojijo sprememb. Mislim, da je v naravi vseh nas, da se sprememb bojimo.
                  Ta reforma lokalne samouprave je epohalna sprememba, ki mora priti tudi v zavest
                  vseh nas. Toda po drugi strani, so prav tako tudi ljudje v zadnjih dveh, treh
                  letih veliko pričakovali od te reforme, predvsem lokalne samouprave, ker so nekako
                  že razmišljali v dimenziji novih občin.</p>
               <p>Naša današnja odločitev bo tu naredila zarezo, odločili se bomo za neko
                  varianto.</p>
               <p>Sam plediram, da se ponovno sestanejo ali komisija ali pa kolegij Državnega zbora,
                  da morda najde še kakšno varianto, predvsem pa, da najde kombinacijo, ki bo
                  ustavna; prvič, ki bo ustavna in drugič, ki bo dobila v tem zboru čim večjo
                  podporo.</p>
               <p>Rad bi še na kratko repliciral na prejšnje nastopanje gospoda Školča, predvsem v
                  tem smislu glede umika paketa zakonodaje s področja državne uprave. Sam sem temu
                  sklepu, ki ga je na podlagi stališč kolegija predlagal predsednik Državnega zbora
                  nasprotoval in sem prepričan, da je tudi v proceduralnem smislu nenavaden, da tako
                  rečem, kajti brez razprave smo točke, ki so bile na dnevnem redu, umaknili z
                  dnevnega reda. Poudarjam, brez razprave! In ne nazadnje, zakaj smo jih umaknili?
                  Zato, ker so bile neusklajeno pripravljene, torej, ker niso bile dobro
                  pripravljene! Nekdo pa je pod temi zakoni podpisan! Torej tisti, ki je podpisan,
                  pa tudi nosi odgovornost, da smo v tako občutljivem času kot je reforma državne
                  uprave, dobili tako pomemben paket zakonodaje, ki ni usklajen. Jaz bi želel na to
                  opozoriti! Hvala lepa.</p>
            </sp>
            <sp xml:id="SDZ1-Redna-15-1992-12-06.sp19">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Potrču.</p>
            </sp>
            <sp xml:id="SDZ1-Redna-15-1992-12-06.sp20">
               <speaker>MIRAN POTRČ:</speaker>
               <p>Hvala lepa. Spoštovane kolegice in kolegi! V dosedanjih razgovorih sem večkrat
                  predlagal in opozoril, da bomo, ko bo govora o zakonu o lokalni samoupravi,
                  povezano tudi z ustavnim zakonom, morali pokazati več pripravljenosti, da povemo
                  vsak svoj pogled na način reševanja tega vprašanja in na prehod v novo lokalno
                  samoupravo in najbrž tudi več pripravljenosti za iskanje določenega kompromisa,
                  ker se bo drugače na tej točki stvari težko dalo razrešiti. Zato v osnovi z
                  gospodom Peršakom, da bi bilo prav iskati neke možnosti, soglašam.</p>
               <p>Rad bi nekaj svojih mnenj na problematiko, ki jo obravnavamo, povedal. Sem med
                  tistimi, ki menim, da je sedanji tekst, tako kot je predlagan, težko realizirati.
                  Zakaj? Zaradi tega, ker prvič predvideva, da bi morali izvesti vse referendume v
                  treh mesecih od uveljavitve zakona, se pravi, tu nekje pred koncem marca meseca.
                  Osebno menim, da je referendume do konca marca možno izvesti tam, kjer so sedaj že
                  tekle zelo intenzivne priprave za oblikovanje novih občin. Marsikje teh
                  intenzivnih priprav ni bilo, ker so enostavno čakali na zakonsko ureditev in ker
                  imajo še zelo različne poglede, kako naj bodo nove občine oblikovane predvsem z
                  vidika teritorija teh občin, predvsem pa nimajo nobenih strokovnih podlag, kaj bi
                  - ohranitev sedanje, ali delitev na dve, tri, ali še več, občin dejansko pomenilo!
                  Siliti z zakonom vse državljane Republike Slovenije, da se na referendumu
                  opredeljujejo, ne da bi bile kakršnekoli resne strokovne podlage narejene za
                  oblikovanje novih občin in za dobre in slabe posledice, ki jih bo taka odločitev
                  sprejela, je, po moje, slabo, ker se bomo kasneje, po letu - dveh, srečali s
                  situacijo, da bo vsak vprašal, zakaj smo se morali na hitro o nečem odločati, če
                  nismo vedeli za posledice te odločitve.</p>
               <p>Povrh tega bi rekel, da tudi če sprejmemo to rešitev in odmislimo, da bo v vseh
                  občinah težko opraviti referendume v tako kratkem roku, ne bo nobenih podlag,
                  zbori volivcev, po krajevnih skupnostih se morajo opraviti, predlog za območje
                  občine mora biti opravljen in referendum, vse do konca marca letošnjega leta.
                  Opozoril bi na to, da se bo tudi v tem primeru, s tistim rokom dvakrat po tri
                  mesece - tri mesece za zakon o določitvi območji in tri mesece za izvedbo volitve,
                  da se bodo volitve opravile najkasneje do jeseni, lahko tudi kaj prej, če bodo ti
                  roki pri nekaterih občinah nekaj krajši, in da bomo do podaljšanja mandata
                  sedanjim občinskim skupščinam, za maksimum pol leta, do tega itak prišli.</p>
               <p>Pri tem bi opozoril še na eno stvar: v zakonu imamo predviden rok šestih mesecev
                  za premoženjsko bilanco, se pravi, že po konstituiranju novih občin gre 6 mesecev
                  za premoženjsko bilanco. Težko si predstavljam kako bo predpremoženjsko bilanco
                  katerakoli novo konstituirana občina pripravila svoj proračun. Namreč,
                  predpostavka tega proračuna bo, da bo, glede na tu in tam različne poglede o
                  vprašanju premoženja - jaz govorim, ko rečem <q>"tu in tam"</q> zelo zelo optimistično,
                  mislim, da bo teh različnih pogledov <stage>(da ne rečem sporov)</stage> kar
                  nekaj, bodo pač proračuni vključevali eno premoženje dvakrat, trikrat, ali
                  petkrat, ali vsaj del tega premoženja, ker nekdo bo rekel <q>"mi moramo iz prejšnje
                  občine dobiti petino"</q>, oni bodo pa rekli <q>"ta stavba, to zemljišče, karkoli leži
                  pri nas, nima nobenega smisla"</q>; nekdo bo rekel <q>"mi smo z referendumi združevali v
                  te in te objekte skupaj in imamo zato v nekem času pravico dobiti nazaj"</q>, drugi bo
                  rekel <q>"to je bilo včasih, ker je bila to ena stara občina, zdaj pa začenjamo jovo
                  na novo"</q> in bo vsak imel tisto, kar bo nov teritorij predpostavljal.</p>
               <p>Vse to mi govori za opredelitev, da je sedaj predlagana rešitev nerealna in sem
                  zelo blizu tistih, ker mislim, da če bi jo sprejeli, da bi naredili škodo. V tem
                  smislu naj mi gospod Bučar dovoli, da ima njegovo razmišljanje o manipulaciji tudi
                  neko šibko točko. Namreč, na dveh koncih ima šibko točko; da bi tudi ta rešitev
                  pomenila podaljšanje, res sicer za pol leta, ampak podaljšanje za pol leta; on pa
                  pravi, da je vsaka druga rešitev je neustavna zato, ker pomeni neko podaljšanje,
                  tudi ta ga pomeni. Drugo. Bojim se, da bi nekaj manipulacije v tej prvi rešitvi,
                  ki je zdaj v zakonu, lahko bilo, ampak tokrat res manipulacija z ljudmi; ker bi
                  nepripravljeni morali iti na referendume in bi bili nepripravljeni, če bi se
                  odločili želimo ohraniti sedanjo občino in marsikje nepripravljeni, če bi rekli,
                  <q>"ne, želimo jo na drugačen način v nekem drugem zaokroženem teritoriju
                  oblikovati"</q>.</p>
               <p>Najboljše bi gotovo bile določene čiste rešitve, ki bi pomenile, da se za vse
                  državljane omogoči nek realen rok za resen razmislek kdaj in na kak način se
                  pripravijo programi in kdaj in na kak način se sprejme odločitev. Da bi to vse
                  lahko izvedli, vključno s premoženjsko bilanco, bojim se, da je rok enega leta
                  minimalen, verjetno bi moral biti celo daljši. To gotovo z vidika nadaljnjega
                  obstoja sedanji občin je problem, vendar dajmo oceniti, ali je ta problem večji,
                  ali manjši z vidika tehtnega razmisleka za bodočnost, ko naj bi ta odločitev nekaj
                  časa veljala. Mislim, da je boljše, da ljudje lahko razmislijo, eventualno tudi
                  leto dni, da je potem ta odločitev zavestno sprejeta in velja, kot da morajo te
                  odločitve biti sprejete zelo na hitro.</p>
               <p>Vsi ti kompromisi, ki so sedaj predlagani, pa predpostavljajo tudi željo, da bi ob
                  času, ki naj bi ga večini državljanov dali, omogočil tistim, ki če nekaj let na
                  oblikovanju svoje občine delajo, da to v hitrejšem času storijo. In kar mene
                  osebno zadeva, sem jaz na takšen kompromis pripravljen. Imel bo za posledico, da
                  bomo imeli pač različno situacijo, vendar mislim, da je še vedno bolje, da takšna
                  različna situacija je, kot da od vseh v kratkem času takšno odločitev zahtevamo.
                  To je tisti približni predlog, ki je s prvo podpisanim gospodom Školčem predlagan,
                  podpisali pa so ga tudi poslanci iz nekaterih drugih strank, ki res ni čist, ampak
                  rešuje pač tisto realno situacijo, v kateri smo, v kateri vsi ocenjujemo, da na
                  <q>"vrat in na nos"</q> vse izvesti najbrž nima smisla. Tistim, ki pa so že trdno
                  odločeni, ne glede na to, ali so vse razmislili ali ne, pa naj se takšna možnost
                  da.</p>
               <p>Na koncu bi rad spregovoril samo še o dveh stvareh. Mislim, da bo treba, ko se
                  bomo odločali o tem, zelo temeljito pogledati tudi zakon o volitvah. Pri zakonu o
                  volitvah imamo nekatere roke, ki po mojem, če bi bil sprejet takšen kot je,
                  dodatno argumentirajo, da tega spomladi najbrž ni mogoče izvesti. V zakonu o
                  volitvah piše, da bi volitve v nove občine - prve volitve - morali biti opravljene
                  v času, ki zahteva najmanj 15 do 60 dni pred prenehanjem mandata, se pravi
                  najkasneje 15. marca in razpisane bi morale biti najmanj dva meseca pred izvedbo,
                  to se pravi 15. januarja. Če to sprejmemo, potem je vsa razprava o tistih mesecih
                  do konca aprila, ko naj bi opravili referendume, brezpotrebne, ker takrat moremo
                  imeti že volitve in razpis že 15. januarja in tako je ta stvar neusklajena, da ne
                  govorim o nekaterih drugih rokih.</p>
               <p>Zadnje. Potrebno bo na vsak način rešiti vprašanje časa od prenehanja mandata do
                  konstituiranja novih občin, ali dovolitev novih občinskih svetov v sedanjih ali
                  novih občinah. Sedaj vemo, da bo vmes poteklo nekaj mesecev. Kdo bo to? Ali bodo
                  to stare občinske skupščine, ali ne? Nekaj bo potrebno rešiti. Rešiti to na ta
                  način, da dobi vsa pooblastila izvršni svet je po mojem nesprejemljivo. Postaviti
                  še eno vprašanje na referendumu, ko imamo že območja občine, način volitev,
                  število članov občinskega sveta, sedaj pa še vprašanje podaljšanja mandata.
                  Mislim, da bi se o tem vprašanju morali odločati z izvedbo zakona ali z ustavnim
                  zakonom, ne pa z referendumom. Razen tega, čim več vprašanj dajemo na referendum,
                  tem več možnosti je, da tudi kakšna referendumska odločitev ne bo sprejeta pa bomo
                  morali potem referendume ponavljati, ali pa enostavno rešitve ne bomo imeli. Zato
                  mislim, da gre za takšen kompleks vprašanj, ki so medsebojno povezana in precej
                  nedomišljena in bi bilo ne samo iz političnega interesa, ampak tudi z vidika
                  praktične izvedbe jih le še razmisliti. Bojim se, da tisti, ki želijo na vsak
                  način prikazati, da je vse, kar ne pomeni realizacijo takoj v naslednjih mesecih,
                  neko zlonamerno zavlačevanje, ne razmišljajo dovolj, da je poleg tega lahko tudi
                  kaj racionalne želje napraviti reformo samouprave učinkovito, dosledno izpeljano,
                  da tukaj gre za projekt, ki mora biti zamišljen, ne pa da gre za neko spontano
                  aktivnost, katere rezultat bo takšen ali drugačen. Hvala.</p>
            </sp>
            <sp xml:id="SDZ1-Redna-15-1992-12-06.sp21">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Bučar.</p>
            </sp>
            <sp xml:id="SDZ1-Redna-15-1992-12-06.sp22">
               <speaker>DR. FRANCE BUČAR:</speaker>
               <p>Hvala lepa. Čisto na kratko. Gre predvsem za to, da se odločimo, ali delamo
                  kompromise z ustavo, ali ne? Jaz še enkrat poudarjam, ustavo lahko spremenimo, če
                  hočemo, imate dovolj večine. Dajmo stvari delati v skladu z ustavo in ne sedaj iti
                  na to, ali naredimo malo kompromisa, malo bomo spoštovali ustavo - malo je ne
                  bomo! Dajmo se dogovoriti. Zato predlagam oziroma podpiram predlog gospoda
                  Peršaka, če je mogoče, da se predstavniki klubov ali predsedniki klubov dogovorijo
                  o stvareh in potem naredimo iz tistega jasen vozni red, kako bomo stvari speljali.
                  Ne pa iti malo tako - malo tako! Da bi pa čisto vse stvari morali že vnaprej in do
                  kraja izdelati, je po mojem popolnoma jasno. Pri vsaki reformi greš tudi nekoliko
                  v riziko. Če bi se pridružil vašemu stališču, recimo, da je potrebno tudi
                  premoženjske odnose rešiti, potem lahko kar <q>"naredimo križ"</q>, ker ne bomo nikoli s
                  temi stvarmi gotovi. Ne bi želel biti polemičen. Poglejte, recimo potem se tudi iz
                  Jugoslavije ne bi mogli izločiti, ker še sedaj nimamo urejene premoženjske bilance
                  z ostalimi republikami. Torej v tem smislu delati paralele, hočem reči, vseh
                  stvari ni mogoče vnaprej urediti, potrebno je potegniti poteze. Na drugi strani,
                  jaz se strinjam z vami, da ni mogoče do aprila izvesti volitev, to je popolnoma
                  jasno. Ampak, če se dogovorimo prvič; za roke, kako stvari speljati in drugič; če
                  se odločimo, da gremo na volitve v nove občine, te temeljne stvari se je treba
                  odločiti, če se za te stvari odločimo, bomo lahko našli nek sporazumem predlog,
                  kako stvar izpeljati. Če pa tega predloga ni, če nismo za to, da bi dejansko
                  izvedli ustavo, to je pa druga stvar. Potem se postavlja vprašanje, kdaj in kako
                  jo zamenjati. Dokler pristajamo na tako ustavo kot je, potem se je treba
                  sporazumeti samo o voznem redu. Nič drugega. Hvala lepa.</p>
            </sp>
            <sp xml:id="SDZ1-Redna-15-1992-12-06.sp23">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj ima repliko.</p>
            </sp>
            <sp xml:id="SDZ1-Redna-15-1992-12-06.sp24">
               <speaker>ŽARKO PREGELJ:</speaker>
               <p>Spoštovani! Repliko imam na izvajanje gospoda Potrča, predvsem na njegov pomislek,
                  da je bilanca, ki jo je potrebno opraviti, se pravi premoženjska bilanca sedanjih
                  občin, ki bi se delila na več manjših občin, da je to tisto, kar lahko resno zavre
                  proces lokalne samouprave oziroma, da je to tisto, kar je še neznanka, bi lahko
                  temu njegovemu izvajanju pritrdil, da je treba to opraviti, bi ga pa vprašal: kdo
                  naj to opravi? Kdo je tisti, ki zastopa določeni interes? Namreč, ni tukaj
                  državljan oziroma volivec kot posameznik tisti, ki bo to zadevo reševal, ampak je
                  to lahko tisti subjekt, ki mu bomo rekli: lokalna samouprava. Dokler te lokalne
                  skupnosti ne bo, tudi ne bodo možni pogovori o razrešitvi premoženjskih
                  bilanc.</p>
               <p>Zato sem prepričan, da je edina prava pot taka, tudi glede na to, da že tri leta
                  obstajajo obširne razprave po krajevnih skupnostih in po sedanjih občinah o tem,
                  kako se na novo reorganizirati, da je pač potrebno v najkrajšem času priti do
                  odločitve, tako kot ustava predvideva. Se pravi, z referendumu določiti območje
                  novih občin in z zakonom ustanoviti novo občino, ki bo potem, šele takrat imela
                  tisto legitimnost, ki jo daje ustava, to je samoupravna lokalna skupnost. V
                  kolikor bi izvedli volitve v sedanje občine, bi naredili protiustavno dejanje
                  proti smislu 139. člena ustave, saj bi namreč volili v občine, ki so lokalna
                  državna uprava. To so sedanje občine. Nove občine ne bodo vedno lokalna državna
                  uprava. Lahko bodo v določenih zadevah tisto, kar bodo izbrale in kar bo nekako v
                  smislu tega zakona, ki ga sprejemamo te dni, pač možno prenesti na lokalno
                  samoupravo.</p>
               <p>Tako, da za mene je edini pravi način, da se referendumsko določijo subjekti, ki
                  bodo potem lahko izvedli to premoženjsko delitev. Hvala.</p>
            </sp>
            <sp xml:id="SDZ1-Redna-15-1992-12-06.sp25">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ali je replika? Prosim, gospod Sušek.</p>
            </sp>
            <sp xml:id="SDZ1-Redna-15-1992-12-06.sp26">
               <speaker>MAKS SUŠEK:</speaker>
               <p>Dal bi repliko na izvajanje gospoda Preglja predvsem v tej zvezi, razmišljanja
                  okoli tega, volitve v stare občine, da pri tem nikakor ni mišljeno, mislim, da nam
                  je to jasno, da ne gre dejansko za stare občine v sedanjem smislu, ampak gre to
                  bolj za teritorialni princip. Vsebina se spreminja za teritorialni princip.
                  Vsebina se začenja spreminjati in to vemo vsi. Problem je ravno v tem, da pri tej
                  spremembi nastopajo velike težave, da ni možno v določenem roku speljati kompleks
                  vsebinsko in teritorialno. In ta kompromis kot tak ima ravno željo, da bi začeli s
                  to lokalno spremembo kot tako, vendar na vsebinski način. Torej, čisto praktično
                  gledano. Mi bi začeli že izvajati nove intence na osnovi novega volilnega sistema,
                  z novim volilnim sistemom bi mi že izvedli volitve kot take in dali potem štart za
                  preoblikovanje občin teritorialno kot tako. Torej, ne gre zdaj v tem primeru - še
                  enkrat polemiziram z gospodom Pregljom - da ne gre tu za restavracijo starih
                  občin, ampak, da smo vsi enotni, da gre za spremembo.</p>
               <p>Vsebinsko na vsak način, z začetkom sedanjih teritorijev kot takšnih samih in
                  pozneje recimo časovno tudi dajmo čas, da lahko na kvaliteten način dejansko
                  preoblikujemo občine tako, kot to ljudje želijo.</p>
            </sp>
            <sp xml:id="SDZ1-Redna-15-1992-12-06.sp27">
               <speaker>PODPREDSEDNIK VLADIMIR TOPLER :</speaker>
               <p>Hvala lepa. Repliko ima gospod Pregelj, potem ima besedo še gospod Rupel, potem pa
                  bomo razpravo prekinili in bomo imeli sestanek z vodji poslanskih skupin in nato
                  razpravo naprej.</p>
            </sp>
            <sp xml:id="SDZ1-Redna-15-1992-12-06.sp28">
               <speaker>ŽARKO PREGELJ:</speaker>
               <p>Gospod Sušek, vi pač po mojem mnenju trdite, da država oz. popravljam se, da bodo
                  volivci volili stečajnega upravitelja. Jaz mislim, da ne morejo voliti stečajnega
                  upravitelja. Stečajnega upravitelja pač ponavadi določi pristojni organ, če je to
                  problem.</p>
               <p>Edini način, da premostimo to težavo, ki pač časovno zdaj ne bo sovpadala, ker ni
                  možno volitev opraviti do maja meseca, je, da na teh referendumih za nova območja
                  občin, ljudi vprašamo, a še zaupajo sedanji občinski skupščini, da jih vodi v tem
                  prehodnem obdobju in dajo mandat do konca leta, v tistem času se pa lahko izvedejo
                  tudi nove volitve. V kolikor volivci tega zaupanja ne izrazijo, je kakor normalno.
                  Občinska uprava kot del državne uprave dela svoje delo naprej in je direktno
                  podrejena ustreznemu ministrstvu in s tem je problem rešen.</p>
               <p>Prosim, izhajajmo iz tega, kar dejansko zdaj je. Občinska uprava je zdaj državna
                  uprava na lokalni ravni in nič drugega ni kot to. Ne se zdaj skrivati za nek
                  samoupravni privid, ki nam je mogoče v preteklosti dajal vtis, da je to lokalna
                  samouprava, če smo pa zdaj postavili lokalno samoupravo v ustavi bistveno drugače.
                  To je ta bistvena razlika. Hvala.</p>
            </sp>
            <sp xml:id="SDZ1-Redna-15-1992-12-06.sp29">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo ima gospod dr. Dimitrij Rupel, prosim.</p>
            </sp>
            <sp xml:id="SDZ1-Redna-15-1992-12-06.sp30">
               <speaker>DR. DIMITRIJ RUPEL:</speaker>
               <p>Spoštovani gospod predsedujoči, spoštovane kolegice in kolegi! Tako kot v mnogih
                  drugih parlamentih, je tudi v našem parlamentu po mojem bistveno vprašanje,
                  vprašanje volitev. Tu gre za lokalne volitve.</p>
               <p>Jaz mislim, da je to bistveno kardinalno vprašanje, okoli katerega bi se bilo
                  treba odločiti. Torej jaz osebno bom za to, da se izvedejo volitve spomladi leta
                  1994, kakorkoli že. Zdi se mi bistveno, da so volitve v začetku oz. pomladi 1994.
                  Zdaj pa bi rad to analiziral oz. možnosti povedal.</p>
               <p>Ustavno je, če prav razumem oz. zakonito in ustavno je</p>
               <p>1. da bi bile volitve aprila 1994, to je zakonita in ustavna zahteva oz.
                  rešitev;</p>
               <p>2. ustavno je, da se izvede lokalna samouprava. To je ustavna zahteva in zakonita
                  zahteva. Da se izvede torej volitve v nove občine aprila 1994. To se mi zdi
                  ustavna in čista in jasna rešitev. Zdaj pa, po razpravi danes tukaj v zboru vidim,
                  in tudi sicer po pogovorih s kolegi vidim, da tega ne bo mogoče izvesti. Če tega
                  ni mogoče izvesti, namreč volitve v nove občine spomladi 1994 leta, če tega ni
                  mogoče izvesti, potem je ustavna oz. zakonita rešitev težava in to je prej prof.
                  Bučar povedal.</p>
               <p>Jaz mislim, da mora ta zbor priti do neke odločitve. Nič ne pomaga, ampak se bo
                  moral odločiti. Treba je ugotoviti voljo tega Državnega zbora in jaz mislim, da
                  bistvena točka, ko se mora ta Državni zbor odločati, je vprašanje volitev. Kakšna
                  je volja tega zbora? Jaz mislim, da imamo na razpolago dve rešitve oz. dve
                  izbiri:</p>
               <p>1. da se izvede lokalna samouprava in se z volitvami počakati. Medtem naj bi po
                  enem predlogu funkcionirali izvršni svet itn., jaz mislim, torej jaz osebno za to
                  nisem, da se podaljša mandat obstoječim skupščinam itn., slišali smo, da so s tem
                  velike težave.</p>
               <p>Druga izbira je, da so volitve aprila 1994 v stare občine in da se lokalna
                  samouprava uvaja postopoma. Jaz mislim, da se mora ta Državni zbor odločiti med
                  tema dvema izbirama, med tema dvema točkama, da se izvede lokalna samouprava in se
                  z volitvami počaka, ali da se izvedejo volitve in se lokalna samouprava izvaja
                  postopoma. Jaz mislim, da je potrebna odločitev. Kompromis, ki je mogoč, jaz
                  mislim, da ne more pomeniti hibrida starih in novih občin. Jaz nasprotujem
                  predlogu, ki uvaja hibrid starih in novih občin. Jaz mislim, da to ne bo šlo iz
                  razlogov, o katerih so kolegi že govorili.</p>
               <p>Torej še enkrat, sprašujem, kakšna je odločitev tega Državnega zbora glede dveh
                  točk, ki sem jih navedel. To se pravi, da se počaka z volitvami in da se izvaja
                  lokalna samouprava. In drugič, ali se gre na volitve 1994 v stare občine. Hvala
                  lepa.</p>
            </sp>
            <sp xml:id="SDZ1-Redna-15-1992-12-06.sp31">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Peršak, prosim.</p>
            </sp>
            <sp xml:id="SDZ1-Redna-15-1992-12-06.sp32">
               <speaker>ANTON PERŠAK:</speaker>
               <p>To ni sedaj prava replika, je bolj predlog in pomislek. Jaz mislim, da smo mi čas
                  za normalno razpravo v Državnem zboru o tej temi zamudili. Da bi mi prišli po
                  normalnem postopku, z nekim tehtanjem individualnih predlogov in potem odločanja
                  itd. do neke rešitve, ki bi dobila v tem Državnem zboru in po mojem mora imeti
                  takorekoč zelo veliko stopnjo večine, je zamujeno. Zato, ker je do volitev
                  dejansko 4 mesece, 4 mesece in pol. Kakor koli že, volitve aprila morajo biti. Do
                  takrat je pač tako.</p>
               <p>Zato jaz predlagam še enkrat, da čimprej naredimo ta sestanek in da na ta sestanek
                  seveda gremo vsi z zavestjo, da ne bo nobeden od nas realiziral svojega projekta v
                  celoti. Tudi najbrž tri četrtine ne. Če gremo s to zavestjo na ta sestanek, potem
                  ima ta sestanek smisel. Če s to zavestjo na ta sestanek ne gremo, potem nima
                  smisla. Potem se pač preglasujmo, potem bo pač z voljo, z argumentom moči v
                  številu glasov nekdo zmagal. Ampak ta stvar bo seveda s tem bistveno ogrožena. To
                  nam mora biti jasno. Zato mislim, da nadaljnje razprave, jaz ne bi rad sedaj da bi
                  jo komur koli preprečevali. Razprava, tako kot sedaj teče, po mojem nima več
                  smisla. Tako razpravo bi morali imeti lani ob tem času, ali pa najkasneje letos
                  spomladi. Predlagam, če je možen ta sestanek vodij klubov, če se mi tam, po moje
                  zelo hitro vidimo, da je pripravljenost, da pridemo do nekega kompromisa. Če je ta
                  možnost dana je, če ne pa jaz ne vidim več smisla, da se še tudi sam osebno pa še
                  kdo tukaj nekaj trudi. Pač pa naj stvar teče, kakor bo tekla.</p>
            </sp>
            <sp xml:id="SDZ1-Redna-15-1992-12-06.sp33">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Ribičič, jaz bi dal sestanek. Ali imate še razpravo? Prosim,
                  izvolite. Jaz sem že prej povedal, ker ni bilo nobenega prijavljenega, bi imeli
                  razpravo. Prosim.</p>
            </sp>
            <sp xml:id="SDZ1-Redna-15-1992-12-06.sp34">
               <speaker>DR. CIRIL RIBIČIČ:</speaker>
               <p>Spoštovani, se opravičujem! Ampak tukaj so bile razgrnjene sedaj v bistvu karte
                  možnosti, pa bi rad o tem nekaj povedal. Imamo predlog gospoda Jagodnika, ki
                  predlaga volitve v občinske svete in župane v dosedanjih občinah, potem 13 mesecev
                  časa do izvedbe referendumov, in če potem štejemo, da bi bilo treba po mojem
                  mnenju še kakšnega pol leta, bi torej pol leta pozneje bile pa volitve. Namreč
                  zakon predvideva, da se volitve razpišejo čez 3 mesece, so najkasneje 3 mesece po
                  tem, ko zakon določi območja občin, določi pa jih seveda na podlagi referendumskih
                  rezultatov. Prednost te rešitve je bila po moje premalo poudarjena v sedanjih
                  razpravah.</p>
               <p>Po eni strani se je pokazalo, da ni realna kakšna druga pot, zlasti ne ta pot, da
                  bi bile volitve že v novih občinah, vsaj ne zgodaj. Drugič se je pokazalo, da je
                  tisti del zakona, ki bi ga uveljavili s temi volitvami spomladi v dosedanjih
                  občinah tisti, ki je najmanj sporen med ljudmi, ki dobiva največ aplavza, največ
                  podpore. Gre za uveljavitev občinskih svetov, izvolitev županov, gre za ukinitev
                  trodomnih skupščin, izvršnih svetov in gre za poenostavitev in pocenitev delovanja
                  dosedanjih občin in to je absolutno naletelo na zelo dober odmev. To so morda
                  glavne prednosti tega predloga, pa še podaljševati ni treba mandata, ni treba
                  spremembe ustavnega zakona itd.</p>
               <p>Drugi predlog, ki je sedaj tukaj ponujen, je v bistvu hibrid, proti kateremu je
                  dr. Rupel govoril sedaj tukaj, pred menoj. Je hibrid, ki bi na nek način tudi
                  omogočal, da pride do političnega soočanja in prepričevanja na terenu. Dalo bi se
                  v neki občini, kjer bi hoteli izvesti volitve v dosedanjo občino, stvar porušiti,
                  če bi en del te občine zahteval takoj preobrazbo in tukaj bi prišlo pač do
                  političnega soočanja, proti kateremu jaz v načelu nisem, ampak zdi se mi, da bi
                  lokalno samoupravo učinkovitejše uveljavljali, če bi bilo soglasje političnih
                  strank.</p>
               <p>Iz tega, kar sem povedal, je jasno, da se jaz nagibam k temu, da bi morali izvesti
                  volitve v dosedanjih občinah, pa potem dati na razpolago, po mojem in po oceni
                  strokovne skupine zelo kratek čas za realizacijo, ker teh trinajst mesecev je zelo
                  kratek čas za nekih šest, sedem faz, ki jih je treba opraviti pred
                  referendumom.</p>
               <p>Vendar pa, kljub temu pa, da sem pristaš te rešitve sem se zavzemal za to, da se
                  išče kompromis. Rad bi opozoril, gospod Peršak ni želel stopiti v, ali pa ni mogel
                  stopiti v skupino, ki bi usklajevala in ki bi poiskala te stvari pred kratkim
                  časom.</p>
               <p>Gospod Janez Podobnik je bil v tej skupini, pa nismo uspeli najti skupnega jezika
                  pri rešitvi, ampak z gospodom Puklom in prej usklajeno tudi z gospodom Suškom, sem
                  predlagal neko rešitev, ki pomeni pravzaprav to drugo verzijo, o kateri je govoril
                  dr. Rupel. To je podaljšanje mandata za eno leto, se pravi volitve bi bile v nove
                  občine. Nastajale bi te nove občine zelo intenzivno, ker bi imeli podaljšanje
                  mandata samo eno leto in celo s predlogom, da bi že v začetku leta 1995, morda že
                  januarja, bile volitve. Nekaj časa bi pa bilo za rezervo, za vsak slučaj, če pride
                  do takšnih ali drugačnih zapletov, do katerih bo gotovo prihajalo.</p>
               <p>Tako, da imamo pravzaprav pred sabo vse tri variante. Dve, ki bi bili čisti in
                  ena, ki je hibrid. Se pravi, volitve v dosedanje občine in trinajst mesecev za
                  referendume. Volitve v nove občine, seveda po odložitvi enega leta, v katerem bi
                  bila uvedena lokalna samouprava. Hibridna rešitev, pri kateri opozarjam, da ima
                  morda tudi to slabo stran, da zahteva podaljšanje mandata in vzporedno ob pripravi
                  in sprejemu ustavnega zakona.</p>
               <p>Namreč, opozoril bi na pravna stališča, da podaljševanje mandata z navadnim
                  zakonom je zelo sporno, če ne obstojijo neke posebne, pravzaprav izredne razmere.
                  Ampak seveda, če se dogovorimo za to hibridno rešitev, bo možno tudi to
                  uveljaviti. Jaz se bom  zavzel za eno od teh sprememb, ker mislim, da najslabše
                  zatiskanje oči bi bilo, če ostanemo pri tem, kar sedaj pišče. Mislim, da je gospod
                  Potrč zelo dobro pojasnil, da ni možno realizirati tega, kar piše sedaj v 97.
                  členu. Ne zato, ker ne bi bilo možno čez noč pripraviti referendumov, to se da
                  vsiliti ljudem, da bi morali hitro odločati, ampak potem je treba sprejeti zakon o
                  oblikovanju novih občin in potem rabimo kar precej časa od tega zakona do volitev
                  in to se ne da izvesti tako na hitro.</p>
               <p>No, s tem sem poskusil pač povedati, da imamo izdelane različne pristope in imamo
                  tukaj še četrti pristop, ki pravi: spomladi referendumi in z referendumi
                  podaljševanje mandata. Dobro, jaz za ta pristop nisem. Mislim, da vnaša novo
                  komplikacijo, sem pa za to, da se resno prouči tudi ta možnost, ki računa na nek
                  način, da bi lahko bili zgodaj referendumi v vseh občinah in da bi isto časno te
                  referendume uporabljali za podaljševanje mandata. Jaz mislim, da s tem
                  podaljšujemo to proceduro in jaz v bistvu sem za ta predlog, ki ga je tukaj dal
                  dr. Rupel, da se med dvema relativno čistima rešitvama odločimo ali rešitev
                  volitev v dosedanje občine in določitev roka do kdaj mora biti uvedena nova
                  lokalna samouprava, ali pospešena uvedba lokalne samouprave z enoletnim
                  podaljšanjem in določitvijo roka lokalnih volitev. Hvala lepa.</p>
            </sp>
            <sp xml:id="SDZ1-Redna-15-1992-12-06.sp35">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Pregelj.</p>
            </sp>
            <sp xml:id="SDZ1-Redna-15-1992-12-06.sp36">
               <speaker>ŽARKO PREGELJ:</speaker>
               <p>Spoštovani! Ta prva varianta, tista, ki govori o volitvah v sedanje občine, ne
                  more biti najbolj čista, ker je umazana že v svoji osnovi, saj nima ustavne
                  podlage. Dajmo enkrat si to razjasniti! Vi greste enostavno kot <q>"valjar"</q> čez to
                  dejstvo. Pokažite mi, kje piše v ustavi, da je možno voliti lokalno samoupravo v
                  sedanjih občinah, ki so v bistvu lokalna državna uprava. Pokažite mi ta člen, ne
                  boste ga našli.</p>
               <p>Edina možnost, da se lahko ta vaša najbolj čista varianta izvede, je, da se pred
                  tem naredi referendum, na katerem se vpraša sedanje občane, ali želijo volitve v
                  sedanjo občino ali v kakšno drugo - novo, in če želijo v novo, bodo pač pripisali
                  tisto občino, ki jo želijo, sicer bodo rekli, da želimo volitve v staro občino, s
                  tem pomeni, da so se odločili o območju svoje lokalne samouprave in se volitve
                  izvedejo. To je edini kompromis, ki bi vaši varianti dal legitimnost v smislu
                  ustave. Vse ostalo je sprenevedanje.</p>
            </sp>
            <sp xml:id="SDZ1-Redna-15-1992-12-06.sp37">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Jaz<gap n=".."/> ja, ali je še replika? Izgleda, da ne bomo imeli sestanka.
                  Prosim, gospod Mozetič in potem gospod Thaler.</p>
            </sp>
            <sp xml:id="SDZ1-Redna-15-1992-12-06.sp38">
               <speaker>MIROSLAV MOZETIČ:</speaker>
               <p>Ne bo replika, bo par besed tudi o tem hibridu, ki je tukaj pred vami, pred nami.
                  Morda je res hibrid, ali ne? Ampak v bistvu je to poskus, kar je bilo večkrat
                  povedano to, da se pogovarjamo in mislim, da je zelo uspešno, ker se danes že dve
                  uri pogovarjamo o tem hibridu, tako da se bomo verjetno še dve uri. Po pogovorih
                  in tudi po usklajevanjih upam, da bomo prišli tudi do ene prave rešitve, ki ne bo
                  hibridna.</p>
               <p>Navsezadnje mi smo se vseskozi zavzemali za to,vsaj jaz osebno sem res prepričan
                  in danes so tudi vsi tisti razpravljalci, ki pravijo, da je možno izpeljati
                  volitve aprila, nanizali veliko problemov, ki kažejo na to, da je to morda zelo
                  težko izvedljivo, ker jaz mislim tudi sam, da je zelo težko izvedljivo do aprila
                  vse to izpeljati, smo se v prvi vrsti nagibali k temu, da se podaljšajo
                  mandati.</p>
               <p>Za našo skupino tudi ni sprejemljivo, da bi volili aprila v stari občini. To mora
                  biti jasno, da se podaljšajo mandati. V kolikor pridemo do tega, da se podaljšajo
                  mandati do konca leta ali pa po eni varianti za eno leto, to pomeni do aprila
                  naslednjega leta in do takrat izpeljemo vse te postopke za nove občine in potem
                  volitve v nove občine, ni vprašanje. Vendar tudi v tistem predlogu je en hibrid in
                  zato verjetno ni prišlo do dogovora v tistem predlogu, ker tam piše, da se
                  podaljšajo mandati oziroma tako, da se pa ne podaljšajo mandati v tistih občinah,
                  ki pa ne delajo - kjer skupščine trenutno ne delajo, tako da bomo prišli približno
                  do istega ali pa še slabšega, kot je tukaj predlagano.</p>
               <p>V tem hibridu je pa predlagano v bistvu, da se ljudi vpraša. Vsaj toliko smo pa
                  tudi sami zahtevali. Ljudje naj se odločijo. Zdaj, pri pogovorih lahko pridemo
                  tudi do tega, da naj se tudi tam izvede referendum, kjer se ljudje odločijo, da ne
                  želijo spremembo.</p>
               <p>Navsezadnje, če se o tem pogovarjamo, je tudi to možno. Mi je pa jasno, čeprav sem
                  zagovarjal stališče, da podaljšanje mandatov bi bilo tudi z navadnim zakonom,
                  vendar podlegel sem moči argumentov, da je treba ustavni zakon, se strinjam, da je
                  treba podaljšati, če hočemo to sprejeti tudi mandat, v tem primeru z ustavnim
                  zakonom. Ne vidim pa nikjer te bojazni, da bi se v tem kazala potreba po spremembi
                  ustave. To pa res v tem ne vidim.</p>
               <p>Tako, da bom še enkrat ponovil. Mi smo v prvi vrsti tudi, če se da dogovoriti, za
                  podaljšanje mandatov, ampak čisto podaljšanje mandatov v vseh občinah in pa
                  narediti reorganizacijo v nove občine in speljati volitve v nove občine, drugače
                  se pa pogovarjajmo o tem ali pa o kakšnem drugem hibridu in najdimo najbolj
                  ustrezno rešitev. Hvala lepa.</p>
            </sp>
            <sp xml:id="SDZ1-Redna-15-1992-12-06.sp39">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Thalerju, prosim.</p>
            </sp>
            <sp xml:id="SDZ1-Redna-15-1992-12-06.sp40">
               <speaker>ZORAN THALER:</speaker>
               <p>Hvala lepa, gospod predsedujoči. Spoštovane kolegice in kolegi! Občutek sem imel,
                  da se je z nastopom gospoda Rupla začela racionalna razprava o dejanskih
                  problemih, pred katerimi smo, sedaj pa bi rad radiral na nestrpno izvajanje
                  gospoda Pregla.</p>
               <p>Mi se danes odločamo po mojem trdnem prepričanju med fantastiko in realizmom. Na
                  eni strani imamo ljudi, ki so zavezani velikemu eksperimentu, ki so si ga
                  zamislili že z ustavo, na drugi strani imamo gola dejstva, da smo danes 6.
                  decembra, da je konec leta približno v treh tednih in da se mandatna zakonodajna
                  doba sedanjih skupščin izteče aprila. Za mene je bistveno, da se v tej situaciji
                  racionalno odločimo. In ko poslušamo ljudi v občinah, v krajevnih skupnostih, ko
                  hodimo po teh posvetih, ko vidimo ta mnenja, je eno jasno, ti ljudje niso na
                  strani tega velikega eksperimenta. Pravijo, ustavite konje, dajmo se v miru
                  pogovoriti in izvedimo to reformo v letu, dveh od sedaj naprej. Ne pa, da zaradi
                  idej tega velikega eksperimenta skačemo v bazen, v katerem zaenkrat še ni vode.
                  Predlagam, da se naredi ta sestanek in da se v tej situaciji najde racionalna
                  rešitev in da tisti, ki so zagovorniki tega velikega eksperimenta, pokažejo voljo
                  za kompromis. Ne pa da tisti, ki smo na strani racionalnosti in ugotovitve
                  dejanskega stanja, ki je tako kot je, da ves čas ponujamo ta kompromis. Po mojem,
                  še to bi rad povedal, je možno in logično, da se spoštuje štiriletno mandatno
                  obdobje, da se ne podaljšuje mandatov zaradi raznoraznih razlogov tudi opravilne
                  nesposobnosti mnogih skupščin, da se izvedejo volitve, ker to ljudje pričakujejo,
                  oni so volili za štiri leta in, da se obenem paralelno pospešeno dela na reformi
                  lokalne samouprave. Ne bi pa rad, da sodelujem na nek način pri ponovni hitri
                  izvedbi v narekovaju rečeno <q>"zakona o združenem delu"</q>. Hvala lepa.</p>
            </sp>
            <sp xml:id="SDZ1-Redna-15-1992-12-06.sp41">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Zagožen, potem gospod Geržina. Jaz še enkrat bi
                  prosil, da se razprava razvija po sestanku naprej, mislim, da za ta sestanek bilo
                  bolje, da bi bil čimprej, zato prosim, da razpravljate tudi po sestanku. Prosim
                  gospod Zagožen.</p>
            </sp>
            <sp xml:id="SDZ1-Redna-15-1992-12-06.sp42">
               <speaker>DR. FRANC ZAGOŽEN:</speaker>
               <p>Spoštovani zbor, jaz bi gospoda Thalerja prosil, da ne govori o velikem
                  eksperimentu z velikimi začetnicami. Jaz tudi nisem prijatelj tega, tako tudi
                  nisem bil nikoli prijatelj kakih velikih bratov in podobno. Gre čisto enostavno za
                  izvedbo reforme lokalne samouprav, o čemer smo se odločili že pred dvema letoma,
                  torej brez teh velikih besed z velikimi začetnicami.</p>
            </sp>
            <sp xml:id="SDZ1-Redna-15-1992-12-06.sp43">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Geržina.</p>
            </sp>
            <sp xml:id="SDZ1-Redna-15-1992-12-06.sp44">
               <speaker>MIROSLAV GERŽINA:</speaker>
               <p>Hvala lepa, gospod predsedujoči. Spoštovani! Tukaj imam časopis Sobotna branja, ki
                  govori o samoupravi v take detajle da, če si ga tisti pogledajo, ki so govorili,
                  da še nič ni urejeno, da je vse v megli, da moramo še čakati itd, mislim, da jim
                  bo kar precej jasno. Namreč, v enem in tudi v Poročevalcu točno je že določeno,
                  kateri deli sedanjih občin so se že praktično odločili, da bodo imeli nove občine.
                  Tukaj ni kaj skrivati. Poglejte, oproščam se kolegom v parlamentu in vsej
                  slovenski javnosti, ampak izrekel bom dve grdi besedi, pripravljamo se k temu, kar
                  smo z ustavo, z referendumom si zadali <q>"kot bolan srat"</q>, nikamor se nam nič ne
                  mudi, vse izgovore iščemo, da še ni pripravljeno, da še ni določeno od katerega bo
                  kaj, mislim, da je gospod Bučar lepo rekel: <q>"Tudi še sedaj bi bili v Jugoslaviji z
                  eno nogo vklenjeni, če se ne bi odločili, da gremo."</q>, in da tudi v tem primeru ni
                  nobene skrbi, da to ne bo tako. Ljudje so odločeni in ne vem, zakaj je treba to
                  zadevo odlagati dve leti, tri leta, dajmo odložiti, prosim, lepo za deset let, da
                  bo vse predpisov napisano, pa bo spet zastarelo, pa bomo dodali še pet let.</p>
               <p>Poglejte, mislim, da je bilo govorjenja dovolj, dve leti intenzivno, doktorji,
                  eksperti so se s tem ukvarjali, tukaj so napisani v predlogu tega zakona. Osnova
                  je bila, bom rekel grdo, prediskutirana, se pravi, pogovarjali smo se. Sedanje
                  občine, ne nazadnje vas moram spomniti, kolegice in kolegi, so praktično v razsulu
                  in tudi tu nekateri in moram tu izraziti namreč, za kaj se gre. Spraševali ste
                  tisti, ki ste po občinah spraševali in rekli, taki in taki odgovori so. Koga ste
                  spraševali? Ali so bili zbori občanov? Pogovarjali ste se z vodilnimi strukturami
                  v občinskih skupščinah in nekateri so tudi za to, da bi take kot so, ostale, niste
                  se pa pogovarjali z občani. Občani si želijo, da se država uredi, tudi ta država,
                  v kratkem s 1.1.1994, mislim, da bo vsa država praktično šla ne vem kam. Ne vem,
                  kam bo sedaj šla in to lahko še dve leti podaljšamo, da ne bomo vedeli, kdo je
                  državna uprava, kako, kje bo državna uprava, kaj bo samouprava, kaj bodo te
                  občine, v katere bi še enkrat volili, kajti to bo dejansko velika zmeda.</p>
               <p>Sam sem za to, da se referendum izvede do aprila 1994 in da se, če je res
                  potrebno, to pa se strinjam s tistimi, ki ste govorili, da se moramo dogovoriti,
                  da se dogovori, če se do konca 1994. leta ne da vse urediti, da začnejo občine
                  delovati po novem, pa naj se do aprila 1995. Mislim, ta zadeva je spremenljiva in
                  zato polagam na srce tistim, ki se boste pogovarjali, da se tako, kot je bilo že
                  rečeno, resno o tem pogovorite, da sprejmemo en sklep, da ne bomo izpadli spet
                  pred slovensko javnostjo, da se v tem parlamentu ne moremo prav nič dogovoriti.
                  Hvala lepa.</p>
            </sp>
            <sp xml:id="SDZ1-Redna-15-1992-12-06.sp45">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Ribičič.</p>
            </sp>
            <sp xml:id="SDZ1-Redna-15-1992-12-06.sp46">
               <speaker>DR. CIRIL RIBIČIČ:</speaker>
               <p>Spoštovani! Najprej bi rekel, da tisti, ki so bili manj vključeni v te dosedanje
                  razprave, jih očitno bolje razumejo, mislim na dr. Rupla in gospoda Thalerja in
                  mogoče ne bi škodilo nekaj svežih moči pri tem usklajevanju. Nekateri, ki smo dalj
                  časa vključeni v to, se zelo oklepajo nekaterih svojih predpostavk, čeprav te
                  nimajo več realne podlage. Recimo tako, kot je nastopil gospod Pregelj z
                  diskvalifikacijo drugačnega stališča, da ni mogoče, da je protiustavno, da je
                  nesprejemljivo itd. na ta način se seveda kompromis ne išče. Kompromis se išče na
                  ta način, da se poskuša vzeti prednosti ene in druge rešitve.</p>
               <p>Drugo, kar bi vas rad opozoril, je to, da dobro zadnja televizijska anketa, gotovo
                  je to potrebno še preveriti, ampak tisti, ki smo bili na terenu in ne samo z
                  občinskimi strukturami, ampak z ljudmi na zborih - jaz sem bil zadnje pol let
                  približno štiridesetkrat na takšnih razgovori,h smo ugotovili, da upada neka
                  zagnanost za oblikovanje novih manjših občin. Ta trenutek ni na višku. Tisti, ki
                  misli, da bi hotel izkoristiti nek val se moti. Ta val bo potrebno ustvariti. Če
                  hočemo dobiti, nove občine potem ne pretiravati s hitenjem. To je dobronamerno
                  opozorila in se lahko o njem pogovarjamo ponovno čez nekaj mesecev. Situacija v
                  zadnjim mesecih ni takšna, kot je bila pred pol leta. Danes se vse bolj govori o
                  tem, da je treba ohranjati dosedanje občine, tudi tam, kjer to nikakor ni
                  upravičeno in z vidika kriterijev in z vidika zasnove in usmeritve tega zakona.
                  Tako, da jaz nisem prepričan, da bi hitenje tukaj šlo v korist.</p>
               <p>Tukaj so bili omenjeni doktorji, najbrž je bilo mišljeno na spoštljiv način
                  govoriti o stroki, ki se angažira in, ki precej obupava nad nami, ko se ne moremo
                  odločiti. Kdo se ne more odločiti? Izvolite kolegi iz poslanske skupine SKD imate
                  na, izbiro, da odločite. Imate takšno večino, da lahko onemogočite sprejem
                  ustavnega zakona v eni ali v drugi smeri in imate pred sabo možne odločitve.</p>
               <p>Že dolgo časa čakamo od vas odgovor na vprašanje, ali v dosedanjih občinah z
                  določenim rokom, ali podaljšanje mandata? Te stvari so strokovno pripravljene in
                  jih je možno braniti, vendar se morate odločiti, ali ste za to varianto. Sedaj sem
                  slišal pač enega od vas, da meni, da bi to bila neka možna rešitev do aprila leta
                  1995, kar pomeni enoletno podaljšanje mandata. Moram reči, da strokovnjaki pri tem
                  odkimavajo z glavo. Moram reči, če boste tamle vprašali mag. Vlaja in člane
                  njegove strokovne skupine, da meni, da je ta rok prekratek in da je v tako kratkih
                  rokih izredno težko možno to izvesti. Strokovnjaki menijo, da je dveletni rok po
                  volitvah v dosedanje občine tisto, kar zahteva zelo intenzivno politično aktivnost
                  pri realizaciji tega zakona. Kar zadeva mene, ne bi podpisal neke stvari, za
                  katero mislim, da se ne da izvesti in jaz sem pripravljen prevzemati odgovornost
                  in se angažirati pri tem, da bi potem, če bi za eno leto podaljšali mandat to tudi
                  izvedli po svojih močeh bi k temu skušal prispevati, čeprav bodo zapleti veliki.
                  Seveda je pa predpogoj, da se za to odločimo tukaj relativno enotno, to se pravi,
                  vse poslanske skupine ali pa vsaj večina poslanskih skupin. Hvala lepa.</p>
            </sp>
            <sp xml:id="SDZ1-Redna-15-1992-12-06.sp47">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Mozetič, potem pa gospod Pregelj.</p>
            </sp>
            <sp xml:id="SDZ1-Redna-15-1992-12-06.sp48">
               <speaker>MIROSLAV MOZETIČ:</speaker>
               <p>Hvala lepa kolegice in kolegi! Ne vem, zakaj nas je sedaj gospod Ribičič izzval.
                  Jaz mislim, da smo dali odgovore tudi na tiste njegove ponudbe oziroma na njegove
                  predloge smo dali dovolj jasne odgovore, vendar od tam naprej ni prihajalo do
                  kakšnih resnih pogovorov. Me pa veseli, da je rekel, da je to v naših rokah, to
                  pomeni, da smo zelo močni, čeprav jaz mislim, da ni ravno tako. Kar zadeva tisti
                  predlog, ki je bil dan, da se podaljša mandat, smo odgovorili na tisto pobudo.
                  Imeli smo določene pomisleke, vendar na tiste pomisleke je bilo tako zelo z levo
                  roko odgovorjeno in se je nadaljevalo naprej z lastnim stališčem, za katerega se
                  pa povsem tako, kot je predlagano, naša skupina ne ogreva. Tukaj je treba biti
                  dovolj jasen. Podaljšanje mandata - smo povedali, da smo za to. Govorilo se je o
                  dveh datumih. Mi smo predlagali enega, bil je predlagan drugi. Nismo se pa potem
                  naprej usklajevali. V tem delu mi ni bila zadeva čisto jasna.</p>
            </sp>
            <sp xml:id="SDZ1-Redna-15-1992-12-06.sp49">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Redna-15-1992-12-06.sp50">
               <speaker>ŽARKO PREGELJ:</speaker>
               <p>Spoštovani! Replika na izvajanje gospoda Ribičiča. V 3. členu, v drugem odstavku
                  ustave piše: V Sloveniji ima oblast ljudstvo. Državljanke in državljani ga
                  izvršujejo neposredno in z volitvami po načelu delitve oblasti na zakonodajno,
                  izvršilno in sodno. Torej, oblast se izvršuje neposredno in z volitvami.
                  Neposredna oblika izvrševanja oblasti je vsekakor referendum. V kolikor pristajate
                  na to temeljno odločitev demokracije v tej državi, torej, da pri tistih zadevah,
                  za katere je v ustavi predvidena preveritev volje ljudstva, potem je pogovor
                  možen, sicer pogovor ni možen, gospod Ribičič. Prosim, izjasnite se na to temo. Mi
                  ne zahtevamo ničesar drugega, kot da se, preden karkoli naredimo, vpraša ljudstvo,
                  ali želijo sedanje občine, ali želijo drugačne občine. Potem so možne variante,
                  kdaj volitve, kako volitve, ali bo vmes podaljšanje mandatov, ali ne bo in tako
                  naprej. Bistvena je ta odločitev. V kolikor menite, da je možna, prosim, zdaj se
                  izjasnite. Se pravi, naše stališče je, da je treba na referendumu volivce
                  vprašati, kaj želijo. Če pristanete na temeljno načelo demokracije v tej državi,
                  potem se lahko pogovarjamo, sicer se ne bomo več pogovarjali. Hvala.</p>
            </sp>
            <sp xml:id="SDZ1-Redna-15-1992-12-06.sp51">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Mozetič, potem gospod Ribičič in gospod Jagodnik.
                  Izgleda, da bomo imeli odmor in sestanek z vodji poslanskih skupin ob 14. uri.</p>
            </sp>
            <sp xml:id="SDZ1-Redna-15-1992-12-06.sp52">
               <speaker>MIROSLAV MOZETIČ:</speaker>
               <p>Se oproščam, jaz bom nadaljeval prejšnjo, sinoči so me <q>"parklji"</q> preganjali, tako
                  da sem malo raztresen. Postavil bi vprašanje. Prej je bilo rečeno, da strokovnjaki
                  odkimavajo. Postavljam tem strokovnjakom vprašanje, do kdaj so sposobni to zadevo
                  pripraviti. Dve leti in več že delajo, pa še zdaj ni nič narejeno.</p>
            </sp>
            <sp xml:id="SDZ1-Redna-15-1992-12-06.sp53">
               <speaker>PODPREDSEDNIK VLADIMIR TOPLER:</speaker>
               <p>Gospod Ribičič, prosim.</p>
            </sp>
            <sp xml:id="SDZ1-Redna-15-1992-12-06.sp54">
               <speaker>DR. CIRIL RIBIČIČ:</speaker>
               <p>To je lepo, da je gospod Mozetič dobil besedo pred menoj, ker bom lahko še na to
                  odgovoril. Mislim, da gre za skrajno nekorektno opozorilo. Strokovnjaki so pred
                  dvemi leti pripravili svoj koncept, mi politiki v parlamentarnem zboru se pa ne
                  moremo odločiti kako in kaj, in to obešati nazaj stroki, je skrajno nekorektno in
                  tudi zgodovinsko gledano popolnoma netočno.</p>
               <p>To, kar je gospod Pregelj govoril. Samo to pripombo sem dal, da nima smisla
                  diskvalificirati nasprotna stališča. Mislim, da je njihovo stališče zanimivo,
                  načelno sprejemljivo, vprašanje pa, če je racionalno, kajti terja predhoden
                  referendum. Ta referendum mora biti do aprila. Dvomim, da smo mi do aprila
                  sposobni izvesti referendume o oblikovanju novih občin, kar bi pomenilo, da mora
                  ta referendum biti posebej samo zaradi tega, da se odločamo o podaljšanju mandata.
                  Zakaj ne raje ta mandat izkoristiti in podaljšati mandat, kot klicati volivce na
                  volišča zato, da se odločajo, ali bodo podaljšali mandat, ali ne. Koliko to stane,
                  lahko navedem v številkah. Če gre za enokrožne volitve, referendum stane približno
                  toliko, kot lokalne volitve, vsaj državo, čeprav stranke nekaj več stanejo lokalne
                  volitve.</p>
               <p>Oglasil sem se, da odgovorim gospodu Mozetiču. Prvo, kar je nesporazum, tisto, kar
                  sem predlagal kot podaljšanje za eno leto, ni moje lastno stališče. Ne vem
                  kolikokrat naj povem, da moje stališče je stališče, ki se pokriva s stališčem v
                  Združeni listi in v LDS. To je stališče - mirno izvoliti občinske svete in župane
                  v dosedanjih občinah in dati dovolj časa za preobrazbo v nove občine. To je moje
                  lastno stališče. Trudil sem se iskati, ker je bilo vaše stališče nasprotno. Vaše
                  stališče je bilo, ki ste ga tudi v tem zboru izglasovali 30. julija z večino
                  glasov, naj vas na to spomnim, izvesti volitve v nove občine, takoj ko poteče
                  mandat, aprila. To se izvesti ne da. Jaz iščem vmesno rešitev in našel sem jo z
                  enoletnim podaljšanjem mandata, pod pogojem, da bi v tem letu delale občinske
                  skupščine v enem zboru, da se razveljavijo tisti mandati, ki jih ni možno več
                  obnoviti in da ne velja to podaljšanje za tiste občine, za tiste občinske
                  skupščine, ki ne funkcionirajo. Na vse te tri stvari sem dobil z vaše strani
                  pripombo. Vaš predlog je bil, da je podaljšanje samo do konca leta, kar je s
                  strokovnega vidika vprašljivo; da ne bi zdaj širše razlagal, ampak v krajšem času
                  kot enoletno podaljšanje mandata, je to težko izvesti.</p>
               <p>Druga vaša pripomba je bila, da mora to veljati za vse občine. Jaz sem vprašal
                  kolege v LDS in v Združeni listi, ki ne pristajajo na podaljšanje mandata, če bi
                  veljalo samo za ene občine. Tukaj gre zopet za tisto razpravo o hibridu. In tretja
                  pripomba je bila, da se to naredi z navadnim zakonom. Meni je prav žal, ampak z
                  navadnim zakonom ne gre, razen, če gre za izredne razmere.</p>
               <p>To so bile tri glavne pripombe. Niso bile zavrnjene z levo roko, poleg tega ni šlo
                  za neko mojo lastno stališče, pri katerem bi 100% vztrajal, ampak gre za kompromis
                  med dvemi skrajnimi stališči, ki sta bili v tem zboru zastopani in je kot takšen
                  sprejemljiv, ali pa ga je treba zavrniti. In tam, kjer je razlika med nami
                  najmanjša, se pravi, če sedaj prav ugotavljam po vaših reakcijah, da ne vztrajate
                  pri navadnem zakonu, je vaše stališče, da je treba izvesti volitve do konca leta.
                  Jaz sem za to, da se zavežemo, da so volitve januarja 1995, samo nisem pa za to,
                  da ne bi imeli tam še rezerve dva, tri mesece. Če sem dobro gospoda Geržina
                  razumel, je on tudi za to, da je to skrajni rok; april 1995. leta. Seveda je pa
                  bistveno, ali lahko pridemo skupaj glede tega, komu se podaljšuje mandat? Ali
                  vsem, ali samo tistim, ki funkcionirajo? Hvala lepa.</p>
            </sp>
            <sp xml:id="SDZ1-Redna-15-1992-12-06.sp55">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko na repliko ima gospod Nace Polajnar, potem pa gospod
                  Jagodnik.</p>
            </sp>
            <sp xml:id="SDZ1-Redna-15-1992-12-06.sp56">
               <speaker>IGNAC POLAJNAR:</speaker>
               <p>Hvala gospod predsedujoči. Spoštovane poslanke in poslanci! Najprej mora biti
                  nekaj jasno, tudi gospodu Ribičiču moram odgovoriti vsaj tole! Bili smo edina
                  stranka, ki smo dali pisni odgovor na tisto ponudbo, tukaj je pa sedaj izzvenelo,
                  kot da smo mi dali pripombe kot najbolj nergači in najbolj nezadovoljni!
                  Oprostite, najbolj pošteni smo bili, ker smo prvi povedali! Če bi to vedeli, ne bi
                  dali tega, drugi so namreč stvar tiščali pod mizo in še sedaj ne vemo v bistvu, za
                  kaj se zavzemajo, mi smo pa jasno napisali. Tako, da moram tukaj našo poslansko
                  skupino braniti!</p>
               <p>Drugo vprašanje. O enoletnem podaljšanju mandata, kot vidite sedaj, je odprto in
                  tukaj se očitno lahko pogovarjamo oziroma se že pogovarjamo, samo res bi bilo
                  racionalno, da sedaj tukaj prekinemo in morda pogledamo, koliko lahko te stvari
                  peljemo naprej.</p>
               <p>Kar se pa tiče tega, da smo mi rekli, da ne gre deliti občin na dobre in slabe
                  fante, kot bi rekli nekoliko po kavbojsko, mislimo pa tudi resno, ker ni mogoče v
                  Državnem zboru določiti, katere občine so boljše, katere so slabše, katere so
                  bolj, katere manj legitimne. Mislim, da nam bodo občine to prvo zagotovo zelo
                  zamerile in bi otežili nadaljnje postopke pri izpeljavi lokalne samouprave. Zato
                  smo mi takrat to napisali! Lahko se pa o tem pogovarjamo naprej po tem in
                  pojasnjujemo, zakaj ti razlogi.                                              </p>
               <p>Še enkrat! Mi smo prvi jasno napisali in prosim, da se to vzame kot gesta dobre
                  volje in poštenosti, ne pa česa drugega! Hvala lepa.</p>
            </sp>
            <sp xml:id="SDZ1-Redna-15-1992-12-06.sp57">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospod Jagodnik.</p>
            </sp>
            <sp xml:id="SDZ1-Redna-15-1992-12-06.sp58">
               <speaker>JOŽE JAGODNIK:</speaker>
               <p>Gospod predsedujoči, takole bom rekel in morda malo presenetil! Če ni več nobene
                  replike, potem jaz od svoje replike odstopim!</p>
            </sp>
            <sp xml:id="SDZ1-Redna-15-1992-12-06.sp59">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Jaz bom pa s tem sejo prekinil, nadaljujemo jo čez pol ure. Vodje
                  poslanskih skupin prosim, da imamo takoj sestanek v sobi 217.</p>
            </sp>
            <stage type="time">(Seja je bila prekinjena ob 12.01 uri in se je nadaljevala ob 13.11
               uri.)</stage>
            <sp xml:id="SDZ1-Redna-15-1992-12-06.sp60">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice, spoštovani kolegi, prosim, da zasedete mesta in da
                  nadaljujemo s</p>
               <p>sejo.</p>
               <p>Prosim, da ugotovimo prisotnost v dvorani! <stage>(62 prisotnih.)</stage> Zbor je
                  sklepčen in lahko nadaljujemo z delom. Jaz bi prosil gospoda Peršaka, da poda
                  mnenje, ki je bilo izoblikovano na sestanku z vodji poslanskih skupin.</p>
            </sp>
            <sp xml:id="SDZ1-Redna-15-1992-12-06.sp61">
               <speaker>ANTON PERŠAK:</speaker>
               <p>Spoštovane poslanke in poslanci! Na sestanku vodij poslanskih skupin z vodstvom
                  parlamenta, sicer še nismo prišli do tistega zaključka, kot bi ga želeli, mislim
                  pa, da smo prišli do enega dogovora, ki lahko omogoči, da bi do tega zaključka
                  prišli, in sicer so se poleg teh, v narekovajih, da ne bo kdo užaljen <q>"hibridnih"</q>
                  variant, ki so dane z amandmaji in s splošno ocenjeno, da ta 97. člen tako, kot je
                  napisan, ni uresničljiv, izoblikovali nekako dve možnosti.</p>
               <p>Ena možnost je tiska, o kateri je bilo že govora - podaljšanje mandata, o roku bi
                  se bilo treba še dogovoriti, in druga možnost je neka, ki temelji na predpostavki,
                  da za funkcioniranje lokalne samouprave ni važno samo to, da se izvedejo
                  referendumi za območja novih občin, ampak je važno to, da pride do ločitve državne
                  uprave in samouprave, ampak obe možnosti je potrebno še natančneje izdelati in
                  potem, po našem mnenju priti do nekega relativno visoke stopnje političnega
                  soglasja med parlamentarnimi strankami. V ta namen je bilo zmenjeno, da neka
                  delovna skupina to pripravi, da se potem na tistem pogovoru, ki je bil že dvakrat
                  sklican, pa doslej ni uspel, le pridi do tega poskusa soglasja, ali s podaljšanjem
                  mandata ali za to drugo možnost in se potem v tretji obravnavi to na ustrezen
                  način gradi v ta zakon oziroma se sprejme - predlaga tudi, če bi bilo potrebno
                  podaljšanje mandata - ustrezni ustavni zakon, ker z navadnim zakonom tega ni
                  mogoče storiti.</p>
               <p>Da pa bi vse to omogočili, je pa potreben en manever, ki je sicer, mogoče na prvi
                  pogled komu izgleda malo nesimpatičen, ampak ga bom zdaj rekel jaz, cilj vendarle
                  na nek način posvečuje, to je, da danes sprejmemo in predlagamo mi, da se pač
                  sprejme ta amandma s prvo podpisanim gospodom Školčem, k 97. členu, da potem lahko
                  to gradimo v tretji obravnavi naprej.</p>
               <p>Skratka predlog vodij skupin, razen dveh, ki se s tem nista strinjala - Ljudska
                  stranka in Samostojna poslanska skupina - razen teh dveh, ostali vsi zagovarjamo
                  ta scenarij, da se zdaj izglasuje ta amandma in da se potem zgodi to, kar smo
                  rekli. Hvala.</p>
            </sp>
            <sp xml:id="SDZ1-Redna-15-1992-12-06.sp62">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Peršaku. Gospod Zagožen želi besedo, prosim.</p>
            </sp>
            <sp xml:id="SDZ1-Redna-15-1992-12-06.sp63">
               <speaker>DR. FRANC ZAGOŽEN:</speaker>
               <p>Spoštovani zbor! Če gre samo za to, da bi 97. člen amandmajsko spremenili zato, da
                  bi imeli po poslovniku možnost pri tretji obravnavi ga dokončno oblikovati, potem
                  ga je mogoče s takim ali drugačnim amandmajem.</p>
               <p>Naša poslanska skupina vlaga amandma, ki se glasi, da se 97. členu oziroma skupina
                  poslancev, da se 97. členu predloga zakona doda novi drugi odstavek, ki se glasi:
                  <q>"Na referendumih za določitev območij občin in mestnih občin se hkrati opravijo
                  referendumi za podaljšanje mandata sedanjim skupščinam občin do izvedbe volitev v
                  nove občine."</q></p>
               <p>Obrazložitev: Državni zbor bi lahko podaljšal mandat občinskim skupščinam le z
                  ustavnim zakonom. Volivci, ki so izvolili delegate občinske skupščine, lahko na
                  podlagi volilne pravice začasno podaljšajo mandat  istim delegatom, vendar samo za
                  obdobje, ko so z referendumom določena območja novih občin, volitve občinskih
                  svetov pa še niso opravljene. S tem bi, mislim, spoštovali tudi ustavo in skupaj z
                  drugim amandmajem, ki je vložen od skupine poslancev k 101. členu, bi imeli tudi
                  rešitev za tiste sedanje občine v prehodnem obdobju, kjer volivci na referendumu
                  ne bi podaljšali mandata.</p>
               <p>Gre za to, da izvršni sveti na podlagi odlokov, ki so sprejeti do konca mandata
                  sedanjih skupščin, potem opravljajo svojo funkcijo v prehodnem obdobju z
                  odgovornostjo do resornih ministrstev za posamezna področja.</p>
               <p>97. člen, če ga je potrebno spreminjati, je končno mogoče spremeniti popolnoma
                  nevsebinsko, če hočemo to poslovniško možnost obdržati za tretjo obravnavo, da se
                  dopolnjuje s kakršnimkoli redakcijskim amandmajem, ki vsebine 97. člena ne
                  spreminja. Nikakor se pa ne morem strinjati s tem, da je 97. člen neuresničljiv.
                  Pravi namreč samo, da se referendumi za določitev območij občin in mestnih občin,
                  ki se organizirajo po tem zakonu, izvedejo najkasneje pred potekom mandata
                  sedanjim občinskim skupščinam. To je izvedljivo in samo to je vsebina 97. člena.
                  Zato še vedno menim, da so vsi drugi manevri samo manevri, kako bi preprečili ali
                  vsaj za nedoločen čas podaljšali rok za reformo lokalne samouprave. Hvala.</p>
            </sp>
            <sp xml:id="SDZ1-Redna-15-1992-12-06.sp64">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Zagožnu. Ker ne želi nihče več besede, prehajamo na odločanje.
                  Prosim, gospod Podobnik.</p>
            </sp>
            <sp xml:id="SDZ1-Redna-15-1992-12-06.sp65">
               <speaker>JANEZ PODOBNIK:</speaker>
               <p>Spoštovani! Ne želim zavlačevati, imam samo vprašanje. Imam pred sabo amandma
                  oziroma dopolnilo, o katerem je bilo govorjeno, da naj bi bila nekakšna pot do
                  kompromisa v tretjem branju. Imam pa ta amandma v dveh izvedbah. V petek zvečer
                  smo ga dobili v roke, kjer je datum 31. marec 1995, potem pa imam podpisan
                  amandma, kjer je z roko nekdo številko pet spremenil v šest. To je zelo pomemben
                  poseg in ker so pod tem amandmajem podpisani poslanci, sprašujem, katera verzija
                  velja? Hvala lepa.</p>
            </sp>
            <sp xml:id="SDZ1-Redna-15-1992-12-06.sp66">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Školč bo odgovoril, prosim.</p>
            </sp>
            <sp xml:id="SDZ1-Redna-15-1992-12-06.sp67">
               <speaker>JOŽEF ŠKOLČ:</speaker>
               <p>Da ne bo nesporazumov, velja verzija 1996. Vsi so podpisali tako popravljen
                  amandma.</p>
            </sp>
            <sp xml:id="SDZ1-Redna-15-1992-12-06.sp68">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. S tem razpravo zaključujemo in prehajamo na odločanje.</p>
               <p>Najprej dajem na glasovanje amandma, ki ga je podpisala skupina desetih poslancev,
                  s prvo podpisanim Jožetom Školčem, ki se glasi tako: <q>"V občinah, kjer se občani na
                  zborih krajanov v krajevnih skupnostih skladno z zakonom o referendumu za
                  ustanovitev občin odločijo, da izvedejo referendume o oblikovanju novih občin do
                  31. marca 1994, se izvedejo volitve občinskih svetov in županov do 31. decembra
                  1994. V drugih občinah se izvedejo volitve aprila 1994, referendumi o oblikovanju
                  novih občin pa najkasneje do 31. marca 1996."</q> To je amandma, o katerem so dale
                  soglasje vse poslanske skupine, razen Samostojne poslanske skupine iz Slovenske
                  ljudske stranke. Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da je amandma sprejet. S tem sta ostala amandmaja brezpredmetna.
                  Vztrajate pri amandmaju? Amandma, ki ga je vložil gospod Jagodnik je nadomesten,
                  umika.</p>
               <p>Drugi amandma, ki ga predlaga skupina poslancev Slovenske ljudske stranke, doda se
                  drugi odstavek, ki se glasi: <q>"Na referendumih za določitev območij občin in
                  mestnih občin se hkrati opravi referendum za podaljšanje mandata sedanjim
                  skupščinam občin do izvedbe volitev v nove občine."</q> To je drugi odstavek.
                  Obrazložitev glasu. Gospod Zagožen.</p>
            </sp>
            <sp xml:id="SDZ1-Redna-15-1992-12-06.sp69">
               <speaker>DR. FRANC ZAGOŽEN:</speaker>
               <p>Spoštovani zbor! Tega amandmaja podpisani ne umikamo. Menimo, da seveda ni
                  brezpredmeten, ne glede na to, da je bil eden že sprejet. Poleg rešitev, ki so v
                  že sprejetem amandmaju, ponuja še eno in bi jo po našem mnenju bilo treba do
                  tretje obravnave tudi upoštevati. Zato bom glasoval za. V vsakem primeru bo v
                  tretji obravnavi mogoče člen še spreminjati. Hvala.</p>
            </sp>
            <sp xml:id="SDZ1-Redna-15-1992-12-06.sp70">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Zagožnu. Ugotovimo sklepčnost! <stage>(65
                  prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(37
                     poslancev.)</stage></p>
               <p>Ugotavljam, da amandma ni sprejet.</p>
               <p>Dajem na glasovanje 97. člen. Ugotovimo sklepčnost! <stage>(67
                  prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da je 97. člen sprejet.</p>
               <p>V razpravo dajem 98. člen in amandma k 98. členu skupine poslancev. Amandma
                  delovno telo, predlagatelj in Vlada ne podpira. Želi kdo besedo?
                     <stage>(Ne.)</stage> Prehajamo na odločanje. Prosim, da ugotovimo prisotnost!
                  Najprej bomo glasovali o amandmaju k 98. členu, to je, da se člen črta, drugi
                  odstavek. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(45
                     poslancev.)</stage></p>
               <p>Ugotavljam, da amandma ni sprejet in dajem na glasovanje 98. člen. Ugotovimo
                  sklepčnost! <stage>(62 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je člen sprejet.</p>
               <p>V razpravo dajem 99. člen in amandma k 99. členu, da se ta člen črta. Matično
                  delovno telo, predlagatelji zakona in predstavnik Vlade amandmaja ne podpirajo.
                  Ugotovimo sklepčnost! <stage>(64 prisotnih.)</stage></p>
               <p>Kdo je za sprejem amandmaja? <stage>(7 poslancev.)</stage> Je kdo proti?
                     <stage>(48 poslancev.)</stage></p>
               <p>Ugotavljam, da amandma ni sprejet.</p>
               <p>Na odločanje dajem 99. člen. Ugotovimo sklepčnost! <stage>(63
                  prisotnih.)</stage></p>
               <p>Prosim gospod Pregelj, obrazložitev glasu!</p>
            </sp>
            <sp xml:id="SDZ1-Redna-15-1992-12-06.sp71">
               <speaker>ŽARKO PREGELJ:</speaker>
               <p>Spoštovani! Glasoval bom proti temu členu. Ta člen namreč nekoliko skače iz
                  celotnega konteksta, uvaja se novi pojem <q>"polnoletni prebivalci"</q>, ne pa volivci.
                  Mislim, da gre za bistveno razliko, lahko bi celo uporabili pojem <q>"državljani"</q>.
                  Tukaj je očitno nekdo hotel, da o območjih mestnih četrti odločajo tudi tujci.
                  Hvala.</p>
            </sp>
            <sp xml:id="SDZ1-Redna-15-1992-12-06.sp72">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, da ponovno ugotovimo prisotnost! <stage>(63
                     prisotnih.)</stage></p>
               <p>Kdo je za sprejem 99. člena? <stage>(45 poslancev.)</stage> Je kdo proti?
                     <stage>(12 poslancev.)</stage></p>
               <p>Ugotavljam, da je 99. člen sprejet.</p>
               <p>Imamo še amandma k 101. členu. Doda se novi drugi odstavek, ki se glasi: <q>"Od
                  preteka mandata sedanji občinski skupščini do konstituiranja občinskih svetov po
                  tem zakonu, opravljajo tekoče posle izvršni sveti sedanjih občin. V upravnih
                  državnih zadevah so neposredno odgovorni za posamezna področja pristojnim
                  ministrstvom."</q></p>
               <p>Želi kdo razpravljati? Prosim, gospod Zagožen.</p>
            </sp>
            <sp xml:id="SDZ1-Redna-15-1992-12-06.sp73">
               <speaker>DR. FRANC ZAGOŽEN:</speaker>
               <p>Spoštovani zbor, če želimo 97. člen tega zakona oblikovati tako, da bi potem bil
                  zadosten konsenz tudi eventualno recimo za kakšen potreben ustavni zakon, če se v
                  nadaljnji razpravi tako pokaže, potem menim, da je treba spremeniti tudi 101. člen
                  z amandmajem, če ne zaradi drugega, pa iz tega razloga, da bo mogoče pri tretji
                  obravnavi 101. člen dokončno oblikovati in da ne bo že sedaj dokončno oblikovan.
                  Namreč, če ne bo sprejet noben amandma, potem je dokončno oblikovan in ga pri
                  tretji obravnavi ni mogoče več spreminjati.</p>
               <p>Predlagamo, da se doda nov drugi odstavek, ki se glasi: <q>"Od preteka mandata
                  sedanji občinski skupščini do konstituiranja občinskih svetov po tem zakonu,
                  opravljajo tekoče posle izvršni sveti sedanjih občin. V pravnih državnih zadevah
                  so neposredno odgovorni za posamezna področja pristojnim ministrstvom."</q></p>
               <p>Utemeljitev: V skladu s 100. členom sprejme Državni zbor zakon o ustanovitvi in
                  mejah novih občin v treh mesecih po referendumih o ustanovitvi občin, ki morajo
                  biti v skladu s 97. členom izvedeni najkasneje pred potekom mandata sedanjim
                  občinskim skupščinam. Takšna rešitev za 97. člen je, če sem prav razumel
                  podpisnike, še vedno odprta.</p>
               <p>Po 101. členu pa morajo občine v treh mesecih od uveljavitve zakona izvoliti
                  občinski oziroma mestni svet. Če upoštevajo samo skrajne roke, bi iz tega sledile,
                  da so novi občinski oziroma mestni sveti izvoljeni šele šest mesecev po prenehanju
                  mandata sedanjim občinskim skupščinam. V tem vmesnem obdobju pa je treba določiti
                  organ, ki bo vodil tekoče posle. To so lahko sedanji izvršni sveti občin.</p>
               <p>Zastavlja se vprašanje, ali v tem sorazmerno dolgem obdobju obstaja vodenje
                  občinskih zadev brez potrebne kontrole javnosti oziroma njihovih predstavnikov?
                  Ker pa sedanje občine v pretežni meri opravljajo državne upravne zadeve in jih je
                  treba v tem vmesnem obdobju postaviti pod nadzor pristojnih ministrstev, s katerih
                  področja opravljajo posamezno dejavnost.</p>
               <p>Kar se tiče opravljanja dejansko lokalnih oziroma komunalnih zadev, morajo Izvršni
                  sveti v tem času opravljati samo tiste zadeve, ki so utemeljene na že sprejetih
                  odlokih občinskih skupščin. Če bi se torej zgodilo, da bi imeli obdobje, ko
                  občinskih skupščin ne bi bilo, nekdo pač mora imeti pooblastilo za opravljanje
                  upravnih nalog in tudi za opravljanje tistih zadev lokalnega pomena, ki so
                  utemeljene na že sprejetih odlokih. Hvala.</p>
            </sp>
            <sp xml:id="SDZ1-Redna-15-1992-12-06.sp74">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Prehajamo na odločanje.
                  Najprej bomo glasovali o amandmaju k 101. členu, s prvim podpisanim gospodom
                  Francem Zagožnom.</p>
               <p>Ugotovimo sklepčnost! <stage>(71 prisotnih.)</stage></p>
               <p>Kdo je za amandmaja k 101. členu? <stage>(24 poslancev.)</stage> Je kdo proti?
                     <stage>(37 poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 101. člen. Ugotovimo sklepčnost! <stage>(65
                     prisotnih.)</stage></p>
               <p>Kdo je za sprejem 101. člena? <stage>(49 poslancev.)</stage> Je kdo proti?
                     <stage>(15 poslancev.)</stage></p>
               <p>Ugotavljam, da je 101. člen sprejet.</p>
               <p>S tem smo končali razpravo in glasovanje o členih, h katerim so bili vloženi
                  amandmaji in prehajamo na obravnavo ostalih členom, h katerim niso bili vloženi
                  amandmaji.</p>
               <p>Želi kdo besedo? <stage>(Ne.)</stage> Ker ne želi nihče besede, dajem vse ostale
                  člene, h katerim niso bili vloženi amandmaji, na glasovanje. Ugotovimo sklepčnost!
                     <stage>(67 prisotnih.)</stage></p>
               <p>Kdo je za? <stage>(60 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da so sprejeti vsi členi, h katerim niso bili vloženi amandmaji.</p>
               <p>Prehajamo na naslov zakona. Želi kdo razpravljati o naslovu zakona? Prosim, gospod
                  Pregelj.</p>
            </sp>
            <sp xml:id="SDZ1-Redna-15-1992-12-06.sp75">
               <speaker>ŽARKO PREGELJ:</speaker>
               <p>Spoštovani! Tak zakon, kot smo ga izglasovali z amandmaji, v bistvu zgolj spominja
                  še na zakon o lokalni samoupravi in osebno sem prepričan, da mu ta naslov
                  praktično ne ustreza, zato ne bom glasoval za takšen naslov. Hvala.</p>
            </sp>
            <sp xml:id="SDZ1-Redna-15-1992-12-06.sp76">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(66 prisotnih.)</stage></p>
               <p>Kdo je za sprejem takšnega naslova zakona? <stage>(51 poslancev.)</stage> Je kdo
                  proti? <stage>(13 poslancev.)</stage></p>
               <p>Ugotavljam, da je naslov zakona sprejet.</p>
               <p>Predlog zakona za tretjo obravnavo pripravi predlagatelj.</p>
               <p>Želi kdo o tem razpravljati? <stage>(Ne.)</stage> Ugotovimo sklepčnost! <stage>(63
                     prisotnih.)</stage></p>
               <p>Kdo je za takšen predlog sklepa, da zakon za tretjo obravnavo pripravi
                  predlagatelj? <stage>(48 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je predlog sklepa sprejet.</p>
               <p>Imamo še dodatne sklepe. Gospod Feri Horvat predlaga dodatni sklep: <q>"Vlada naj
                  pospeši pripravo in čimprej predloži Državnemu zboru v obravnavo predlog zakona o
                  sistemu financiranja javne porabe in predlog zakonodaje o pospeševanju
                  skladnejšega regionalnega razvoja."</q></p>
               <p>Takšen sklep dajem na glasovanje, ker nihče ne želi besede. Ugotovimo sklepčnost!
                     <stage>(65 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je predlog sklepa sprejet.</p>
               <p>Gospod Jožef Školč predlaga: <q>"Vlada naj do tretje obravnave predloga zakona o
                  lokalni samoupravi pripravi predlog zakona o položaju mesta Ljubljane kot glavnega
                  mesta Republike Slovenije, v kolikor je to potrebno."</q> Ugotovimo sklepčnost!
                     <stage>(65 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je sklep sprejet.</p>
               <p>Imamo sklep gospe Jane Primožič: <q>"Vlada naj do februarja 1994 pripravi in pošlje
                  Državnemu zboru v obravnavo zakon o financiranju javne porabe in zakon o finančni
                  izravnavi."</q> Ugotovimo sklepčnost! <stage>(62 prisotnih.)</stage></p>
               <p>Kdo je za? <stage>(55 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je sklep sprejet.</p>
               <p>S tem zaključujemo to točko dnevnega reda.</p>
               <p>Prehajamo na <title>5. TOČKO DNEVNEGA REDA: PREDLOG ZAKONA O LOKALNIH VOLITVAH -
                     DRUGA OBRAVNAVA</title>.</p>
               <p>Na podlagi podpisa desetih poslancev se najprej opravi splošna obravnava.</p>
               <p>Prosim gospod Potrč.</p>
            </sp>
            <sp xml:id="SDZ1-Redna-15-1992-12-06.sp77">
               <speaker>MIRAN POTRČ:</speaker>
               <p>Hvala lepa. Glede na razpravo in na odločanje o zakonu o lokalnih volitvah, deset
                  poslancev umika svojo zahtevo za splošno razpravo - o samoupravi umikamo zahtevo
                  za splošno razpravo o zakonu o volitvah. Hvala.</p>
            </sp>
            <sp xml:id="SDZ1-Redna-15-1992-12-06.sp78">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. To pomeni, da prehajamo na drugo obravnavo, tako kot je bilo prvotno
                  vloženo. Pregled amandmajev ste dobili na klop.</p>
               <p>Predlagam, da sprejmemo najprej proceduralni sklep, da skladno z zadnjo alineo
                  189. člena poslovnika glasujemo o vseh členih skupaj, razen tistih, h katerim so
                  vloženi amandmaji. Takšen sklep dajem na odločanje. Ugotovimo sklepčnost!
                     <stage>(59 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je sklep sprejet.</p>
               <p>Opozoril bi vas, da imate dva pregleda amandmajev. Eden ima sedem, eden ima devet
                  strani. Pravilni je tisti, ki ima devet strani.</p>
               <p>Bomo malo počakali, da se boste lahko vsi pripravili.</p>
               <p>Pravilni je tudi tisti s sedmimi stranmi, vendar ni popoln.</p>
               <p>V razpravo dajem 1. člen in amandma gospoda Antona Peršaka k 1. členu, ki ga odbor
                  podpira.</p>
               <p>Želi kdo besedo? <stage>(Ne.)</stage> Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Dajem na glasovanje 1. člen. Ugotovimo sklepčnost! <stage>(57
                  prisotnih.)</stage></p>
               <p>Kdo je za? <stage>(51 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>V razpravo dajem 2. člen in amandma k 2. členu, ki ga predlaga gospa Irena Oman.
                  Odbor se ni opredelil.</p>
               <p>Imamo pa še drug amandma, ki ga vlaga 10 poslancev. Prva je podpisana gospa Jana
                  Primožič.</p>
               <p>V 2. členu se črta beseda <q>"župani"</q>.</p>
               <p>Najprej dajem na odločanje amandma gospe Irene Oman k 2. členu.</p>
               <p>Prosim, gospod Thaler. Obrazložitev glasu.</p>
            </sp>
            <sp xml:id="SDZ1-Redna-15-1992-12-06.sp79">
               <speaker>ZORAN THALER:</speaker>
               <p>Hvala lepa. Če prav razumem v tej hitrici, sedaj glasujemo o neposrednih oziroma
                  posrednih volitvah županov v občinah. Rad bi povedal svoje načelno stališče, da
                  sem sam za neposredne volitve županov. Sodim, da slovenski volivci in volivke
                  želijo voliti župane v svojih občinah neposredno, direktno. Ker mi je bilo to
                  dolga desetletja krateno, ker so se tako odločili tudi pri ostalih funkcijah, kjer
                  je to mogoče. Recimo, naš predsednik države je voljen neposredno, čeprav ima
                  relativno omejene pristojnosti in ker sodim, da bo le tak župan lahko kvalitetno
                  opravljal svoje delo, ker mu bo neposredno dan mandat omogočal avtoriteto, da svoj
                  program tudi izvede.</p>
               <p>V kolikor bodo župani voljeni posredno, preko občinskih svetov, se bodo na žalost
                  pojavljale situacije, ki smo jim priča tudi sedaj, ko imamo župane, ki so izgubili
                  legitimnost v očeh svojih volivcev, vendar pa jim to ne pride do živega in ne
                  poznajo enega pravila politične kulture, da je v takem primeru potreben tudi
                  odstop.</p>
               <p>Sodim pa tudi, da smo o tem že sklepali pri prejšnjem zakonu, kjer smo opredelili,
                  v kakšnih občinah naj bi se volilo neposredno, v kakšnih pa posredno. Na nek način
                  mislim, da je tukaj potrebno ta amandma zavrniti, da zadeve ostanejo približno
                  konsistentne. Se pravi, glasoval bom proti amandmaju in predlagam, da župani
                  ostanejo v členu na način, da se jih da voliti neposredno. Hvala lepa.</p>
            </sp>
            <sp xml:id="SDZ1-Redna-15-1992-12-06.sp80">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Jana Primožič ima obrazložitev glasu.</p>
            </sp>
            <sp xml:id="SDZ1-Redna-15-1992-12-06.sp81">
               <speaker>JANA PRIMOŽIČ:</speaker>
               <p>Hvala lepa za besedo. Spoštovani gospod podpredsednik, poslanke in poslanci!</p>
               <p>V 42. členu zakona o lokalni samoupravi smo se v bistvu odločili, da župana volijo
                  polnoletni prebivalci na neposrednih tajnih volitvah v občinah, kjer šteje
                  občinski svet manj kot 12 članov, v ostalih pa se župana izvoli posredno. Zato je
                  tudi naš amandma v sicer zelo novem pregledu, z današnjega dne usmerjen v to smer,
                  da se črta beseda <q>"župani"</q> iz teh neposrednih volitev in se naknadno v drugih
                  poglavjih ta zadeva opredeli. Zato predlagam, da glede na odločitev pri zakonu o
                  lokalni samoupravi, da bo sistem konsistenten, podprete ta drugi amandma, kjer se
                  črta samo beseda <q>"župani"</q>. Hvala.</p>
            </sp>
            <sp xml:id="SDZ1-Redna-15-1992-12-06.sp82">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosimo, da ponovno ugotovimo prisotnost. Glasujemo k amandmaju k 2.
                  členu pod številka 1, ki ga predlaga gospa Irena Oman. Ugotovimo sklepčnost!
                     <stage>(60 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(39
                     poslancev.)</stage></p>
               <p>Ugotavljam, da amandma ni sprejet in dajem na glasovanje drugi amandma, ki ga ni v
                  pregledu in ga bom še enkrat prebral.</p>
               <p><q>"V drugem členu se črta beseda župani."</q> Prvo podpisana gospa Jana Primožič in
                  devet poslank in poslancev. Ugotovimo sklepčnost! <stage>(64
                  prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Dajem na glasovanje 2. člen. Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da je 2. člen sprejet</p>
               <p>Gospa Jana Primožič, ali je proceduralno?</p>
            </sp>
            <sp xml:id="SDZ1-Redna-15-1992-12-06.sp83">
               <speaker>JANA PRIMOŽIČ:</speaker>
               <p>Hvala lepa. V imenu poslanske skupine bi zaprosila za deset minut odmora v bistvu,
                  da nadaljujemo potem po odmoru. Hvala lepa.</p>
            </sp>
            <sp xml:id="SDZ1-Redna-15-1992-12-06.sp84">
               <speaker>PODPREDSEDNIK VLADIMIR TOPLER:</speaker>
               <p>Sejo prekinjam in jo nadaljujemo ob 16. uri. Vsem želim dober tek.</p>
            </sp>
            <stage type="time">(Seja je bila prekinjena ob 13.47 uri in se je nadaljevala ob 16.09
               uri.)</stage>
            <sp xml:id="SDZ1-Redna-15-1992-12-06.sp85">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje! Nadaljujemo s
                  15. sejo Državnega zbora Republike Slovenije. Dodatno obvestilo o zadržanosti. S
                  popoldanske seje se je opravičil gospod Zoran Thaler.</p>
               <p>Prosim, da ugotovimo prisotnost v dvorani. <stage>(62 poslank in
                     poslancev.)</stage> Ugotavljam, da je zbor sklepčen in lahko odloča.</p>
               <p>Nadaljujemo z zakonom o lokalnih volitvah. Po sprejetju 2. člena smo prejeli nov
                  amandma, o katerem bomo glasovali najprej. Nimate ga v pregledu. Amandma, ki
                  pravi, da se doda nov 2. a člen. Glede na to, da je poslanska skupina Slovenskih
                  krščanskih demokratov pred rednim odmorom predlagala še deset minut odmora,
                  predlagam, da slišimo, če želijo nastopiti, njihovo poročilo, če je to potrebno
                  oziroma, da obrazložijo ta 2. a člen, predem ga preberem sam. Gospa Jana Primožič,
                  prosim.</p>
            </sp>
            <sp xml:id="SDZ1-Redna-15-1992-12-06.sp86">
               <speaker>JANA PRIMOŽIČ:</speaker>
               <p>Hvala lepa. Lep popoldan vsem skupaj. Naša poslanska skupina je uskladila tako s
                  predlagatelji, kot z nekaterimi poslanskimi skupinami tudi to varianto, da bi
                  dodali nov 2.a člen, ki bi določal tudi to drugo možnost volitev župana. Zato
                  predlagam, da podprete ta zakon oziroma ta 2. a člen tako, da bo zakon
                  konsistenten z zakonom o lokalnih volitvah. Hvala lepa.</p>
            </sp>
            <sp xml:id="SDZ1-Redna-15-1992-12-06.sp87">
               <speaker>PODPREDSEDNIK DR. LEV KREFT:</speaker>
               <p>Hvala lepa. Amandma torej glasi takole, prosim, da prisluhnete. Doda se nov 2. a
                  člen, ki se glasi: <q>"Določba prejšnjega člena ne velja za volitve županov, ki se
                  volijo izmed članov občinskega sveta."</q> Amandma so podpisali Jana Primožič, Miro
                  Mozetič, Franc Černelič, Štefan Kociper, Jure Malovrh, Ignac Polajnar, Nada Skuk,
                  Benjamin Henigman, Ivan Oman in Miroslav Geržina.</p>
               <p>Želi kdo o tem amandmaju razpravljati? Ja, gospod Ignac Polajnar, potem pa še
                  gospod Janez Jančar.</p>
            </sp>
            <sp xml:id="SDZ1-Redna-15-1992-12-06.sp88">
               <speaker>IGNAC POLAJNAR:</speaker>
               <p>Hvala lepa. Glejte, tu gre na nek način za tehnično težavo, ki je nastala. Mi smo
                  v zakonu o lokalni samoupravi že opredelili, da imamo dve vrsti izvolitve županov.
                  Občine, ki so manjše, naj bi volile posredno. Občine, ki so večje, pa neposredno.
                  Zato gre, da bo pravno konsistentno, da že v teh splošnih določbah tudi ta možnost
                  ostaja odprta oziroma, da že tu pokažemo, da sta obe možnosti. Sicer bo potem
                  treba delati - ne vem, na kakšen način, to usklajevanje teh dveh zakonov, to se
                  pravi, zakona o lokalni samoupravi in pa zakona o volitvah v lokalne skupnosti. Za
                  to gre in zato bom seveda jaz za ta 2. a člen. Hvala lepa.</p>
            </sp>
            <sp xml:id="SDZ1-Redna-15-1992-12-06.sp89">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Jančar, izvolite.</p>
            </sp>
            <sp xml:id="SDZ1-Redna-15-1992-12-06.sp90">
               <speaker>JANEZ JANČAR:</speaker>
               <p>Jaz bom glasoval proti temu členu, ker sem bil že načelen in sem takrat pri zakonu
                   okrog lokalne samouprave nasprotoval takim <q>"kravjim kupčijam"</q> in bom tudi danes,
                  ker se mi zdi, da ne zaupamo svojim volivcev in tistim, ki odločajo, kdo naj bi
                  vodil te občinske svete oziroma kdo naj bi bil župan. Zato bom glasoval proti temu
                  2.a členu. Hvala lepa.</p>
            </sp>
            <sp xml:id="SDZ1-Redna-15-1992-12-06.sp91">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo sodelovati v razpravi? Prosim, gospod Jožef Školč,
                  izvolite.</p>
            </sp>
            <sp xml:id="SDZ1-Redna-15-1992-12-06.sp92">
               <speaker>JOŽEF ŠKOLČ:</speaker>
               <p>Hvala lepa. V tem pregledu je vloženo niz amandmajev, nekaj pa jih tudi ni v
                  pregledu, ki v bistvu napeljujejo na to, da je mogoče tudi s posrednimi volitvami
                  stvari peljati drugače. Jaz bom glasoval za ta amandma, ker sem podpisal k tistemu
                  delu amandmajev, ki se tičejo volitev županov, amandma, ki govori o tej rešitvi,
                  da je mogoče dopustiti v različno velikih občinah solucijo za neposredne, ali pa
                  za posredne volitve. Podpisal pa sem tudi amandma, ki garantira, da tam, kjer so
                  posredne volitve, da dejansko v bistvu dobi župan s tem, ko je izvoljen, tudi
                  večino v parlamentu. Tako, da mislim ta amandma podpreti.</p>
            </sp>
            <sp xml:id="SDZ1-Redna-15-1992-12-06.sp93">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da nihče in dajem amandma za nov 2.a
                  člen na glasovanje. Dovolite pa mi, da ga vseeno še enkrat preberem. Doda se nov
                  2.a člen, ki se glasi: <q>"Določba prejšnjega člena ne velja za volitve županov, ki
                  se volijo izmed članov občinskega sveta."</q> Ugotovimo sklepčnost! <stage>(64
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je ta amandma sprejet.</p>
               <p>Prehajamo k 9. členu. V pregledu imate amandmaje k 9. členu, in sicer so vloženi
                  trije. Ali gre za proceduralno, gospod Pregelj? Prosim, izvolite gospod Žarko
                  Pregelj.</p>
            </sp>
            <sp xml:id="SDZ1-Redna-15-1992-12-06.sp94">
               <speaker>ŽARKO PREGELJ:</speaker>
               <p><stage>(Ni proceduralno, ... nov amandma)</stage></p>
            </sp>
            <sp xml:id="SDZ1-Redna-15-1992-12-06.sp95">
               <speaker>PODPREDSEDNIK DR. LEV KREFT:</speaker>
               <p>Ga imam pred sabo. Bi ga prebral. <stage>(Vmesni odgovor gospoda Preglja: Ni
                     potrebno.)</stage> Prebral ga bom, pa dobite besedo v razpravi.</p>
               <p>Torej, v pregledu imate tri amandmaje. Dodatno pa smo k 9. členu prejeli tudi nov
                  amandma. Dovolite mi torej, da vas na te amandmaje opozorim.</p>
               <p>Prvi amandma k 9. členu - v prvem odstavku se črtajo besede <q>"po večinskem načelu
                  večinske volitve"</q>, ali drugi in tretji odstavek se črtata. Doda se nov drugi
                  odstavek, ki se glasi: <q>"Na nadomestnih volitvah se člani občinskega sveta volijo
                  po večinskem načelu večinske volitve."</q></p>
               <p>Predlagatelj je skupina poslancev s prvo podpisanim gospodom Ivanom Sisingerjem.
                  Imamo ga tudi v pregledu.</p>
               <p>Na strani 2 pod točko 2. Besedilo drugega in tretjega odstavka tega člena se
                  spremeni tako, da se glasi: <q>"V občini, ki ima manj kot štiri tisoč prebivalcev, se
                  člani občinskega sveta volijo po večinskem sistemu. V občini, ki ima več kot štiri
                  tisoč prebivalcev, se člane občinskega sveta volijo po proporcionalnem
                  sistemu."</q></p>
               <p>Predlagatelj je skupina poslancev s prvo podpisanim dr. Cirilom Ribičičem.</p>
               <p>Pod točko 3 - v drugem in tretjem odstavku 9. člena se črtata varianti.
                  Predlagatelji sta dve skupini poslancev. Pri prvi je prvopodpisani gospod Vitodrag
                  Pukl, pri drugi pa gospa Jana Primožič. Odbor to točko 3 podpira, medtem ko pri
                  ostalih nimamo mnenj.</p>
               <p>Dodatno pa je bil vložen naslednji amandma. Dopolnilo k 9. členu. Drugi in tretji
                  odstavek se nadomestita z novim odstavkom. Volilni sistem za člane občinskega
                  sveta in župana se določi s statutom občine.</p>
               <p>Amandma je oddala skupina enajstih poslancev, s prvo podpisanim gospodom Žaretom
                  Pregljem. Podpisani pa so še gospod: Janez Podobnik, Franc Zagožen, Marjan
                  Podobnik, Štefan Matuš, gospa Mihaela Logar, gospod Alojz Metelko, Zoran Madon,
                  gospa Metka Karner-Lukač, Marjan Stanič in Marijan Poljšak.</p>
               <p>O vseh teh štirih amandmajih in o členu odpiram razpravo.</p>
               <p>Kdo želi besedo, prosim? Prosim, gospod Anton Peršak, izvolite.</p>
            </sp>
            <sp xml:id="SDZ1-Redna-15-1992-12-06.sp96">
               <speaker>ANTON PERŠAK:</speaker>
               <p>Spoštovane poslanke in poslanci. Malo sem hendikepiran, ker dveh od teh štirih
                  amandmajev nimam. Ne vem, govori se o enem novem pregledu z današnjim datumom.
                  Tistega jaz nisem dobil. Jaz imam samo pregled z 2.12., v katerem sta samo dva
                  amandmaja. <stage>(Vmesni govor - se ne sliši.)</stage></p>
            </sp>
            <sp xml:id="SDZ1-Redna-15-1992-12-06.sp97">
               <speaker>PODPREDSEDNIK DR. LEV KREFT:</speaker>
               <p>Vsi smo prejeli pregled z 2.12. kot drugi pregled, ki ima devet strani.</p>
            </sp>
            <sp xml:id="SDZ1-Redna-15-1992-12-06.sp98">
               <speaker>ANTON PERŠAK:</speaker>
               <p>Jaz se opravičujem. Potem moram to še pogledati. Mislil sem, da imam dva identična
                  z 2.12.</p>
               <p>Na tega četrtega pa tudi nimam, ker ga tudi ostali najbrž nimajo. Vsekakor bi pa
                  rad povedal naslednje.</p>
               <p>Nisem za to, da bi imeli v lokalni samoupravi zgolj večinske volitve - če sem prav
                  razumel se en amandma zavzema za to, ker sem pač zagovornik tega, da ni dobro s
                  sistemom volitev siliti v polarizacijo, v bipolarni politični sistem v Sloveniji.
                  To je en razlog.</p>
               <p>Drugi razlog - v principu zagovarjam proporcionalne volitve, lahko z določenimi
                  modelitetami, s tem, da mislim, da v najmanjših zasedbah to preprosto ni smiselno,
                  ker se bistvo proporcionalnega sistema, teoretično sicer ne, ampak vendarle po
                  mojem mnenju takrat, ko pride pod številko 10, začne izgubljati in so posledice
                  pravzaprav iste, ali pa celo slabše, kot pri večinskem sistemu. Zato bom - in če
                  prav razumem, je to sedaj razprava, ne samo obrazložitev glasu. Zato bom glasoval
                  za tisti amandma, ki ga je vložila skupina poslancev SKD, ki pravi, da se v tem
                  členu črta ta, v dveh odstavkih ali kakorkoli že je, varianta. Mislim, da je ta
                  amandma optimalen in da ga velja podpreti, da bo s tem zadovoljeno obem - ne gre
                  samo za moje, ampak vendarle tem ciljem, ki naj bi jih s temi volitvami dosegli.
                  Hvala.</p>
            </sp>
            <sp xml:id="SDZ1-Redna-15-1992-12-06.sp99">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prosim, gospod Miran Potrč, izvolite.</p>
            </sp>
            <sp xml:id="SDZ1-Redna-15-1992-12-06.sp100">
               <speaker>MIRAN POTRČ:</speaker>
               <p>Hvala lepa. Skupina poslancev s prvopodpisanih Ivanom Sisingerjem je k 9. členu in
                  členom, ki so s temelji volilnega sistema povezani, vložila amandmaje katerih
                  temeljni cilj je, da bi se v vseh občinah volitve opravljale po enakem principu.
                  To je tako imenovani korigirani proporcionalni sistem, namreč, korigiran z
                  elementi večinskega sistema, kakor smo ga imeli tudi za državno-zborske volitve.
                  Menimo, da ne drži trditev, da bi se, ob sedmih, posebej pa ne devetih in enajstih
                  članih občinskega sveta, smisel proporcionalnega sistema že izgubil.</p>
               <p>Mi smo mnenja, da kaže korigiran proporcionalni sistem na način, ki omogoča
                  volivcem da v volilnih okrajih glasujejo tudi o posameznih kandidatih, pri čemer
                  ima kandidatura stranke in hkrati osebnost kandidata, med katerimi volivci
                  izbirajo pomembno vlogo, zagotoviti, da se vzpostavi realno politično razmerje v
                  strukturi občinskega sveta, da pa hkrati imajo tudi pomembno vlogo volivci, ko
                  izbirajo med osebnostmi, ki jim zaupajo. Mnenja smo, da bi bilo smotrno in prav, v
                  čim več primerih ohraniti tudi volitve po volilnih okrajih zato, da bi z volitvami
                  po volilnih okrajih zagotovili, da bi v občinskem svetu bili v čim večji meri
                  zastopani vsi deli bodočega teritorija občine, kar je sicer pri večinskem sistemu
                  za malo občino zagotovljeno, dočim pri načinu izvedbe sedanjega proporcionalnega
                  sistema ne; oziroma samo v največjih občinah. Če bi pa sprejeli nekatere
                  predlagane amandmaje, ki so vloženi in ki črtajo možnost volitev tudi po volilnih
                  okrajih, potem tudi v teh velikih občinah nimamo možnosti niti izbirati ljudi, ker
                  bi izbirali samo liste in bi stranke bile tiste, ki bi po vrstnem redu list
                  določile, kdo bo in kdo ima prioriteto z njihove strani za izvolitev, ne pa, da bi
                  državljani - volivci izbirali tudi med ljudmi.</p>
               <p>To je naš predlog. Pri vseh ostalih amandmajih, ki so povezani s tem, ne bom
                  posebej oglašal, menim pa, da kaže o tem predlogu razmisliti tudi iz razloga, da
                  oblikujemo sistem volitev, ki bo čim bolj pregleden, kjer bo mogoče za državo kot
                  celoto po enakem sistemu voliti, kjer bodo upoštevana tako načela in prednosti
                  proporcionalnosti, kot tudi načela in prednosti večinskega volilnega sistema in
                  kjer bo zagotovljen vpliv državljanov na izbiro svojih članov občinskega sveta.
                  Hvala lepa.</p>
            </sp>
            <sp xml:id="SDZ1-Redna-15-1992-12-06.sp101">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Jana Primožič. Prosim.</p>
            </sp>
            <sp xml:id="SDZ1-Redna-15-1992-12-06.sp102">
               <speaker>JANA PRIMOŽIČ:</speaker>
               <p>Hvala lepa za besedo. Tudi naša poslanska skupina se je kar precej časa ukvarjala
                  s tem sistemom volitev. Tudi nam je bilo prvo načelo jasnosti in v bistvu
                  enostavnosti, vendar smo se odločali med proporcionalnim, večinskim in pa še enim
                  volilnim sistemom za občine z nad 100 tisoč prebivalci, za katerega pa smo
                  ugotovili, da je to v bistvu najbolj kompliciran sistem. Zato smo se odločili, da
                  podpremo amandma odbora, in sicer osnovno varianto, da se v občinah, kjer šteje
                  občinski svet manj kot 12 članov, člani volijo po večinskem sistemu, v ostalih
                  občinah pa po proporcionalnem sistemu. Zato predlagam, da podprete tretji amandma,
                  ki je tudi amandma odbora. Hvala lepa.</p>
            </sp>
            <sp xml:id="SDZ1-Redna-15-1992-12-06.sp103">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Žarko Pregelj.</p>
            </sp>
            <sp xml:id="SDZ1-Redna-15-1992-12-06.sp104">
               <speaker>ŽARKO PREGELJ:</speaker>
               <p>Spoštovani! Naš amandma je nastal na podlagi načelne opredelitve, da je volilni
                  sistem za občinske svete v bistvu le stvar, o kateri ne odloča lokalna samouprava
                  sama. Jasno se pojavlja pomislek, kako pa s prvimi volitvami. Prve volitve bodo
                  reševale tako in tako prehodne določbe in tam je ponujena rešitev že v sedanjem
                  tekstu tako, da menimo, da je za vse nadaljnje volitve prav, da občinski sveti to
                  opredelijo s svojimi akti.</p>
               <p>Kar se tiče večinskega sistema, je vsekakor primeren za tiste občine, kjer bo
                  potrebno zagotoviti ustrezno regionalno zastopanost, to se pravi, enakomerno
                  regionalno zastopanost npr., če bo manjša občina sestavljena iz več krajev, iz več
                  vasi, potem je prav, da ima vsaka taka vaška skupnost pravico do svojega
                  predstavnika v občinskem svetu in za te namene je jasno najboljši večinski sistem.
                  Ker pa bodo jasno občine zelo različno oblikovane, je verjetno le prav, da njim
                  prepustimo odločitev, ali jim bolj ustreza proporcionalni, ali večinski sistem.
                  Hvala.</p>
            </sp>
            <sp xml:id="SDZ1-Redna-15-1992-12-06.sp105">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod dr. Ciril Ribičič, prosim.</p>
            </sp>
            <sp xml:id="SDZ1-Redna-15-1992-12-06.sp106">
               <speaker>DR. CIRIL RIBIČIČ:</speaker>
               <p>Spoštovani! Podpiram tisto, kar je govoril kolega Potrč. Mislim, da bi imela resne
                  prednosti tista rešitev, ki bi uvedla enak sistem za občine, zlasti, če bi ta
                  sistem, ki velja v vseh občinah, združeval dobre strani enega in drugega volilnega
                  sistema. To, kar bom govoril naprej, govorim samo podrejeno, če to ne bi bilo
                  sprejeto. V tem primeru bi bilo smiselno na nek način določiti jasno in kolikor je
                  možno, tudi znižati mejo za katero velja večinski sistem, ki vodi lahko v resne
                  polarizacije. Jaz sem predlagal takšno mejo, pri štiri tisoč prebivalcih, sedaj mi
                  pa pravijo, da amandma, ki so ga vložili kolegi iz SKD, to znižujejo na nižjo mejo
                  tri tisoč. Ko sem šel gledati črko zakona, mislim, da temu ni tako. Pod dvanajst
                  pomeni seveda enajst članov sveta in enajst članov sveta lahko imajo tudi občine z
                  do pet tisoč prebivalci. Seveda, če gre tukaj samo za napako v teh obrazložitvah,
                  potem to ne bo težko popraviti. Jaz sem sam predlagal, da se ta člen zakona, ki
                  govori o številu članov občinskih svetov spremeni, in sicer spremeni tako, da bi
                  se jasno določilo kakšno je število članov v različno velikih občinah, zaradi
                  tega, da ne bi bilo treba sprejemati statuta pred lokalnimi volitvami in da ne bi
                  bilo potrebno še ene vmesne faze pred lokalnimi volitvami, ker tako pridobimo čas.
                  Če  bi bilo temu tako, to se pravi, če bi na nek način predlagatelji tega
                  amandmaja podpirali tisti moj amandma, ki bi pomenil potem, da to res pomeni za
                  občine s tri tisoč prebivalci, potem bi bil jaz pripravljen umakniti ta svoj
                  amandma v korist tega, ki govori o večinskih volitvah v občinah z manj kot
                  dvanajst člani sveta. Hvala lepa.</p>
            </sp>
            <sp xml:id="SDZ1-Redna-15-1992-12-06.sp107">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Miroslav Mozetič, izvolite.</p>
            </sp>
            <sp xml:id="SDZ1-Redna-15-1992-12-06.sp108">
               <speaker>MIROSLAV MOZETIČ:</speaker>
               <p>Hvala lepa. Samo odgovoril bom na to. Te meje sedem do enajst itd., ta lestvica je
                  v 122. členu. Morda bi bilo pametno, da bi tudi to pogledali. Na odboru smo se
                  pogovarjali in potem je bil vložen amandma, da je sedem do enajst in potem
                  dvanajst do petnajst, kar pomeni, da ta dvom, kaj pomeni pod dvanajst in da je to
                  do tri tisoč ni, če bo jasno amandma potem pri 122. členu, ki to precizira in da
                  ne bo več sporno.</p>
            </sp>
            <sp xml:id="SDZ1-Redna-15-1992-12-06.sp109">
               <speaker>PODPREDSEDNIK DR. LEV KREFT:</speaker>
               <p>Želi še kdo besedo? Ugotavljam, da ne in prehajamo h glasovanju.</p>
               <p>Najprej bomo glasovali o amandmaju, ki ga imate v pregledu pod točko 1, ki ga je
                  vložila skupina poslancev s prvo podpisanim gospodom Ivanom Sisingerjem. Ugotovimo
                  sklepčnost! <stage>(59 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da amandma ni sprejet.</p>
               <p>Sedaj bomo glasovali o amandmaju, ki ga je vložila skupina poslancev s
                  prvopodpisanim gospodom Žarkom Pregljem.</p>
               <p>Dovolite mi, da vam ga še enkrat preberem.</p>
               <p>Drugi in tretji odstavek se nadomestita z novim odstavkom. Volilni sistem za člane
                  občinskega sveta in župana se določi s statutom občine. Ugotovimo sklepčnost!
                     <stage>(60 prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(42
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Prehajamo na glasovanje o amandmaju, ki ga imate v pregledu pod točko 2 in ga je
                  vložila skupina poslancev s prvopodpisanim gospodom dr. Cirilom Ribičičem.</p>
               <p>Amandma je umaknjen.</p>
               <p>Prehajamo h glasovanju o amandmaju pod točko 3, ki sta ga vložili dve skupini
                  poslancev. Prva s prvopodpisanim gospodom Vitodragom Puklom, drugo s prvopodpisano
                  gospo Jano Primožič. Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je ta amandma sprejet.</p>
               <p>Sedaj bomo glasovali o tem členu v celoti. Ugotovimo sklepčnost! <stage>(62
                     prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo 9. člen sprejeli.</p>
               <p>Prehajam k 13. členu, kjer imamo vložen en sam amandma.</p>
               <p>Prvi odstavek se spremeni tako, da se glasi: <q>"Pri proporcionalnih volitvah se
                  glasuje o listah kandidatov v volilni enoti."</q></p>
               <p>Črta se tretji odstavek 13. člena. Amandma je vložila skupina poslancev s
                  prvopodpisano gospo Jano Primožič.</p>
               <p>Želi kdo o tem amandmaju razpravljati?</p>
               <p>Gospa Jana Primožič, prosim.</p>
            </sp>
            <sp xml:id="SDZ1-Redna-15-1992-12-06.sp110">
               <speaker>JANA PRIMOŽIČ:</speaker>
               <p>Hvala lepa. Samo kratka obrazložitev. Kot sem že pri prejšnjem členu povedala,
                  predlagamo, da se uporabljata samo dva sistema, in sicer večinski in pa
                  proporcionalni, kjer se pri večinskem glasuje o povolilnih okrajih, pri
                  proporcionalnih se pa glasuje za posamezno listo. Več list je lahko v posamezni
                  občini, lahko se pa daje posamezni listi tudi preferenčne glasove, kar je podobno
                  kot pri volitvah v Družbeno-politični zbor leta 1990. Zato smo se odločili, da ta
                  tretja varianta v tretjem odstavku bi bila preveč komplicirana in smo predlagali,
                  da se uporablja tudi za Ljubljano, ki je v bistvu edina občina z nad 100 tisoč
                  prebivalci, da se uporablja kar proporcionalni sistem. Hvala lepa.</p>
            </sp>
            <sp xml:id="SDZ1-Redna-15-1992-12-06.sp111">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Miran Potrč, prosim.</p>
            </sp>
            <sp xml:id="SDZ1-Redna-15-1992-12-06.sp112">
               <speaker>MIRAN POTRČ:</speaker>
               <p>Resna poenostavitev, za katero se pa Državni zbor ni odločil, bi bila, če bi imeli
                  enotni volilni sistem. Poenostavitev sicer navidezno izgleda, če imamo namesto
                  treh ali štirih dva volilna sistema, ker prej jih je bilo res lahko tudi trije ali
                  štiri.</p>
               <p>Moram pa povedati, da bom sam glasoval proti temu predlogu, vendar ne zato, ker
                  pomeni poenostavitev, ampak zaradi tega, ker ima po mojem prepričanju vis-a-vis
                  sedanjih predlogov dve slabosti. Ena slabost je, da obstoja možnost, da ima občina
                  eno samo volilno enoto in v tej volilni enoti liste kandidatov, ki jih določijo
                  stranke in s tem za volivce dve posledici: da pač kljub preferenčnim glasovom, ki
                  so se pa pokazali kot relativno negotovi. In po dveh letih oziroma po štirih letih
                  bomo spet šli v nek star sistem, ko smo pred letom dni imeli državno zborske
                  volitve po volilnih okrajih, kljub tem preferenčnim glasovom praktično pomenijo
                  dvoje: da obstoja mnogo večja verjetnost, kot pri volilnih okrajih, da velik del
                  teritorija posamezne občine ne bo pokrit s predstavniki, kar bo v občinskem svetu,
                  ki pač pomeni potrebo neke sinteze interesov tudi različnih delov občine, imel
                  precejšnje težave. In drugič, pomeni to, da se bodo volivci odločali predvsem o
                  strankah brez večje možnosti, da bi vplivali tudi med kandidati. Hvala.</p>
            </sp>
            <sp xml:id="SDZ1-Redna-15-1992-12-06.sp113">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne.</p>
               <p>Prehajamo h glasovanju. Najprej bomo glasovali o amandmaju k 13. členu. Ugotovimo
                  sklepčnost! <stage>(58 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo h glasovanju o 13. členu v celoti. Ugotovimo sklepčnost! <stage>(62
                     prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da je ta člen sprejet.</p>
               <p>Prehajamo k 19. členu, pri katerem imamo dva vložena amandmaja. Prvi je v
                  pregledu. Črta se 19. člen. Vložila ga je skupina poslancev z gospo Jano Primožič,
                  kot prvopodpisano.</p>
               <p>Se opravičujem, to je za 20. člen.</p>
               <p>Se pravi, imamo samo en amandma k 19. členu. Sprašujem, ali želi kdo razpravljati
                  o tem amandmaju, ki ga imate v pregledu? Prosim, gospa Jana Primožič.</p>
            </sp>
            <sp xml:id="SDZ1-Redna-15-1992-12-06.sp114">
               <speaker>JANA PRIMOŽIČ:</speaker>
               <p>Hvala lepa. Ker je zakon o lokalnih volitvah izrazito tehnični zakon, se na
                  glasovanje ob 13. členu vežejo tudi 19., 20. in 21. člen, za katerega predlagamo
                  črtanje oziroma smo to že izglasovali pri 13. členu. Bi pa prosila še sekretariat
                  oziroma predlagatelje, da pojasnijo, če je vse v redu. Hvala lepa.</p>
            </sp>
            <sp xml:id="SDZ1-Redna-15-1992-12-06.sp115">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, gospod Janez Jančar, izvolite.</p>
            </sp>
            <sp xml:id="SDZ1-Redna-15-1992-12-06.sp116">
               <speaker>JANEZ JANČAR:</speaker>
               <p>Hvala lepa. Prosil bi, da ne podprete črtanje tega člena, ker s tem pomeni, da bo
                  imela vsaka nova lokalna občina samo eno glasovalno mesto, pravzaprav glasovalnih
                  mest bo več, ampak samo eno listo kandidatov in s tem bomo spet dali ljudem
                  možnost, da ne bodo vedeli o čem se bodo odločali. Zato prosim, da ne podprete
                  črtanje teh členov. Smo že naredili veliko napako, ker smo 13. člen, tako
                  spremenjen, sprejeli. Hvala lepa.</p>
            </sp>
            <sp xml:id="SDZ1-Redna-15-1992-12-06.sp117">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Žaro Pregelj, prosim.</p>
            </sp>
            <sp xml:id="SDZ1-Redna-15-1992-12-06.sp118">
               <speaker>ŽARKO PREGELJ:</speaker>
               <p>V proceduralnem smislu smo o tem amandmaju odločili, ko smo odločili o amandmaju k
                  13. členu, kajti razumem, da so vsi naslednji amandmaji, kot je že predstavnica
                  predlagateljev povedala, v bistvu vezani na to prvotno odločitev. Sicer formalno
                  moramo o vsakem amandmaju glasovati posebej, toda potem bo zakon nekonsistenten,
                  kajti vsi ti členi so vezani na tretji odstavek 13. člena. Hvala.</p>
            </sp>
            <sp xml:id="SDZ1-Redna-15-1992-12-06.sp119">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ciril Ribičič, prosim.</p>
            </sp>
            <sp xml:id="SDZ1-Redna-15-1992-12-06.sp120">
               <speaker>DR. CIRIL RIBIČIČ:</speaker>
               <p>Spoštovani! Mislim tako, kot kolega Jančar. Tudi menim, da smo že naredili eno
                  napako in da bi še nadaljevali s to napako, če bi nadaljevali v tej smeri. Rad bi
                  spomnil na to, ko smo razpravljali o volilnem sistemu za Državni zbor, morda bi se
                  vsakdo toliko nazaj zamislil in se vprašal zakaj se je takrat zavzemal - ali za
                  večinski sistem, ali za proporcionalni, ali se je zavzemal za proporcionalni z
                  resnimi korekturami v smeri večinskega sistema. Najresnejša korektura je tukaj
                  gotovo bila korektura, ki daje možnost volivcu, da izbira med posameznimi
                  kandidati. Torej, nimamo čistega volilnega sistema pri katerem se zbirajo samo
                  stranke in njihove liste, ampak se borijo posamezni kandidati s svojimi imeni,
                  priimki, volilnimi programi, nastopi in tako dalje. Zaradi tega mislim, da je to
                  napaka, vsaj jaz, ki sem takrat bil bolj na strani proporcionalnega, kot
                  večinskega sistema, mislim, da je slabo, da gremo zdaj v čisti večinski sistem v
                  majhnih občinah in v čisti proporcionalni sistem v večjih občinah. Kolikor je
                  osovražen med ljudmi, ali kolikor imajo ljudje pripombe na sistem za Državni zbor,
                  ga imajo zaradi takih rešitev, kot je nacionalna lista, ki jo tukaj ni, in ko je
                  možnost nastopanja v več volilnih okrajih hkrati, kar tukaj tudi ni predpisano. Ne
                  razumem odbojnosti do te korekture proporcionalnega sistema, kjer posamezniki
                  nastopajo na teh volitvah. Toliko bolj, ker na ta način nastopajo v večinskem
                  sistemu v manjših občinah. Zakaj v manjših občinah, je ena skrajnost in v večjih
                  občinah druga in zakaj podpora tistih, ki so se vedno zavzemali za poudarjene
                  elemente večinskega sistema z amandmajem, ki gredo v nasprotni smeri, je zame zelo
                  resna uganka.</p>
            </sp>
            <sp xml:id="SDZ1-Redna-15-1992-12-06.sp121">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne. Se opravičujem, gospa Jana
                  Primožič, izvolite.</p>
            </sp>
            <sp xml:id="SDZ1-Redna-15-1992-12-06.sp122">
               <speaker>JANA PRIMOŽIČ:</speaker>
               <p>Hvala lepa. Samo eno pojasnilo. Pri proporcionalnih volitvah se občina lahko
                  razdeli na volilne enote, češ da je občinski svet 20 ali več članov. Mislim, da
                  teh problemov pri tem ne bi smelo biti. Hvala lepa.</p>
            </sp>
            <sp xml:id="SDZ1-Redna-15-1992-12-06.sp123">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo sodelovati v razpravi? Ugotavljam, da nihče in jo
                  zaključujem. Glasovali bomo o amandmaju k 19. členu. Ugotovimo sklepčnost!
                     <stage>(61 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Dajem na glasovanje ta člen v celoti. Ugotovimo sklepčnost! <stage>(61
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da je ta člen sprejet.</p>
               <p>Imamo amandma, ki ga nimate v pregledu, da se črta 20. člen. Predlagali so ga:
                  Jana Primožič, Miro Mozetič, Ignac Polajnar, dr. Vida Čadonič-Špelič, Franc
                  Černelič, Jožef Kocuvan, Jure Malovrh, Nada Skuk in Ivan Oman.</p>
               <p>Želi kdo o tem amandmaju razpravljati? Ugotavljam, da nihče in ga dajem na
                  glasovanje. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Dajem na glasovanje 20. člen v celoti. Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da smo 20. člen sprejeli.</p>
               <p>Prehajamo k 21. členu, h kateremu je vložen amandma. Črta se 21. člen skupine
                  poslancev s prvo podpisano gospo Jano Primožič. Imate ga v pregledu na tretji
                  strani. Želi kdo besedo? Ugotavljam, da nihče in dajem ta amandma na glasovanje.
                  Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandmaja nismo sprejeli.</p>
               <p>Prehajam h glasovanju o 21. členu v celoti. Ugotovimo sklepčnost! <stage>(60
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da smo 21. člen sprejeli.</p>
               <p>K 22. členu je vložen amandma. V prvem odstavku se črta beseda <q>"večinske."</q> Imate
                  ga v pregledu, podpisala ga je skupina poslancev s prvopodpisanim gospodom Ivanom
                  Sisingerjem. Želi kdo besedo? <stage>(Pripomba iz klopi.)</stage> To je točno! Ali
                  umikate amandma, glede na brezpredmetnost?</p>
               <p>Amandma je umaknjen. Zato tudi o 22. členu ne bomo glasovali, kajti k njemu ni
                  vložen noben drug amandma.</p>
               <p>Isto velja za 24. člen. Je tako? Tudi amandma k 24. členu je umaknjen.</p>
               <p>K 25. členu je vložen amandma. Prvi odstavek se črta. Ali velja za ta amandma
                  isto? Tudi ta amandma je umaknjen.</p>
               <p>K 29. členu, nimate ga v pregledu, je vložen amandma, ki se glasi: <q>"V prvem
                  odstavku se besede predsednik Državnega zbora, nadomestijo z besedo župan. V
                  drugem odstavku se beseda župan, nadomesti z besedama Državni zbor."</q> Amandma je
                  predlagala skupina poslancev: Žarko Pregelj, Janez Podobnik, Franc Zagožen, Marjan
                  Podobnik, Štefan Matuš, Mihaela Logar, Alojz Metelko, Zoran Madon, Metka
                  Karner-Lukač, Marjan Stanič in Marijan Poljšak.</p>
               <p>Dajem ta amandma in 29. člen v razpravo. Besedo ima gospod Žarko Pregelj,
                  prosim.</p>
            </sp>
            <sp xml:id="SDZ1-Redna-15-1992-12-06.sp124">
               <speaker>ŽARKO PREGELJ:</speaker>
               <p>Spoštovani! Ta amandma smo predlagali z načelnega razloga, in sicer redne volitve
                  v občinske svete je vsekakor prav, da jih razpiše župan in ne predsednik Državnega
                  zbora.  Predsednik Državnega zbora bo to priložnost verjetno imel zgolj za prve
                  volitve, to pa se lahko reši v prehodnih določbah. Predčasne volitve je pa prav,
                  da jih razpiše Državni zbor, kajti običajno v zahodnih demokracijah velja, da
                  kadar so potrebne predčasne volitve, to se pravi, kadar se iz takega ali
                  drugačnega razloga razpusti občinski svet, potem mora za tisti čas, ko je svet
                  razpuščen država nastaviti nekega nadzornika - prefekta, ki skrbi za to, da
                  občinska uprava deluje v interesu občanov, torej skrbi, da deluje, tako kot bi
                  delovala, če bi bila direktno pod državnim nadzorstvom. Potem jasno predčasne
                  volitve razpiše, ali Državni zbor, lahko pa bi bil varianta predsednik Državnega
                  zbora.</p>
               <p>Vsekakor je smisel v tem, da se za redne volitve skrbi v občini, medtem ko se za
                  predčasne, ki so v bistvu posledica nesprejetja občinskega proračuna, ali kakšnih
                  hujših zadev, enostavno to naredi z državnega nivoja. Hvala.</p>
            </sp>
            <sp xml:id="SDZ1-Redna-15-1992-12-06.sp125">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Tone Peršak. Prosim.</p>
            </sp>
            <sp xml:id="SDZ1-Redna-15-1992-12-06.sp126">
               <speaker>ANTON PERŠAK:</speaker>
               <p>Spoštovane poslanke in poslanci! Moram reči, da ta amandma, v luči do zdaj
                  sprejetih odločitev zveni malo drugače, kot je, po moje, predlagatelj v začetku
                  mislil. Mi smo sprejeli odločitev, če bo obveljala, bo pomenila to, da je župan v
                  največjem številu občin, izvoljen v občinskem svetu; on zdaj postaja organ
                  občinskega sveta, ni več tisto, kar je bil prej zamišljen, ne glede na pristojnost
                  in je odvisen od večine v občinskem svetu v celoti. Mislim, da je tako, kot piše
                  osnovni tekst, vendarle smiseln iz preprostega razloga. Ali lahko pričakujemo, da
                  se bodo vsi župani v Sloveniji dogovorili in bodo enako razpisali volitve, in če
                  se bodo za to dogovorili, naj jih potem razpiše kar</p>
               <p>Državni zbor; ali bo, tudi na potek mandata, v eni občini bodo volitve to nedeljo,
                  v naslednji naslednjo nedeljo, v tretji pa še naslednjo nedeljo. Te volitve je
                  možno še vedno razporediti v roku enega meseca in bomo imeli štiri volilne nedelje
                  v Sloveniji. V eni občini bo županu tako odgovarjalo, v drugi pa drugače. Mislim,
                  da redne volitve morajo biti na isti dan, tudi v lokalne skupnosti in da je prav,
                  da jih Državni zbor razpiše. O tem bi se dalo pogovarjali, če bi imeli isto
                  situacijo, kot jo imamo pri Državnem zboru, kjer redne volitve razpisuje
                  predsednik Republike, ki ni izvoljen v Državnem zboru. Se pa strinjam s tem
                  drugim, da bi lahko to naredil župan, zlasti zdaj, ko je večinsko izvoljen v
                  občinskem svetu, samo to je druga zgodba. Mislim, da je osnovna rešitev, po mojem
                  mnenju, vendarle ustreznejša.</p>
            </sp>
            <sp xml:id="SDZ1-Redna-15-1992-12-06.sp127">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima Žaro Pregelj.</p>
            </sp>
            <sp xml:id="SDZ1-Redna-15-1992-12-06.sp128">
               <speaker>ŽARKO PREGELJ:</speaker>
               <p>Spoštovani! Že geneza nastanka novih občin utegne biti taka, da ne bodo volitve v
                  nove občinske svete potekale istočasno. Potem bodo tudi mandati različno dolgi.
                  Večkrat opažam, da v državah, kjer je ta sistem že uveljavljen, ne potekajo
                  občinske volitve istočasno. Običajno res imejmo del okrožij istočasno volitve,
                  ampak imajo jih različno, skoraj nikoli vsi v državi istočasno. Tukaj menim, da je
                  neka istočasnost popolnoma nepotreben argument. Gre za lokalno samoupravo, ki si
                  lahko zadeve ureja v nekih svojih časovnih intervalih, kot sama želi. Država pa
                  mora skrbeti, da so tiste zadeve, ki jih je lokalna samouprava prijela v opravilo
                  od državne uprave, da so tiste zadeve ves čas tekoče opravljene. Edino tukaj je
                  važno, da je segment države prisoten. Same volitve pa res niso stvar države.
                  Prosim, dajmo to enkrat ločiti. Hvala.</p>
            </sp>
            <sp xml:id="SDZ1-Redna-15-1992-12-06.sp129">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajamo h glasovanju.
                  Glasovali bomo o amandmaju, ki se glasi: v prvem odstavku se besede <q>"predsednik
                  Državnega zbora"</q> nadomestijo z besedo <q>"župan"</q>; v drugem odstavku se beseda <q>"župan"</q>
                  nadomesti z besedama <q>"Državni zbor"</q>. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da amandma ni sprejet. Glasovali bomo o 29. členu v celoti. Ugotovimo
                  sklepčnost! <stage>(56 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo 29. člen sprejeli.</p>
               <p>Prehajam k 30. členu, h kateremu je vložen en amandma <stage>(imate ga v
                     pregledu)</stage>: doda se nov tretji odstavek 30. člena, ki se glasi:
                  <q>"Predčasne volitve v občinske svete se razpišejo najkasneje v 20-ih dneh po
                  razpustu občinskega sveta."</q> Dosedanji tretji odstavek postane četrti odstavek.
                  Predlagatelji so skupina poslancev s prvopodpisanim gospodom Vitodragom Puklom;
                  odbor amandma podpira. Želi kdo besedo? Ugotavljam, da nihče in prehajam h
                  glasovanju o amandmaju. Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Prehajamo h glasovanju o 30. členu v celoti. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta člen sprejeli.</p>
               <p>K 53. členu imate v pregledu amandma: na koncu prvega odstavka tega člena se pika
                  nadomesti z vejico in doda naslednje besedilo: <q>"S podpisi najmanj 15-ih volivcev."</q>
                  Predlagatelj je skupina poslancev s prvopodpisanim gospodom Robertom Battellijem.
                  Želi kdo razpravljati o tem amandmaju? Odbor se je izjasnil, da mu ne nasprotuje.
                  Ugotavljam, da nihče ne želi razpravljati in dajem ta amandma na glasovanje.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje 53. člen v celoti. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo 53. člen sprejeli.</p>
               <p>Na 4. strani imate amandma k 57. členu. V tem členu se črtajo besede <q>"ali na
                  zborih volivcev"</q>. Predlagatelj je skupina poslancev z gospodom Ivanom Sisingerjem,
                  kot prvopodpisanim. Želi kdo besedo? Amandma je umaknjen.</p>
               <p>K 58. členu je vložen amandma. V tem členu se število <q>"30"</q> spremeni v <q>"50"</q>,
                  število <q>"15"</q> pa v <q>"20"</q>. Predlagatelj je skupina poslancev z gospo Jano Primožič
                  kot prvo podpisano. Želi kdo razpravljati o tem amandmaju. Ugotavljam, da nihče in
                  ga dajem na glasovanje. Ugotovimo sklepčnost! Ja, gospod Janez Podobnik. A sem vas
                  spregledal, ste želeli razpravljati? Se opravičujem! Gre še za razpravo.</p>
            </sp>
            <sp xml:id="SDZ1-Redna-15-1992-12-06.sp130">
               <speaker>JANEZ PODOBNIK:</speaker>
               <p>Se opravičujem, ker sem nejasno dvignil roko. Mislim, da moramo v zakonu
                  omogočiti, da bo na čim bolj enostaven način lahko prišlo do kandidature tistih,
                  ki želijo kandidirati v občinske svete. S tem, ko dvigujemo število, ocenjujem, da
                  bomo: Prvič. Onemogočili možnost, da tudi manjše politične stranke kandidirajo;
                  prav tako bomo lahko marsikoga otegnili od te namere, kajti nenazadnje število 50
                  podpisov dobiti v neki manjši volilni enoti, ni tako enostavno. Podpiram osnovno
                  varianto, ki je v zakonu. Hvala.</p>
            </sp>
            <sp xml:id="SDZ1-Redna-15-1992-12-06.sp131">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, prosim, gospod dr. Franc Zagožen,
                  izvolite.</p>
            </sp>
            <sp xml:id="SDZ1-Redna-15-1992-12-06.sp132">
               <speaker>DR. FRANC ZAGOŽEN:</speaker>
               <p>Spoštovani zbor! Ko se odločamo o tem amandmaju, moramo imeti pred očmi, da bodo
                  podpisniki kandidatur morali pred uradno osebo. Torej, najmanj k notarju ali kaj
                  takega. Hvala.</p>
            </sp>
            <sp xml:id="SDZ1-Redna-15-1992-12-06.sp133">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Jana Primožič.</p>
            </sp>
            <sp xml:id="SDZ1-Redna-15-1992-12-06.sp134">
               <speaker>JANA PRIMOŽIČ:</speaker>
               <p>Hvala lepa. Samo kratka razlaga. Primerjali smo namreč postopek kandidature za
                  politično stranko in za ostale skupine. Ugotovili smo, da politična stranka mora
                  poleg svojega specifičnega postopka ravno tako zbirati podpise, in sicer najmanj
                  tridesetih volivcev. Zato smo predlagali, da se pa delno zaostri, se pravi dvigne
                  število podpisov iz 30 na 50 za kandidiranje ostalih skupin.</p>
               <p>To je stvar presoje. Mi bomo ta amandma podprli. Hvala lepa.</p>
            </sp>
            <sp xml:id="SDZ1-Redna-15-1992-12-06.sp135">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Peršak, izvolite.</p>
            </sp>
            <sp xml:id="SDZ1-Redna-15-1992-12-06.sp136">
               <speaker>ANTON PERŠAK:</speaker>
               <p>Jaz moram reči, da tega ne razumem dobro. Že razumem, da se stranke bojijo
                  konkurence morebitnih neodvisnih kandidatov volivcev, kot se temu reče. Ampak jaz
                  mislim, da vsaj na ravni lokalne samouprave bi bilo koristno ponekod, če bi prišli
                  tudi kakšni svetniki v občinske svete, ki niso ravno strogo strankarski. Zato je
                  težko razumeti, da hočemo za take ljudi postaviti ostrejše pogoje, kot za
                  strankarske, ki imajo za sabo nek aparat, imajo za seboj aktiviste, ki bodo
                  zbirali te podpise in tako naprej, medtem, ko bo to v večini primerov ta kandidat
                  ali pa mogoče še kakšen njegov pristaš, osebni prijatelj moral sam delati. Tako,
                  da to malo težko sprejemam.</p>
               <p>Jaz sem se tudi pri državno zborskih volitvah - to bodo tisti, ki so bili takrat
                  zraven vedeli - zelo prizadeval za to, da bi dobili neodvisni kandidati približno
                  enakopravno šanso, materialno enakopravno tako in tako nikoli nimajo.</p>
               <p>Zdi se mi, da je narobe to, da hočemo otežiti, namesto da bi si prizadevali za to,
                  da bi imeli vsaj enake ali pa celo lažje možnosti. Hvala.</p>
            </sp>
            <sp xml:id="SDZ1-Redna-15-1992-12-06.sp137">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima dr. Ciril Ribičič.</p>
            </sp>
            <sp xml:id="SDZ1-Redna-15-1992-12-06.sp138">
               <speaker>DR. CIRIL RIBIČIČ:</speaker>
               <p>Spoštovani! Bojim se, čeprav nimam točnega pregleda, kaj smo sprejeli in kaj ne,
                  ampak bojim se, da smo zelo zmanjšali, če nismo izničili možnosti za nastop
                  neodvisnih kandidatov, ker smo pri 13. členu sprejeli, da potekajo proporcionalne
                  volitve na podlagi list kandidatov. Razen, če bo posamezni nastop z liste enega
                  kandidata, gotovo ne bo enakopraven, kot bi bil v tisti varianti, ko nastopa v
                  vsakem volilnem okraju nasproti posameznim kandidatom, on pa v vseh okrajih
                  istočasno. Ni pravih argumentov, da še zaostrujemo na tem področju in bom podprl
                  osnovno rešitev, ne amandma.</p>
            </sp>
            <sp xml:id="SDZ1-Redna-15-1992-12-06.sp139">
               <speaker>PODPREDSEDNIK DR. LEV KREFT:</speaker>
               <p>Prosim. Gospod Janez Jančar ima besedo.</p>
            </sp>
            <sp xml:id="SDZ1-Redna-15-1992-12-06.sp140">
               <speaker>JANEZ JANČAR:</speaker>
               <p>Podprl bi osnovno varianto, glede na to, da so v 56. členu kriteriji taki, kot so
                  zdaj v tem, o katerem zdaj govorimo. Mislim, zakaj bi za posameznike zaostrovali
                  kriterije za vstop na listo. Mislim, da naj bo kriterij za vse enak. Hvala
                  lepa.</p>
            </sp>
            <sp xml:id="SDZ1-Redna-15-1992-12-06.sp141">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajamo h glasovanju.
                  Glasujemo o amandmaju k 58. členu. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(35
                     poslancev.)</stage></p>
               <p>Ugotavljam, da amandma ni sprejet.</p>
               <p>Dajem na glasovanje 58. člen v celoti. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je ta člen sprejet.</p>
               <p>Vložen je amandma, da se členi od 60. do 68. člena črtajo s strani skupine
                  poslancev Ivana Sisingerja in drugih podpisnikov. Ta amandma je umaknjen. Hvala
                  lepa.</p>
               <p>K 85. členu je vložen amandma. V tem členu se besedilo <q>"tri dni"</q> spremeni v <q>"en
                  dan."</q> Imate ga v pregledu. Predlagatelj je skupina poslancev s prvo podpisano
                  gospo Jano Primožič. Želi kdo razpravljati? Ugotavljam, da ne in dajem ta amandma
                  na glasovanje. Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Glasujemo o 85. členu v celoti. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da smo 85. člen sprejeli.</p>
               <p>Vložen je bil amandma k 91. členu, ki ste ga dobili posebej. Nimate ga v pregledu,
                  ki se glasi: doda se drugi odstavek, ki se glasi: <q>"Pri ugotavljanju volilnega
                  izida tam kjer se župan voli na neposrednih volitvah se listi, ki je podprla
                  izvoljenega župana, zagotovi v občinskem svetu 60% mest."</q> Amandma so podprli s
                  podpisi: dr. Lev Kreft, dr. Ciril Ribičič, Zoran Thaler, Maks Sušek, Leo Šešerko,
                  Roberto Battelli, Jožef Školč, Dimitrij Rupel, Miran Potrč, Mateja Kožuh-Novak,
                  Janez Kocijančič in Breda Pečan.</p>
               <p>Želi kdo razpravljati? Gospod Žarko Pregelj, izvolite.</p>
            </sp>
            <sp xml:id="SDZ1-Redna-15-1992-12-06.sp142">
               <speaker>ŽARKO PREGELJ:</speaker>
               <p>Spoštovani! To je sedaj navidezno zelo v redu, ker bomo uporabili tak sistem kot
                  sosednja država. Ali je ta sistem sedaj dober ali pa ne, se bo sicer še pokazalo.
                  V kolikor bi imeli povsod večinski sistem, bi bil za tak amandma. Ker bomo imeli
                  pa ta sistem tako organiziran, da bo večinski zgolj v tistih občinah, to se pravi
                  v manjših občinah in še takrat se bo volil župan neposredno, praktično pomeni tak
                  amandma neke vrste onemogočanje, da bi vsaj občinski svet odražal neko določeno
                  proporcionalnost. Res je to! V tem principu je nepotrebno usklajevati, da mora
                  župan imeti večino v tem že tako majhnem občinskem svetu, kajti po mojem mnenju
                  smo že naredili napako, da nismo uporabili ravno obratnega postopka, to se pravi,
                  da bi bil župan neposredno voljen pri proporcionalnih zadevah. Pri večinskem
                  sistemu so vsi odborniki, vsi občinski svetniki</p>
               <p>že nekako imajo za sabo mandat - samostojen mandat v smislu direktne izvolitve.
                  Pri proporcionalnem sistemu vsi veste, da lahko pride notri poslanec z najmanj
                  glasovi, če so dovolj visoko na listi. Zato menim, da je ta amandma v bistvu
                  svojevrsten trik. Hvala.</p>
            </sp>
            <sp xml:id="SDZ1-Redna-15-1992-12-06.sp143">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Tone Peršak.</p>
            </sp>
            <sp xml:id="SDZ1-Redna-15-1992-12-06.sp144">
               <speaker>ANTON PERŠAK:</speaker>
               <p>Jaz vem, kaj je zadnji cilj tega amandmaja. Zadnji cilj tega amandmaja je, da bi v
                  tretji obravnavi prišli nazaj na neposredne volitve županov in da bi tu dosegli
                  kompromis. Jaz bi sicer bil za neposredne volitve županov po vseh občinah, ampak
                  sedaj je dejstvo, da smo sprejeli stališče, da se bodo župani volili tam, kjer so
                  volitve proporcionalne, za svete posredno.</p>
               <p>Imam pa pomislek. Jaz bi to lahko sprejel, v kolikor bi bile razmere pri nas malo
                  drugačne in če bi verjel, da bodo v nekaj letih malo drugačne. Tako pa se lahko
                  zgodi naslednje, da gre ena stranka s svojo listo na volitve, ima zelo popularnega
                  kandidata za župana, sicer pa bo kot stranka na volitvah dobila 10 ali pa 15%
                  glasov. Dobila bo župana in  realno 10 - 15% glasov, po dikciji tega amandmaja pa
                  60% mest v svetu. To je kot rečeno zaradi funkcioniranja sveta in občine bilo
                  najbrž dobrodošlo, je pa po mojem mnenju nekoliko neskladno z naravo
                  proporcionalnih volitev. Narava proporcionalnih volitev oziroma bistvo je to, da
                  naj bi v čim večji meri bil potem proporc tudi v tem svetu, če so volitve
                  proporcionalne. Jaz sicer razumem, kaj bi se rado doseglo, vendar se mi zdi - za
                  mene - cena malo visoka. Hvala.</p>
            </sp>
            <sp xml:id="SDZ1-Redna-15-1992-12-06.sp145">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod dr. Ciril Ribičič, potem pa še gospod Miroslav
                  Geržina.</p>
            </sp>
            <sp xml:id="SDZ1-Redna-15-1992-12-06.sp146">
               <speaker>DR. CIRIL RIBIČIČ:</speaker>
               <p>Spoštovani! Jaz bi nekaj v korist tega amandmaja, ki sem ga sopodpisal, rekel,
                  čeprav moram priznati, da  ste tisti, ki se z njim v celoti ne strinjate, kar
                  dobro opazili nekatere posledice, ki bi jih imel.</p>
               <p>Prva posledica zaradi katere sem prepričan, da bo tudi gospod Peršak glasoval za
                  ta amandma, čeprav je sedaj izražal pomisleke je seveda ta, da smo s tem
                  odgovorili - razrešili temeljni ugovor, ki je bil zoper neposredne volitve
                  županov. Ta ugovor je bil, da bo prišlo do blokade, da župan ne bo imel večinske
                  podpore, da bomo torej imeli konflikt, blokado in, da moramo zaradi tega biti
                  proti neposrednim volitvam.</p>
               <p>Drugega resnega ugovora, ki bi se ga dalo vsaj javno zagovarjati, jaz nisem slišal
                  proti neposrednim volitvam županov. To to razrešuje, če razrešuje tako kot v
                  sosednji Italiji, seveda še ne pomeni, da vodi k enakim volilnim rezultatom glede
                  levice in desnice, če se tega kdo boji. Rezultati so pač različni glede na druge
                  razloge, ne samo glede na to kakšen je volilni sistem.</p>
               <p>Drugo, kar velja tukaj opozoriti, je, da so neposredne volitve županov večinske
                  volitve in v tem sistemu je pač smiselno, da se povezujejo stranke, ko podpirajo
                  kandidaturo županov. To se pravi, če bomo imeli resno borbo za županski položaj,
                  bodo za enega kandidata stopile ene stranke, za drugega kandidata več drugih
                  strank. Nastale bodo torej predvolilne koalicije in večinski sistem bi jih silil
                  dolgoročno v to, da se spojijo in, da dobimo dvostrankarski sistem, ki ga ne
                  želimo. Zato je ravno prednost te rešitve, da stranke obstojijo kot stranke, torej
                  kot samostojne stranke, ki so zastopane v medsebojnem odnosu - proporcionalnem
                  odnosu, da pa vendarle stopijo za župana pri večinskih volitvah. To se pravi
                  uspešno sodelujejo pri večinskih volitvah, pa se ne spojijo v eno stranko, ampak
                  stojijo kot samostojne stranke. S tem dobimo demokratičen način izvolitve župana
                  na eni strani, na drugi strani pa dobimo to, da se ne reducira število strank na
                  dve ali tri močne stranke. To mislim, da so prednosti tega predloga in ga bom
                  zaradi tega podprl, čeprav je najbrž res, da bo treba usklajevati glede na že
                  sprejete amandmaje in glede na odločitve pri zakonu o lokalni samoupravi v tretji
                  fazi to usklajevati, da bosta zakona in vse določbe medsebojno skladni. Hvala
                  lepa.</p>
            </sp>
            <sp xml:id="SDZ1-Redna-15-1992-12-06.sp147">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Miroslav Geržina. Ali je replika? Gospod Žarko
                  Pregelj ima repliko. Se opravičujem gospod Geržina.</p>
            </sp>
            <sp xml:id="SDZ1-Redna-15-1992-12-06.sp148">
               <speaker>ŽARKO PREGELJ:</speaker>
               <p>Spoštovani! Osnovni nesporazum, ki ga vi predlagate, bo nastal zgolj v segmentu
                  neposrednih volitev. Namreč pri neposrednih volitvah župana, se bo po tem zakonu
                  in zakonu o lokalni samoupravni pri nas dogajalo, da bodo tudi občinski svetniki
                  voljeni z večinskim sistemom. To pomeni, da bo vsak svetnik v svojem volilnem
                  okraju oziroma volilni enoti najboljši. Naenkrat bo potem administrativno, ker ne
                  bo iz njegove grupacije izvoljen župan, izgubil to mesto in ga bo dobil nekdo, ki
                  ni bil najboljši. Na to niste pomislili. To ne gre s tem sistemom skupaj. To, kar
                  vi predlagate, bi veljalo pri posrednih volitvah, tam bi se lahko to šli. Pri
                  neposrednih volitvah župana, ki ga mi volimo takrat, kadar uporabimo večinski
                  sistem, je pa ta zadeva - jaz bom rekel - celo protiustavna. To enostavno ne bo
                  šlo. Volivci bodo dali nekomu mandat, potem pa ga bo administrativno izgubil, ker
                  ni bil iz prave stranke, ki je dobila župana. To ne gre, to ni noben sistem.</p>
            </sp>
            <sp xml:id="SDZ1-Redna-15-1992-12-06.sp149">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Geržina, prosim.</p>
            </sp>
            <sp xml:id="SDZ1-Redna-15-1992-12-06.sp150">
               <speaker>MIROSLAV GERŽINA:</speaker>
               <p>Hvala lepa. Spoštovani! Nekateri so bolj za dvopolnost, nekateri so za večpolnost.
                  Normalno, nekateri, ki so za več polnost, bodo poskušali s padalci urejati
                  večpolnost, da ne bi prišlo do dvopolnosti in do jasnosti v slovenski politiki.
                  Kar se tiče amandmaja k 91. členu, se mi zdi nekoliko čudno, da tisti, ki so močno
                  zagovarjali, z vsemi topovi, z vsemi argumenti neposredne volitve, kljub temu, da
                  so bila opozorila, da bo večkrat prišlo do bitke med županom in svetom, kar
                  naenkrat pravijo <q>"ja, zdaj bomo to zadevo reševali in ponujamo, ne neposredne
                  volitve, ampak bomo dodali nekaj zraven, 60% vmes, ker smo podprli župana s 5%
                  mest"</q>. Sem proti takim rešitvam. Hvala lepa.</p>
            </sp>
            <sp xml:id="SDZ1-Redna-15-1992-12-06.sp151">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Miroslav Mozetič, prosim.</p>
            </sp>
            <sp xml:id="SDZ1-Redna-15-1992-12-06.sp152">
               <speaker>MIROSLAV MOZETIČ:</speaker>
               <p>Kolegice, kolegi! Jaz ne bom rekel, da je to demokratično, ali ni demokratično,
                  ker sedaj ugotavljam, da vse rešitve so v vseh demokratičnih državah, vsaj v
                  evropskih, kar pomeni, da so demokratične najbrž vse rešitve.</p>
               <p>Moram povedati, kako jaz to stvar razumem. To določbo. Rekel bom, da se mi zdi
                  malo čudna. Sedaj to ni pravni izraz, ampak navsezadnje, zdi se mi čudna. Če gremo
                  v tako določbo, potem je boljše, da napišemo, da najprej volimo župana in potem bo
                  župan izbral 60% svetnikov, samo tistih 40%, ki jih on ne bo potegnil, je treba
                  iti na volitve. Bolj bi se mi zdelo normalno, da bi tista stranka, ki bo največ
                  prinesla občinskih svetovalcev, občinski svet, dobila župana avtomatsko. To bi se
                  mi zdelo bolj normalno, zato tudi tega ne bom podprl.</p>
            </sp>
            <sp xml:id="SDZ1-Redna-15-1992-12-06.sp153">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da nihče. Ja, prosim, gospod Janez
                  Podobnik.</p>
            </sp>
            <sp xml:id="SDZ1-Redna-15-1992-12-06.sp154">
               <speaker>JANEZ PODOBNIK:</speaker>
               <p>Spoštovani! Povedana je bila že vrsta argumentov na neskladnost tega dopolnila,
                  kljub temu, da je morda res v ozadju tega dopolnila bila tudi neka proceduralna
                  metoda, da se odpre možnost, da se ta člen spremeni tudi v tretjem branju. Zaradi
                  daljnosežnosti take odločitve, če bi bilo to izglasovano, bi prosil
                  predsedujočega, v skladu z drugim odstavkom 72. člena poslovnika, za 20-minutni
                  odmor.</p>
            </sp>
            <sp xml:id="SDZ1-Redna-15-1992-12-06.sp155">
               <speaker>PODPREDSEDNIK DR. LEV KREFT:</speaker>
               <p>Hvala lepa. Odrejam 20 minut odmora. Nadaljevali bomo od 17.45 uri.</p>
            </sp>
            <stage type="time">(Seja je bila prekinjena ob 17.15 uri in se je nadaljevala ob 17.51
               uri.)</stage>
            <sp xml:id="SDZ1-Redna-15-1992-12-06.sp156">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci! Nadaljujemo z našim
                  popoldanskim zasedanjem. Prosim, da najprej ugotovimo prisotnost. Prosim, da svojo
                  prisotnost potrdite. <stage>(63 prisotnih)</stage> Hvala lepa.</p>
               <p>Ugotavljam, da je Državni zbor sklepčen in lahko odloča.</p>
               <p>Prišli smo do glasovanja o amandmaju, ki je bil vložen k 91. členu.</p>
               <p>Besedo ima gospod dr. Franc Zagožen, ki bo obrazložil svoj glas.</p>
            </sp>
            <sp xml:id="SDZ1-Redna-15-1992-12-06.sp157">
               <speaker>DR. FRANC ZAGOŽEN:</speaker>
               <p>Spoštovani zbor! Glasoval bom proti temu amandmaju k 91. členu in tudi proti
                  amandmaju k 112. členu in tako bo ravnala tudi naša poslanska skupina.</p>
               <p>Ko smo brali ta amandma in ga primerjali s predlogom zakona z amandmaji, ki smo
                  jih že sprejeli danes ob glasovanju o tem zakonu - to je druga obravnava,
                  opozarjam na to - smo prišli do zaključka, da bi pravzaprav sprejem teh dveh
                  amandmajev praktično pomenil, da je zakon zavrnjen. Jaz se sprašujem, ali nekdo
                  dela burko iz tega parlamenta. Danes je že bilo nekaj takih odločitev, ki so
                  očitno v neskladju z ustavo. Sedaj naj bi v drugi obravnavi sprejeli posamezne
                  člene v takem besedilu, da je zakon v celoti za v koš in ga je treba na novo
                  pripraviti,  ker je v nasprotju tako s proporcionalnim sistemom volitev v velikih
                  občinah oziroma, kot je že prej gospod Pregelj razložil, popolnoma v nasprotju z
                  večinskim sistemom v volilnih enotah posameznih kandidatov. Lahko se zgodi, da
                  kandidat za občinski svet dobi 80% glasov volivcev v svoji enoti, mandata pa ne bo
                  dobil, ker ni na listi prave stranke, ker mu ga bo praktično odvzel župan, ki so
                  ga podprle druge stranke. Če je to v skladu z aktivno in pasivno volilno pravico,
                  ki jo zagotavlja ustava, potem je najbrž s to ustavo v skladu vse, karkoli ta zbor
                  sklene. Jaz bi skorajda prosil, če bi ponovno brali Ustavo Republike Slovenije.
                  Samo dve leti je stara. Glasoval bom proti. Hvala.</p>
            </sp>
            <sp xml:id="SDZ1-Redna-15-1992-12-06.sp158">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Prosim, gospod Štefan Kociper,
                  izvolite.</p>
            </sp>
            <sp xml:id="SDZ1-Redna-15-1992-12-06.sp159">
               <speaker>ŠTEFAN KOCIPER:</speaker>
               <p>Hvala lepa, gospod podpredsednik. Spoštovani! Takega amandmaja ni mogoče podpreti
                  in tudi sam bom glasoval proti, kajti s tem vzamemo aktivno in pasivno volilno
                  pravico tistim, ki bodo volili za določeno stranko oziroma nastopili za določeno
                  stranko. Hvala lepa.</p>
            </sp>
            <sp xml:id="SDZ1-Redna-15-1992-12-06.sp160">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da nihče in dajem amandma k 91. členu
                  na glasovanje. Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da amandma ni sprejet.</p>
               <p>Dajem na glasovanje 91. člen v celoti. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(56 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 91. člen sprejet.</p>
               <p>Prehajamo h 106. členu. Amandma imate na 5. strani pregleda pod točko 1: na koncu
                  prvega stavka prvega odstavka 106. člena se pika nadomesti z vejico in doda
                  naslednje besedilo: <q>"Razen v primeru nadomestnih volitev iz 33. člena tega zakona,
                  ker ima pravico do pritožbe samo predstavnik liste kandidatov."</q> V tretjem stavku
                  prvega odstavka se za besedo <q>"na"</q> doda beseda <q>"nadomestne"</q>. Predlagatelj je
                  skupina poslancev s prvopodpisanim gospodom Vitodragom Puklom; matični odbor
                  amandma podpira. Želi kdo besedo? Ugotavljam, da nihče in dajem ta amandma na
                  glasovanje. Ugotovimo sklepčnost! <stage>(65 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje 106. člen v celoti. Ugotovimo sklepčnost! <stage>(66
                     prisotnih.)</stage></p>
               <p>Kdo je za? <stage>(61 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 106. člen sprejet.</p>
               <p>Prehajamo k 109. členu. Tudi k njemu je vložen en amandma, ta člen se črta.
                  Predlagateljica je Irena Oman in skupina poslancev s prvopodpisano gospod Jano
                  Primožič. Matični odbor se ni opredelil. Želi kdo besedo? Gospa Jana Primožič,
                  prosim.</p>
            </sp>
            <sp xml:id="SDZ1-Redna-15-1992-12-06.sp161">
               <speaker>JANA PRIMOŽIČ:</speaker>
               <p>Hvala lepa za besedo. V skladu z drugo obravnavo zakona o lokalnih volitvah, kjer
                  smo določili volitve župana - lokalne samouprave, se opravičujem - je treba
                  uskladiti tudi ta zakon, zato smo napisali novi 109.a člen; v bistvu prepis iz
                  tega zakona o lokalni samoupravi in v kolikor bo ta sprejet umikamo črtanje 109.,
                  110., 111. in 114. člena, s tem, da je treba 112. in 113. člen spremeniti na
                  sistem večinskih volitev župana. Prosim, da podprete vse te amandmaje, zlasti tega
                  109.a. Hvala lepa.</p>
            </sp>
            <sp xml:id="SDZ1-Redna-15-1992-12-06.sp162">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali to pomeni, gospa Jana Primožič, da bi najprej glasovali o
                  amandmaju za uvedbo 109.a člena? Najprej bomo glasovali o predlogu, da se uvede
                  nov 109.a člen. Tega amandmaja nimate v pregledu, dobili pa ste ga z amandmaji k
                  zakonu o lokalnih volitvah skupine poslank in poslancev s prvopodpisano gospo Jano
                  Primožič, z datumom 6.12.1993. Ta amandma se glasi: doda se nov 109.a člen, ki se
                  glasi: <q>"Župana volijo polnoletni prebivalci na neposrednih tajnih volitvah v
                  občinah, kjer šteje občinski svet manj kot 12 članov. V ostalih občinah pa izvoli
                  župana občinski svet izmed svojih članov."</q> Želi kdo o tem amandmaju razpravljati?
                  Gospod Jančar, izvolite.</p>
            </sp>
            <sp xml:id="SDZ1-Redna-15-1992-12-06.sp163">
               <speaker>JANEZ JANČAR:</speaker>
               <p>Hvala lepa. Ne glede na to kaj piše v tistem zakonu, bi predlagal, da 109.a člen
                  ne sprejmemo in da 109. člen ostane tak kot je. Mi vemo, ustavo smo napisali,
                  volilna pravica je splošna in enaka. Mislim, da je to dovolj in mislim, da
                  podpremo tak 109. člen ter 109.a ne podpremo. Hvala lepa.</p>
            </sp>
            <sp xml:id="SDZ1-Redna-15-1992-12-06.sp164">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da nihče in dajem amandma, ki uvaja
                  nov 109.a člen na glasovanje. Ugotovimo sklepčnost! <stage>(67
                  prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(35
                     poslancev.)</stage></p>
               <p>Ugotavljam, da amandma za uvedbo novega 109.a člena ni sprejet.</p>
               <p>Zato se vračam k amandmaju k 109. členu, ki se glasi, da se ta člen črta. Želi kdo
                  o tem amandmaju in o 109. členu še razpravljati? Ugotavljam, da nihče in prehajam
                  h glasovanju. Glasujemo o amandmaju k 109. členu pod točko 1 pregleda. Ugotovimo
                  sklepčnost! <stage>(60 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Dajem na glasovanje 109. člen v celoti. Ugotovimo sklepčnost! Pardon, se
                  opravičujem. Prosim, da še enkrat ugotovimo sklepčnost! Ugotovimo sklepčnost!
                     <stage>(60 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(16
                     poslancev.)</stage></p>
               <p>Ugotavljam, da smo 109. člen sprejeli.</p>
               <p>Smo pri 110. členu. Predlagani amandma, ta člen se črta predlagateljice Irene Oman
                  in pa skupine poslancev s prvo podpisano gospo Jano Primožič. Odbor se do tega
                  amandmaja ni opredelil. Želi kdo besedo? Ugotavljam, da nihče in dajem ta amandma
                  na glasovanje. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da ta amandma ni sprejet.</p>
               <p>Dajem na glasovanje 110. člen v celoti. Ugotovimo sklepčnost! <stage>(62
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da je 110. člen sprejet.</p>
               <p>K 111. členu je vložen amandma, da se ta člen črta. Vložila ga je predlagateljica
                  gospa Irena Oman in pa skupina poslancev s prvo podpisano gospo Jano Primožič.
                  Odbor se do tega amandmaja ni opredelil. Želi kdo besedo? Ugotavljam, da nihče in
                  prehajam h glasovanju. Glasujemo o amandmaju. Ugotovimo sklepčnost! <stage>(66
                     prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Prehajam h glasovanju o 11. členu v celoti. Ugotovimo sklepčnost! <stage>(68
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je ta člen sprejet.</p>
               <p>Smo pri 112. členu. Amandma predlaga, da se ta člen črta. Vložila ga je gospa
                  Irena Oman in pa skupina poslancev s prvo podpisano gospo Jano Primožič. K temu
                  členu imate amandma, ki ga nimate v pregledu, amandma skupine poslancev s prvo
                  podpisano gospo Jano Primožič, ki se glasi: <q>"V 112. členu se črta beseda
                  večinske."</q> Prav tako imate k temu členu vložen amandma. Doda se nov drugi
                  odstavek, ki se glasi: <q>"Ob kandidaturi se vloži tudi lista političnih strank in
                  skupin, ki kandidaturo podpirajo."</q> Amandma je vložila skupina poslancev s prvo
                  podpisanim dr. Levom Kreftom.</p>
               <p>Želi kdo razpravljati o amandmajih in temu členu?</p>
               <p>Ugotavljam, da nihče in dajem najprej na glasovanje amandma, ki ga imate v
                  pregledu pod točko 1., da se ta člen črta. Ugotovimo sklepčnost! <stage>(63
                     prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(35
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Dajem na glasovanje amandma, prebral ga bom ponovno, ker ga nimate v pregledu, ki
                  se glasi: <q>"V 112. členu se črta beseda večinske."</q> Ugotovimo sklepčnost! <stage>(67
                     prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Sedaj dajem na glasovanje še amandma, ki se glasi, prav tako ga nimate v pregledu.
                  Doda se nov drugi odstavek, ki se glasi: <q>"Ob kandidaturi se vloži tudi lista
                  političnih strank in skupin, ki kandidaturo podpirajo."</q> Prosim, da ugotovimo
                  sklepčnost. Svoj glas bo obrazložil gospod dr. Franc Zagožen.</p>
            </sp>
            <sp xml:id="SDZ1-Redna-15-1992-12-06.sp165">
               <speaker>DR. FRANC ZAGOŽEN:</speaker>
               <p>Spoštovani zbor! Rad bi vas samo spomnil, da je to eden od tistih dveh amandmajev,
                  ki nikakor ne gresta skupaj z zakonom. Prvega smo preje že zavrnili. Glasoval bom
                  proti.</p>
            </sp>
            <sp xml:id="SDZ1-Redna-15-1992-12-06.sp166">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Jožef Školč, izvolite.</p>
            </sp>
            <sp xml:id="SDZ1-Redna-15-1992-12-06.sp167">
               <speaker>JOŽEF ŠKOLČ:</speaker>
               <p>Hvala lepa. Jaz bom seveda glasoval za,  čeravno je bilo tukaj to vloženo skupaj z
                  nekim drugim amandmajem, ampak ta amandma se da brati tudi brez tistega drugega.
                  Gospoda Zagožna bi pozval, da <gap n="..."/></p>
            </sp>
            <sp xml:id="SDZ1-Redna-15-1992-12-06.sp168">
               <speaker>PODPREDSEDNIK DR. LEV KREFT:</speaker>
               <p>Gre za obrazložitev glasu. Prosil bi, da ne pozivate poslancev.</p>
            </sp>
            <sp xml:id="SDZ1-Redna-15-1992-12-06.sp169">
               <speaker>JOŽEF ŠKOLČ:</speaker>
               <p>Se opravičujem! Rekel bi tako, da jaz nisem med tistimi, ki vidijo strahove tudi
                  tam, kjer jih ni in se mi zdi, da je popolnoma nesporno, če se ob taki kandidaturi
                  ljudem pove tudi katere stranke tako kandidaturo podpirajo. Hvala lepa.</p>
            </sp>
            <sp xml:id="SDZ1-Redna-15-1992-12-06.sp170">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da nihče in dajem ta
                  amandma na glasovanje. Ugotovimo sklepčnost! <stage>(67 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Sedaj dajem na glasovanje 112. člen v celoti. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da smo ta člen sprejeli.</p>
               <p>Smo pri 113. členu. V pregledu imate amandma, ta člen se črta, predlagateljice
                  Irene Oman in pa skupine poslancev s prvopodpisano gospo Jano Primožič. Odbor se
                  ni opredelil. Vložen pa je bil tudi amandma.</p>
               <p>V 113. členu se črta beseda <q>"za"</q> in se nadomesti z besedami <q>"pri večinskih
                  volitvah"</q>. Skupine poslancev s prvopodpisano gospo Jano Primožič.</p>
               <p>Želi kdo razpravljati o teh amandmajih in o 113. členu?</p>
               <p>Ugotavljam, da nihče.</p>
               <p>Na glasovanje dajem najprej amandma, ki ga imamo v pregledu pod točko 1. Ugotovimo
                  sklepčnost! <stage>(63 prisotnih.)</stage></p>
               <p>Obrazložitev glasu? <stage>(Pripombe iz dvorane - se ne sliši.)</stage> Sedaj
                  najprej glasujemo o amandmaju. Ta člen se črta. Ali ni jasen ta drugi amandma?
                  Mislite, pri katerem <q>"za"</q>. Ker je napisan ta <q>"za"</q> z veliko, pomeni, da je na
                  začetku stavka in ne tam, kjer je napisan <q>"za"</q> z malo.</p>
               <p>Zadostuje pojasnilo? Dobro. Hvala lepa.</p>
               <p>Vračam se h glasovanju o prvem amandmaju. Ta člen se črta, ki ga imate v pregledu.
                  Ugotovimo sklepčnost! <stage>(68 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da prvega amandmaja nismo sprejeli.</p>
               <p>Sedaj smo pri drugem amandmaju. To se pravi v 113. členu se črta beseda <q>"Za"</q> in
                  nadomesti z besedami <q>"pri večinskih volitvah"</q>. Ugotovimo sklepčnost! <stage>(68
                     prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(37
                     poslancev.)</stage></p>
               <p>Ugotavljam, da amandma ni sprejet.</p>
               <p>Sedaj bomo glasovali o 113. členu v celoti. Ugotovimo sklepčnost! <stage>(65
                     prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da smo ta člen sprejeli.</p>
               <p>Na sedmi strani imate v pregledu amandma k 114. členu. Ta člen se črta.</p>
               <p>Predlagateljice Irene Oman in pa skupine poslancev s prvopodpisano gospod Jano
                  Primožič. Odbor se do tega amandmaja ni opredelil.</p>
               <p>Želi kdo razpravljati? Ugotavljam, da nihče in prehajam h glasovanju. Najprej o
                  amandmaju. Ugotovimo sklepčnost! <stage>(67 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da amandma ni sprejet.</p>
               <p>Sedaj bomo glasovali o 114. členu v celoti. Ugotovimo sklepčnost! <stage>(63
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da smo 114. člen sprejeli.</p>
               <p>K 122. členu je vloženih šest amandmajev, ki jih imate v pregledu. <stage>(Je bil
                     še kakšen dodaten?)</stage>
                  <stage>(Ne.)</stage> Se pravi, vsi amandmaji, vloženi k temu členu, so v
                  pregledu.</p>
               <p>Pod točko 1 se črta prvi odstavek tega člena. Amandma predlaga skupina poslancev s
                  prvopodpisano gospo Jano Primožič.</p>
               <p>Pod točko 2 je vložen amandma. Besedilo prvega odstavka tega člena se spremeni
                  tako, da se glasi: <q>"Število članov prvega občinskega sveta in način njihove
                  izvolitve se določi v prehodnih določbah zakona o ustanovitvi občine, ki se
                  sprejme po opravljenem referendumu, s katerim je bila ugotovljena volja
                  prebivalstva, da se na določenem območju ustanovi občina."</q></p>
               <p>Predlagatelj je gospod Tone Peršak. Odbor amandmaja ne podpira.</p>
               <p>Pod točko 3 - dovolite, da besedila ne berem. Gre za te številčne amandmaje. Pod
                  točko 3 je amandma, ki ga je predlagala skupina poslancev s prvopodpisanim dr.
                  Cirilom Ribičičem.</p>
               <p>Pod točko 4 je amandma, ki ga je predlagala skupina poslancev s prvopodpisanim
                  gospodom Vitodragom Puklom. Odbor se je do tega amandmaja opredelil in ga
                  podpira.</p>
               <p>Pod točko 5 imate amandma, ki ga je vložila skupina poslancev s prvopodpisano
                  gospo Jano Primožič in pod točko 6 imamo amandma, ki se glasi: Na koncu 122. člena
                  se doda nov odstavek, ki se glasi: <q>"v narodnostno mešanih občinah imajo narodne
                  skupnosti v občinskih svetih desetino skupnega števila članov občinskega sveta
                  oziroma najmanj enega."</q></p>
               <p>Predlagatelj je skupina poslancev s prvopodpisanim gospodom Robertom Battellijem.
                  Matični odbor amandmaja ne podpira.</p>
               <p>Želi kdo razpravljati o teh amandmajih in o členu v celoti?</p>
               <p>Prosim, gospod Tone Peršak, izvolite.</p>
            </sp>
            <sp xml:id="SDZ1-Redna-15-1992-12-06.sp171">
               <speaker>ANTON PERŠAK:</speaker>
               <p>Spoštovani poslanci in poslanke. Jaz bi se rad najprej začudil, ker odbor ni
                  podprl amandmaja, ki sem ga predlagal. In sicer ne zato, ker bi ta amandma bil
                  tako pameten, ali pa ker je moj, ampak zato, ker mislim, da je vendarle
                  smiseln.</p>
               <p>Prvi odstavek 122. člena govori, da je število članov prvega občinskega sveta in
                  način  njihove izvolitve se določi v sklepu o ustanovitvi občine, ki ga sprejmejo
                  državljani na referendumu. Kaj to pomeni? Prvič lahko to pomeni, da bo poleg
                  referenduma o območju občine še en  referendum o tem, koliko naj ima potem v tej
                  občini svet število članov.</p>
               <p>Druga varianta je, da se na istem referendumu da na glasovanje še en sklep, ki ga
                  bo nekdo predlagal in ki bo rekel: <q>"Na območju te občine, če bo to izglasovano, da
                  se tu ustanovi občina, bo svet imel toliko in toliko članov."</q></p>
               <p>Kaj pa, če bodo glasovali proti? Se jim bo zdelo preveč ali pa premalo? Kaj bomo
                  pa potem naredili. Jaz mislim, da tega preprosto ni mogoče prepustiti, te vrste
                  loterije, še zlasti, ker vemo, da so te številke za ljudi vedno zelo sporne,
                  veliko bolj kot vprašanje občina da, občina ne. Zato sem predlagal amandma, ki je
                  mogoče malo zapleten. Mislim pa, da tega ne reši tudi amandma, da se to črta. Ker
                  če se ta odstavek črta, potem pa ostane vprašanje, kdo in kdaj določi število teh,
                  kajti mi imamo potem v zakonu, tako v zakonu že v predlogu, kot v amandmajih vedno
                  število od do. Kdo bo potem povedal, koliko se jih bo volilo? Zato ponovno
                  predlagam, da premislimo o smiselnosti preformulacije prvega odstavka tega člena
                  in, če smem, predlagam redakcijo svojega amandmaja, ki ne spremeni smisla, ga pa
                  smiselno olajša. Da bi se reklo samo število članov prvega občinskega sveta se
                  določi k zakonu o ustanovitvi občin. Tekst ni lep, ampak se ga da še v tretji
                  obravnavi popraviti. Smisel je pa v tem, ko bomo videli koliko ima občina na nekem
                  območju prebivalcev, bomo glede na od - do, v naslednjem odstavku člena rekli, za
                  prve volitve se jih bo volilo toliko, potem se bodo oni že v tem <q>"od do"</q> zmenili v
                  roku prvega mandata.</p>
               <p>Predlagam, da tako redigiran amandma vendarle podpremo in se izognemo tem
                  zadregam, ali na referendumu, pa možnega neizglasovanja števila članov sveta, ali
                  temu, da sploh ne bo jasno kdo to določi in kako. Hvala. Rad bi še povedal, da
                  glede na sprejeta stališča pri zakonu o lokalni samoupravi, amandmaje podpiram,
                  ker je, po moje, najjasnejši četrti amandma, kar zadeva število. Ta je v skladu z
                  zakonom o lokalni samoupravi, kar zadeva število je v skladu s tem, kar smo
                  izglasovali pri tistem, do katerega števila so večinske volitve, v sladu z vsemi
                  tem intencijam in mislim, da je z vseh teh vidikov najustreznejši do slej izraženi
                  volji, tako glede števila svetnikov, kot glede načina volitev in tako naprej.
                  Hvala.</p>
            </sp>
            <sp xml:id="SDZ1-Redna-15-1992-12-06.sp172">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Jana Primožič.</p>
            </sp>
            <sp xml:id="SDZ1-Redna-15-1992-12-06.sp173">
               <speaker>JANA PRIMOŽIČ:</speaker>
               <p>Hvala lepa za besedo. Naš prvi namen je bil, da se v glavnem ne obremenjuje ljudi,
                  da bi se še na referendumu odločali, kolikšno bo število članov občinskega sveta.
                  Zato bi po premisleku odstopili od tega našega prvega amandmaja oziroma ga
                  uveljavili samo, v kolikor bi amandma pod številko 2, gospoda Peršaka, ne prišel v
                  poštev. Podpiramo pa tudi amandma pod številko štiri, ki je res v skladu z zakonom
                  o lokalni samoupravi, dočim peti amandma je v varianti, ker nismo vedeli, ali bo
                  sprejeto število 50, ali 45. Predlagam, da podpremo drugi in četrti amandma, da bo
                  sistem usklajen. Hvala lepa.</p>
            </sp>
            <sp xml:id="SDZ1-Redna-15-1992-12-06.sp174">
               <speaker>PODPREDSEDNIK DR. LEV KREFT:</speaker>
               <p>Gospa Jana Primožič, amandma pod točko 1 je umaknjen? Pri tem ne moremo spremeniti
                  vrstnega reda, ker gre za črtanje. Ta je toliko oddaljen, da bi morali najprej
                  glasovati o točki 1. Gospod Tone Peršak.</p>
            </sp>
            <sp xml:id="SDZ1-Redna-15-1992-12-06.sp175">
               <speaker>ANTON PERŠAK:</speaker>
               <p>Moram opozoriti, če bomo to črtali, preprosto ne bo določbe, ki bo povedala, kdo
                  in kdaj določi število svetnikov za prve volitve. Strinjam se s tem, da je treba
                  po nekem protokolu glasovati, da je ta protokol tak kot pravite, ampak imejmo to v
                  mislih.</p>
            </sp>
            <sp xml:id="SDZ1-Redna-15-1992-12-06.sp176">
               <speaker>PODPREDSEDNIK DR. LEV KREFT:</speaker>
               <p>Se strinjam, če bi samo črtali prvi odstavek tega člena, bi bilo samo napisano, da
                  se odloči in potem v členu ni jasno kdo. Gospod Jančar, prosim in dr. Ciril
                  Ribičič.</p>
            </sp>
            <sp xml:id="SDZ1-Redna-15-1992-12-06.sp177">
               <speaker>JANEZ JANČAR:</speaker>
               <p>Hvala lepa. Mislim, da je 122. člen, da je število članov prvega občinskega sveta
                  in ta tekst naprej, da je to najbolj čista varianta. Mislim, da če bi, gospod
                  Peršak, tisto, kar ste vi govorili, popravljali v drugem odstavku, mislim, da bi
                  bilo še nekako sprejemljivo. Predlagam, da podpremo, da člen ostane tak kot je in
                  da podpremo četrti amandma, tistega, ki ga je dal Odbor za notranjo politiko in
                  pravosodje. Mislim, da bomo tam dobili čiste stvari in nam ne bo treba nič več
                  določati, koliko ljudi šteje te občinski svet. Mislim, da je tako dobro - osnovni
                  tekst tega člena. Hvala lepa.</p>
            </sp>
            <sp xml:id="SDZ1-Redna-15-1992-12-06.sp178">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod dr. Ciril Ribičič, prosim.</p>
            </sp>
            <sp xml:id="SDZ1-Redna-15-1992-12-06.sp179">
               <speaker>DR. CIRIL RIBIČIČ:</speaker>
               <p>Spoštovani! Brez upa zmage bi zagovarjal predlog, ki sem ga sopodpisal in ki je
                  naveden pod točko 3. Rad bi povedal, kaj je zadaj za tem. V tem predlogu ni nič
                  sumljivega, to vam zagotavljam. Gre pa za naslednjo stvar: tukaj ni napisano, od
                  kje do kje šteje občinski svet, ampak je, za razliko od predloga, ki ga imamo pod
                  točko 4.5. in v osnovnem besedilu, izračunana aritmetična sredina za posamezne
                  razpone in je določeno, koliko članov sveta bi imela občina z do 3.000, do 5.000,
                  do 10.000 in tako dalje. Prednost te rešitve je v naslednjem. Vi veste, da so te
                  določbe v prehodnih določbah, torej veljajo samo za prve volitve in to je edina
                  rešitev, ki določi točno število članov sveta in ni potrebno sprejemati statuta
                  ali drugih odločitev, ki bi določale to število in se s tem zmanjša zapletenost
                  postopka pred lokalnimi volitvami. Jaz priznam, da se to podobno lahko doseže v
                  kombinaciji amandmaja dva in štiri, ali pa dva in pet. Mislim pa, da je
                  enostavneje to doseči z amandmajem številka tri. <stage>(Pripombe iz
                     klopi.)</stage>  Prosim? Dobro, za repliko bo še čas.</p>
               <p>Rad bi še podprl 6. točko, odbor je ne podpira. Rad bi povedal, da je Komisija za
                  lokalno samoupravo to razpravljala in, da se je s tem načelom, ki je tukaj
                  zapisano, strinjala. <stage>(Spet pripomba iz klopi.)</stage> Prosim? To je druga
                  stvar, zakaj ste vi gospod Jelinčič? V komisiji smo o tem razpravljali in smo to
                  rešitev podprli, in sicer gre tukaj za rešitev, ki izhaja od tega, da ima narodna
                  skupnost najmanj enega predstavnika. Seveda potem smo pa poskušali ugotoviti v
                  katerih primerih bi bilo torej več kot en predstavnik. Ugotovili smo, da  če bi
                  šli na 10%, to se pravi, če bi svet; veste, da bo malo občin v Sloveniji, ki bodo
                  imele več kot 20 članov sveta, in še manj takšnih, ki bodo imele več kot 30 članov
                  sveta. Mi smo se opredelili, da bi v teh primerih prišlo do tega, da bi imeli dva
                  oziroma največ tri predstavnike narodnih skupnosti. Zdelo se nam je, da je to
                  tisto razmerje, ki omogoča nemoteno delo in ki v večjih občinah vendarle zagotovi
                  neko opazno zastopanost ene oziroma druge narodne skupnosti. Zato bom jaz to pod
                  6. točko podprl. Hvala lepa.</p>
            </sp>
            <sp xml:id="SDZ1-Redna-15-1992-12-06.sp180">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Franc Potočnik.</p>
            </sp>
            <sp xml:id="SDZ1-Redna-15-1992-12-06.sp181">
               <speaker>FRANC POTOČNIK:</speaker>
               <p>Spoštovani! K 122. členu imamo šest amandmajev, to je kar veliko. Res pa je, da
                  imamo tudi dva 122. člena in bi bilo prav, h kateremu 122. členu kateri amandma
                  pripada. Hvala.</p>
            </sp>
            <sp xml:id="SDZ1-Redna-15-1992-12-06.sp182">
               <speaker>PODPREDSEDNIK DR. LEV KREFT:</speaker>
               <p>To seveda drži, vendar, če jaz pregledam te amandmaje, so vsi k prvemu 122. členu.
                  Želi še kdo besedo?</p>
               <p>Ugotavljam, da nihče in prehajamo h glasovanju. Najprej bomo glasovali o
                  redakcijsko popravljenem amandmaju gospoda Toneta Peršaka, ki se glasi: <q>"besedilo
                  prvega odstavka tega člena se spremeni tako, da se glasi: "</q>Število članov prvega
                  občinskega sveta se določi v zakonu o ustanovitvi občine." Svoj glas bo obrazložil
                  gospod Miran Potrč, izvolite.</p>
            </sp>
            <sp xml:id="SDZ1-Redna-15-1992-12-06.sp183">
               <speaker>MIRAN POTRČ:</speaker>
               <p>Hvala lepa. Jaz bom glasoval proti temu predlogu in to iz razloga, ker se mi zdi,
                  da je rešitev v tretjem amandmaju vsebinsko popolnoma enaka. Pomeni, da število
                  določi Državni zbor, ni mu ga pa potrebno določati stopetdesetkrat ali
                  dvestopetdesetkrat, ampak naredi to že tokrat v zakonu. Hvala lepa.</p>
            </sp>
            <sp xml:id="SDZ1-Redna-15-1992-12-06.sp184">
               <speaker>PODPREDSEDNIK DR. LEV KREFT:</speaker>
               <p>Želi še kdo obrazložiti svoj glas? Prosim, gospod Žarko Pregelj.</p>
            </sp>
            <sp xml:id="SDZ1-Redna-15-1992-12-06.sp185">
               <speaker>ŽARKO PREGELJ:</speaker>
               <p>Spoštovani! Glasoval bom za ta amandma, ker menim, da je to v skladu z ustavo in
                  hkrati tudi bo lahko zakon, ki bo v bistvu ustanovil občino, predvidel toliko
                  članov občinskega sveta, kot bo za to občino ustrezno. Namreč vse občine ne bodo
                  enake, čeprav bodo imele približno enako prebivalcev. Vemo, da je ravno regionalna
                  struktura posamezne občine lahko zelo različna. Ima lahko večje, manjše število
                  večjih krajev, ali pa večje število manjših krajev. Prebivalci pa so lahko po
                  številu izenačeni. Zato menim, da je tak amandma, kot je tukaj predlagan, sila
                  ustrezen. Hvala.</p>
            </sp>
            <sp xml:id="SDZ1-Redna-15-1992-12-06.sp186">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo pojasniti svoj glas? Ugotavljam, da ne in vas ponovno
                  prosim, da ugotovimo sklepčnost. Ugotovimo sklepčnost! <stage>(67
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da je ta amandma sprejet. S tem verjetno amandma pod točko 1
                  odpade.</p>
               <p>Prehajamo h glasovanju o amandmaju pod točko 3. Ugotovimo sklepčnost! <stage>(67
                     prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Sedaj bomo glasovali o amandmaju, ki ga imate v pregledu pod točko 4. Ugotovimo
                  sklepčnost! <stage>(65 prisotnih.)</stage></p>
               <p>Kdo je za? <stage>(59 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je ta amandma sprejet, zato je amandma pod točko 5 postal
                  brezpredmeten.</p>
               <p>Glasovali pa bomo še o amandmaju pod točko 6.</p>
               <p>Svoj glas bo obrazložil gospod Roberto Battelli. Mislim pa, da tudi gospod Žarko
                  Pregelj.</p>
            </sp>
            <sp xml:id="SDZ1-Redna-15-1992-12-06.sp187">
               <speaker>ROBERTO BATTELLI:</speaker>
               <p>Hvala lepa. Spoštovane kolegice in kolegi! Jaz bom glasoval za ta amandma iz cele
                  vrste razlogov. Nekateri so praktični, nekateri so načelni. Nekateri, glavni je pa
                  spet ta, da kljub globoki institucionalni preobrazbi, ki jo delamo, je treba
                  zagotoviti smiselno raven obstoječih pravic narodnih skupnosti. Če dam samo
                  nekatere številčne podatke. Trenutno v občinskih skupščinah sedi v vsakem zboru po
                  en delegat italijanske narodne skupnosti, če naj govorim o svoji skupnosti. Seveda
                  deluje tudi kot četrti zbor, kot enakopravni zbor občinske skupščine tudi
                  skupščina samoupravne narodne skupnosti. To je institucionalna teža, ki jo ima ta
                  trenutek vsak od obeh narodnih skupnosti v lokalni samoupravi.</p>
               <p>Ne vem, zakaj je matični odbor zavrnil ta amandma, ker tam notri niso navedeni
                  razlogi. Noben razlog. Odbor samo pove v poročilu, da je to nesprejemljivo. Seveda
                  to ne more držati. Ker če gledamo čisto iz praktičnih razlogov, glede na obseg
                  dela in na delitev zadolžitev, ki naj bi jih že po zakonu o lokalni samoupravi
                  morali imeti tudi ti predstavniki narodnih skupnosti, seveda samo en predstavnik
                  bi bil na tem nivoju pač samo neke vrste lep predmet v vitrini in vse skupaj bi
                  izpadlo zelo zelo formalno in s tem na nek način celo farsično.</p>
               <p>Naslednji razlog, zakaj je potrebno po mojem glasovati za ta amandma, je pa ta, da
                  je za narodno skupnost, za družbo, za stabilnost in za sožitje dosti bolje
                  zagotoviti polno vključitev in odgovorno vključitev narodnih skupnosti z lastno
                  težo v sfero odločanja o javnih zadevah, posebej pa še na lokalni ravni, kjer se
                  že tisočletje sooblikuje podoba teh krajev z direktno participacijo obeh narodov,
                  ki se na teh krajih srečujeta. Hvala lepa.</p>
            </sp>
            <sp xml:id="SDZ1-Redna-15-1992-12-06.sp188">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas je želel obrazložiti tudi gospod Žarko Pregelj.
                  Izvolite.</p>
               <p><stage>(Glas iz dvorane - se ne sliši.)</stage> Ni replike.</p>
            </sp>
            <sp xml:id="SDZ1-Redna-15-1992-12-06.sp189">
               <speaker>ŽARKO PREGELJ:</speaker>
               <p>Spoštovani! Za ta amandma žal ne morem glasovati iz naslednjih razlogov. Namreč,
                  tako kot je zastavljen, ker je dan v splošni akt, utegne imeti na različnih
                  narodnostno mešanih področjih različne učinke. Kar bi pa utegnilo pomeniti, da bo
                  ponekod celo omejeval zastopstvo narodne skupnosti, ki je sicer manjšinsko, lahko
                  je pa v določenih situacijah pač tudi večinsko, smo ugotavljali pred nekaj
                  dnevi.</p>
               <p>Ustava sicer opredeljuje, da mora biti narodna skupnost vedno zastopana v Državnem
                  zboru in v vseh občinskih organih, kjer se volijo predstavniki ljudstva, tako da
                  je s tem enim glasom zastopanost skupnosti zagotovljena, in z ureditvijo, ko v
                  določenih zadevah, ki se nanašajo direktno na narodno skupnost, ima ta skupnost
                  svojevrstno pravico do veta, menim, da je zaščita skupnosti zagotovljena.</p>
               <p>V kolikor preidemo na procentualno določanje, pridemo na izredno spolzka in
                  nevarna tla, če lahko tako rečem, ki se že sedaj odražajo v določenih pomislekih,
                  češ zakaj pa ima ta skupnost enega predstavnika, čeprav ga procentualno ne
                  zasluži. Jaz se nikoli takim mnenjem nisem pridruževal, ker sem vedno menil, da je
                  prisotnost vsaj z enim članom vedno potrebna in je tudi prav, da je tako. Še
                  enkrat poudarjam, v kolikor gremo v procentualno zastopanost, potem ne bo možno
                  takih pomislekov več ustaviti. Zato menim, da je tak amandma v tem primeru
                  vprašljiv. Lahko bi pa posamezne lokalne skupnosti te zadeve tudi drugače urejale,
                  čeprav v resnici ni nikjer nobenega določila, ki bi omejevalo, da narodna skupnost
                  kandidira več kandidatov in da ti kandidati tudi uspejo.</p>
               <p>Dokaz, mislim, da so sedanje občinske skupščine, ko so tudi kandidati narodne
                  skupnosti na drugih listah uspeli. Zato še enkrat poudarjam, menim, da je tak
                  amandma v dosedanji situaciji lahko kvečjemu kontraproduktiven. Hvala.</p>
            </sp>
            <sp xml:id="SDZ1-Redna-15-1992-12-06.sp190">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložila gospa Jadranka Šturm.</p>
            </sp>
            <sp xml:id="SDZ1-Redna-15-1992-12-06.sp191">
               <speaker>JADRANKA ŠTURM-KOCJAN:</speaker>
               <p>Hvala za besedo. Spoštovane kolegice in kolegi! Sama bom podprla ta amandma.
                  Pridružujem se tistemu, kar je gospod Battelli rekel in sama bi dodala to, da ta
                  amandma zagovarja tisto, kar si ves čas želimo v odnosu do narodnih skupnosti, to
                  je, da so subjekt tudi pri teh zadevah. Hvala.</p>
            </sp>
            <sp xml:id="SDZ1-Redna-15-1992-12-06.sp192">
               <speaker>PODPREDSEDNIK DR. LEV KREFT:</speaker>
               <p>Svoj glas bo obrazložil gospod Miroslav Geržina.</p>
            </sp>
            <sp xml:id="SDZ1-Redna-15-1992-12-06.sp193">
               <speaker>MIROSLAV GERŽINA:</speaker>
               <p>Hvala lepa. Spoštovani! Obrazložitev glasu: glasoval bom proti. Naj velja kot
                  replika gospodu Battelliju. Rečeno je bilo kasneje, gospod Žaro Pregelj je
                  razložil, da so kandidirali na listah in so lahko prišli že sedaj kandidati
                  italijanske ali madžarske narodnosti v politiko. Ne menim gospoda Battellija kot
                  lep predmet v vitrini, ampak kot predstavnika subjekta narodne manjšine; poslušam
                  ga in poskušam ga razumeti in tako odločati. Zato mi ni všeč taka argumentacija.
                  Iz tega razloga sem proti. Hvala lepa.</p>
            </sp>
            <sp xml:id="SDZ1-Redna-15-1992-12-06.sp194">
               <speaker>PODPREDSEDNIK DR. LEV KREFT:</speaker>
               <p>Ob tem bi lahko še enkrat povedal, da pri obrazložitvah glasu ni polemike, samo
                  mislim, da je vse zastonj. Besedo ima gospod Tone Anderlič, ki bo tudi obrazložil
                  svoj glas.</p>
            </sp>
            <sp xml:id="SDZ1-Redna-15-1992-12-06.sp195">
               <speaker>TONE ANDERLIČ:</speaker>
               <p>Glasoval bom za ta amandma. Aktualnost različnih vprašanj, ki se povezujejo s
                  položajem narodnostnih skupnosti v Sloveniji in nekaterih poizkusov, da se poskuša
                  prikazati, kako imajo narodnostne skupnosti pri nas več pravic kot kjerkoli drugje
                  in da bi se za vsako ceno želelo vpeljati v aktualnost družbene ureditve in
                  odnosov nasploh reprociteto s katerimi drugimi državami, ali kakorkoli drugače, se
                  mi zdi, da je škodljiva za nas same, za našo državo in nam zapira možnosti za
                  dialog v Evropski skupnosti, v Evropskem svetu in v raznih drugih inštitucijah,
                  kjer bi radi uveljavljali svojo pozicijo.</p>
               <p>Glasoval bom za, ker pravic nikoli ni dovolj in nikoli niso dosti zaščitene. Ker
                  manjšina nikoli ne more postati večina in večina ima vedno na voljo mehanizme, da
                  uveljavi svojo pravico; ker menim, ne glede na urejenost stvari na nacionalni
                  ravni, na državni ravni, da garancije v ustavi, zakonih in tako naprej niso
                  zadosti in da jih je še potrebno na nivoju lokalne ureditve, kajti največ
                  dejavnosti in pravic se uresničuje ravno v okolju, kjer narodne skupnosti živijo
                  in tam morajo imeti možnosti, da jih dejansko uveljavljajo. Mislim, da princip
                  veta kot takega, ki se tukaj izpostavlja, kakšna demokratična pravica je to, ko
                  enkrat življenje teče po svojih tirnicah v lokalni skupnosti, je potem na
                  nacionalni ravni oziroma na državni ravni, z raznimi suspenzi in veti to stvar
                  reševati zelo težko. Na koncu lahko rečem samo to, da mi je žal, da Odbor za
                  notranjo politiko teh argumentov in teh stvari ni podprl in upam, da jih bomo vsaj
                  poslanci. Glasoval bom za.</p>
            </sp>
            <sp xml:id="SDZ1-Redna-15-1992-12-06.sp196">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Prosim, dr. Ciril Ribičič,
                  izvolite.</p>
            </sp>
            <sp xml:id="SDZ1-Redna-15-1992-12-06.sp197">
               <speaker>DR. CIRIL RIBIČIČ:</speaker>
               <p>Spoštovani! Seveda bom pazil, da ne bom polemiziral s tistimi, ki so že razlagali
                  svoj glas. Jaz bom glasoval za. Pri tem bi rad opozoril na to, da imamo v vrsti
                  dokumentov, ki jih je ta najvišji zbor sprejel v prejšnjem mandatu in kjer je
                  izrecno zapisal, da zagotavlja narodnima skupnostima isto raven njenih pravic in
                  isti politični status, to je bilo seveda v času osamosvajanja in moram reči, da je
                  po zelo strpni in razumni razpravi prišlo do tega, da predstavniki obeh narodnih
                  skupnosti niso vztrajali pri večdomnem sistemu. Pristali so na to, da ne vztrajajo
                  pri posebnem domu, ki so ga doslej imeli kot četrti zbor občinske skupščine in
                  zaradi tega se seveda postavi vprašanje, ali lahko s posameznim predstavnikom
                  zagotovimo tisto, kar je prej zagotavljal poseben četrti zbor?</p>
               <p>Seveda pri tem najbrž ne želimo, da ostane to samo črka na papirju, ko piše
                  najmanj enega predstavnika. Najbrž bi vsi skupaj, če pogledamo zelo racionalno,
                  ugotovili, da imamo skrajno malo primerov, kjer bo več kot dvajset članov
                  občinskega sveta in kjer bi prišlo v poštev to, da imajo dva ali celo tri
                  predstavnike. Po moji analizi bosta eden, največ dva takšna primera v Sloveniji.
                  Vendarle bi s tem pokazali, da smo resno mislili s tem, najmanj enega predstavnika
                  in, da bi torej v teh primerih lahko imeli dva predstavnika.</p>
               <p>Ob tem bi opozoril še na nekaj. Jaz prihajam iz stranke, ki je naslednica tiste
                  stranke, ki je prispevala k izvolitvi predsednika občinske skupščine v Kopru,
                  Avrelija Jurija, ki je predstavnik italijanske narodne skupnosti, pa vendarle bi
                  rekel, da ta volilni sistem, ki ga imamo uveljavljenega sedaj, nikakor ne gre v
                  korist izvolitve predstavnikom narodnih skupnosti na strankarskih listah.
                  Najboljši primer smo tukaj. Vemo, da večina strank, ki so zastopane v Državnem
                  zboru niti ni predlagala na svojih listah. Druge pa s svojimi - nič za to, samo
                  ugotavljam, da večina ni niti predlagala. Jaz bi seveda govoril, zakaj to govorim,
                  ampak ne smem polemizirati s predhodniki in samo razlagam stvar v tem smislu.
                  Večina ni predlagala, nekatere stranke pa smo predlagale, pa pri tem nismo bile
                  uspešne. Tako, da argument v tem smislu, da bo tako ali tako več predstavnikov v
                  svetih občin, če pride iz ust tistih strank, ki tega ne predlagajo, seveda za mene
                  ni prepričljiv. To so razlogi, zaradi katerih bom glasoval za to točko. Hvala
                  lepa.</p>
            </sp>
            <sp xml:id="SDZ1-Redna-15-1992-12-06.sp198">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil tudi gospod Janez Kocijančič.</p>
            </sp>
            <sp xml:id="SDZ1-Redna-15-1992-12-06.sp199">
               <speaker>MAG. JANEZ KOCIJANČIČ:</speaker>
               <p>Spoštovani podpredsednik, kolegice in kolegi! Jaz bom seveda glasoval za
                  predlagani amandma. Mislim pa, da bi bilo dobro, če je to proceduralno seveda
                  možno, v predlaganem amandmaju popraviti slovnično napako, kjer gre po mojem tudi
                  za neskladje z ustavo. Namreč v narodnostno mešanih občinah piše tukaj <q>"imajo
                  narodne skupnosti."</q> Pravilno bi se glasilo <q>"imata narodni skupnosti"</q>, ker sta po
                  slovenski ustavi samo dve avtohtoni narodni skupnosti.</p>
            </sp>
            <sp xml:id="SDZ1-Redna-15-1992-12-06.sp200">
               <speaker>PODPREDSEDNIK DR. LEV KREFT:</speaker>
               <p>Te vrste redakcijski popravki se lahko opravijo kasneje, sedaj ni več čas
                  razprave, ko bi se jih dalo popravljati. Želi še kdo obrazložiti svoj glas?
                     <stage>(Nihče.)</stage> Dajem ta amandma na glasovanje. Ugotovimo sklepčnost!
                     <stage>(67 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da  je ta amandma sprejet.</p>
               <p>Sedaj moramo glasovati še o 122. členu v celoti. Ugotovimo sklepčnost! <stage>(5
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da smo 122. člen sprejeli.</p>
               <p>Gremo k 123. členu. Vložena sta dva amandmaja.</p>
               <p>Prvi. V prvem odstavku 123. člena se črta besedilo: <q>"V skladu s sklepi sprejetimi
                  na referendumih za določitev območij občin."</q> Predlagatelj je skupina poslancev s
                  prvo podpisano gospo Jano Primožič.</p>
               <p>Drugi. Črta se drugi odstavek 123. člena. Predlagatelj je ista skupina poslancev.
                  Želi kdo besedo? Prosim, gospa Jana Primožič, izvolite.</p>
            </sp>
            <sp xml:id="SDZ1-Redna-15-1992-12-06.sp201">
               <speaker>JANA PRIMOŽIČ:</speaker>
               <p>Hvala lepa. Na žalost opravljamo v bistvu redakcijo. V 122. členu smo sprejeli
                  amandma, najprej je bilo predvideno črtanje, zdaj je sprejeta druga varianta
                  gospoda Peršaka, zato je treba črtati besedilo: <q>"V skladu s sklepi sprejetimi na
                  referendumih za določitev območij občin"</q> v 123. členu in črtanje drugega odstavka
                  123. člena, ki govori, da za prve volitve občinskih svetov se ne imenujejo volilne
                  komisije volilnih enot in okrajni volilni odbori. To mislim, da ni nihče od
                  predlagateljev vedel povedati zakaj ne, tako da smo to besedilo črtali, ker je v
                  bistvu stvar statuta, ali občinske skupščine oziroma novih občinskih svetov, da to
                  določi. Zraven je še 126. člen, ki govori o volitvah v obstoječih krajevnih
                  skupnostih. Tudi za to menim, da ni prostor v tem zakonu. Hvala lepa.</p>
            </sp>
            <sp xml:id="SDZ1-Redna-15-1992-12-06.sp202">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v razpravi? Ugotavljam, da nihče in dajem najprej
                  amandma po številko 1 pregleda na glasovanje. Ugotovimo sklepčnost! <stage>(65
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da je ta amandma sprejet.</p>
               <p>Prehajamo h glasovanju o amandmaju pod številko 2. Ugotovimo sklepčnost!
                     <stage>(63 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da je tudi ta amandma sprejet.</p>
               <p>Zdaj bomo glasovali o 123. členu v celoti. Ugotovimo sklepčnost! <stage>(60
                     prisotnih.)</stage></p>
               <p>Kdo je za? <stage>(56 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da smo 123. člen sprejeli.</p>
               <p>Prehajam k 126. členu. Vložen je amandma, ta člen se črta. Predlagatelj je skupina
                  poslancev s prvopodpisano gospo Jano Primožič. Želi kdo besedo? Prosim, gospod
                  Janez Jančar, izvolite.</p>
            </sp>
            <sp xml:id="SDZ1-Redna-15-1992-12-06.sp203">
               <speaker>JANEZ JANČAR:</speaker>
               <p>Predlagal bi, da 126. člen ostane, ker mislim, da ni nič narobe, če so redne
                  volitve v svetu obstoječih krajevnih skupnosti; v tem času se bodo lahko
                  preoblikovale in opravijo sočasno s temi volitvami. Mislim, da je to prav in da ni
                  nič narobe, če ta napotilni člen ostane. Hvala lepa.</p>
            </sp>
            <sp xml:id="SDZ1-Redna-15-1992-12-06.sp204">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Miroslav Geržina, prosim.</p>
            </sp>
            <sp xml:id="SDZ1-Redna-15-1992-12-06.sp205">
               <speaker>MIROSLAV GERŽINA:</speaker>
               <p>Hvala lepa. Za razliko od predhodnega govorca, mislim, da krajevne skupnosti in
                  bodoče občine nimajo praktično nič skupnega. V nekaterih krajevnih skupnostih so
                  sveti potekli že sedaj, se volitve izvajajo lahko iz dneva v dan in ne vidim
                  nobene zveze, zato sem za to, da se to črta. Hvala lepa.</p>
            </sp>
            <sp xml:id="SDZ1-Redna-15-1992-12-06.sp206">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v razpravi? Ugotavljam, da ne in dajem ta amandma
                  na glasovanje. Ugotovimo sklepčnost! <stage>(64 prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(37
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 126. člen v celoti. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da smo 126. člen sprejeli.</p>
               <p>Dajem v razpravo in na glasovanjem vse ostale člene, h katerim niso bili vloženi
                  amandmaji oziroma so bili vsi vloženi amandmaji umaknjeni. Želi kdo razpravljati o
                  teh členih h katerim nimamo amandmajev? Ugotavljam, da nihče in dajem vse te člene
                  skupaj na glasovanje. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo sprejeli vse ostale člene.</p>
               <p>Preostala nam je še razprava in glasovanje o naslovu zakona. Želi kdo razpravljati
                  o naslovu zakona?</p>
               <p>Ugotavljam, da nihče in dajem naslov zakona na glasovanje. Ugotovimo sklepčnost!
                     <stage>(57 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da smo naslov zakona sprejeli.</p>
               <p>Predlagam še sklep, da za tretjo obravnavo zakon pripravi predlagatelj. Ugotovimo
                  sklepčnost! <stage>(65 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da smo s tem končali to točko dnevnega reda.</p>
               <p>Prehajamo k naslednji točki dnevnega reda, to je <title>8. TOČKA DNEVNEGA
                     REDA</title> na <title>OBRAVNAVO PREDLOGA USTAVNEGA ZAKONA O SPREMEMBI
                     USTAVNEGA ZAKONA ZA IZVEDBO USTAVE REPUBLIKE SLOVENIJE</title>.</p>
               <p>Predlog zakona je za obravnavo v zboru pripravil Sekretariat za zakonodajo in
                  pravne zadeve.</p>
               <p>Želi predstavnik sekretariata besedo? <stage>(Ne.)</stage></p>
               <p>Predlog zakona je obravnaval Odbor za notranjo politiko in pravosodje. Želi
                  predstavnik odbora besedo? Ugotavljam, da ne.</p>
               <p>Želi predstavnik Vlade besedo? Tudi ne.</p>
               <p>Želijo besedo predstavniki poslanskih skupin? Ugotavljam, da nihče.</p>
               <p>Besedo dajem poslankam in poslancem. Kdo želi razpravljati?</p>
               <p>Prosim, gospod dr. Ciril Ribičič.</p>
            </sp>
            <sp xml:id="SDZ1-Redna-15-1992-12-06.sp207">
               <speaker>DR. CIRIL RIBIČIČ:</speaker>
               <p>Spoštovani! V dosedanjih razpravah je bilo nekaj pomislekov v zvezi s tem ustavnim
                  zakonom tudi zaradi tega, ker naj ne bi garantiral, da bo zakonodaja o novi
                  lokalni samoupravi sprejeta pravočasno. Mi smo danes s tem, ko smo končali drugo
                  obravnavo zakona o lokalnih volitvah, končali glavnino dela v zvezi s tem zakonom
                  in predlagatelji menimo, da bomo lahko v nekaj dneh predlagali Državnemu zboru v
                  sprejem nov zakon o lokalni samoupravi. Tako, da iz tega vidika je pač bojazen
                  odveč in čeprav je težko v tem ustavnem zakonu stvari formulirati v tem smislu,
                  naj se spremenijo predpisi o lokalni samoupravi in prilagodijo ustavi, ker takih
                  predpisov ni. Imamo vse garancije, da bo nova zakonodaja o lokalni samoupravi
                  sprejeta zelo hitro, po moji oceni torej še pred novim letom. To bi bil dodaten
                  argument za podporo rešitvam v ustavnem zakonu. Hvala lepa.</p>
            </sp>
            <sp xml:id="SDZ1-Redna-15-1992-12-06.sp208">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Ivan Oman, izvolite.</p>
            </sp>
            <sp xml:id="SDZ1-Redna-15-1992-12-06.sp209">
               <speaker>IVAN OMAN:</speaker>
               <p>Jaz sicer nisem za to, da se sprejme ta zakon, vsaj sedaj ne. Prosim za pol ure
                  odmora.</p>
            </sp>
            <sp xml:id="SDZ1-Redna-15-1992-12-06.sp210">
               <speaker>PODPREDSEDNIK DR. LEV KREFT:</speaker>
               <p>Glede na čas seveda ni možno določiti odmora. Je bila to zahteva v imenu poslanske
                  skupine?</p>
               <p>Dajem tokrat na glasovanje, če ni šlo za poslansko skupino. Besedo ima gospod
                  Janez Podobnik, prosim.</p>
            </sp>
            <sp xml:id="SDZ1-Redna-15-1992-12-06.sp211">
               <speaker>JANEZ PODOBNIK:</speaker>
               <p>Spoštovani gospod predsedujoči, poslanke in poslanci! Do sedaj je bila vedno
                  praksa, da se je brez glasovanja odobril odmor. Če to tako ni, potem v imenu
                  poslanske skupine Slovenske ljudske stranke po poslovniku, prosim predsedujočega
                  za polurni odmor.</p>
            </sp>
            <sp xml:id="SDZ1-Redna-15-1992-12-06.sp212">
               <speaker>PODPREDSEDNIK DR. LEV KREFT:</speaker>
               <p>Hvala lepa. Seveda je v tem trenutku polurni odmor nesmiseln. Sejo bomo
                  nadaljevali jutri ob 10. uri. Hvala lepa.</p>
            </sp>
            <stage type="time">(SEJA JE BILA PREKINJENA 6. DECEMBRA 1993 OB 18.54 URI IN</stage>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Izredna-01-1993-10-13">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref
                     target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref
                     target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">ED89439DC02DBE51C1257832004838B0</idno>
               <idno type="URI">ED89439DC02DBE51C1257832004838B0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-01-1993-10-13.DZ" n="01">
               <name>Izredna</name>
               <date when="1993-10-13"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-01-1993-10-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">1. izredna seja</stage>
            <stage type="date">(13. oktober 1993)</stage>
            <stage type="chairman">Sejo je vodil: dr. Vladimir Topler, podpredsednik Državnega
               zbora</stage>
            <stage type="time">Seja se je pričela ob 18.35 uri</stage>
            <sp xml:id="SDZ1-Izredna-01-1993-10-13.sp1">
               <speaker>PODPREDSEDNIK DR. VLADIMIR TOPLER:</speaker>
               <p>Spoštovane kolegice poslanke, kolegi poslanci, gospe in gospodje! Pričenjamo
                  izredno sejo Državnega zbora Republike Slovenije. Obveščen sem, da so naslednje
                  poslanke in poslanci zadržani in se današnje izredne seje ne morejo udeležiti dr.
                  Dušan Bavdek, Zoran Thaler, Brane Eržen, dr. Janko Predan, Drago Šiftar in Štefan
                  Matuš. Brane Eržen je tukaj. Prosim, da ugotovimo prisotnost. <stage>(74
                     prisotnih.)</stage> Ugotavljam, da je zbor sklepčen in da lahko nadaljujemo
                  delo. Na to sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Določitev dnevnega reda 1. izredne seje Državnega zbora Republike Slovenije: Vlada
                  Republike Slovenije predlaga, da Državni zbor na izredni seji, po hitrem postopku
                  sprejme naslednje predloge zakonov:</p>
               <p>- Predlog zakona o dopolnitvi zakona o notranjih zadevah;</p>
               <p>- Predlog zakona o dopolnitvi zakona o zračni plovbi;</p>
               <p>- Predlog zakona o dopolnitvah zakona o izvrševanju kazenskih sankcij; in</p>
               <p>- Predlog zakona o dopolnitvah zakona o carinski službi.</p>
               <p>Predloge zakonov ter razloge za sprejem le-teh, po hitrem postopku, ste prejeli
                  danes na klop. Skladno s sklepom zbora bo uvodno obrazložitev k predlaganim
                  zakonom podal predsednik Vlade dr. Janez Drnovšek. Pristojni ministri pa bodo
                  obrazložili predloge zakonov v posebni točki. Prosim predsednika Vlade, gospoda
                  Janeza Drnovška, da poda uvodno obrazložitev. Prosim, proceduralno, gospod
                  Jelinčič. Prosim, gospod predsednik, če še malo počakate.</p>
            </sp>
            <sp xml:id="SDZ1-Izredna-01-1993-10-13.sp2">
               <speaker>ZMAGO JELINČIČ:</speaker>
               <p>Hvala lepa. Jaz bi prosil, tukaj gori še vedno piše, da je to 12. seja Državnega
                  zbora, da se to spremeni in da se napiše "1. izredna seja Državnega zbora".
                  Hvala.</p>
            </sp>
            <sp xml:id="SDZ1-Izredna-01-1993-10-13.sp3">
               <speaker>PODPREDSEDNIK DR. VLADIMIR TOPLER:</speaker>
               <p>Gospod Jelinčič hvala, mi smo že posredovali in upam, da bo to čimprej urejeno.
                  Prosim, gospod predsednik, imate besedo.</p>
            </sp>
            <sp xml:id="SDZ1-Izredna-01-1993-10-13.sp4">
               <speaker>DR. JANEZ DRNOVŠEK:</speaker>
               <p>Spoštovani gospod predsedujoči, poslanke in poslanci! Vlada je na svojih zadnjih
                  dveh sejah obravnavala situacijo v zvezi s stavko policistov. Na včerajšnji
                  izredni seji je Vlada poslušala poročilo svoje pogajalske ekipe. Pogajalska ekipa
                  ministrov Vlade je ocenila, da ni veliko možnosti ali da so možnosti minimalne, da
                  bi prišlo do sporazumne rešitve te stavke oziroma do prekinitve stavke. Vlada je
                  zato ocenila situacijo in na podlagi mnenja in ocene ministra za notranje zadeve
                  ugotovila, da obstoječe zakonske rešitve, tudi obstoječi zakon o notranjih
                  zadevah, ne daje dovolj formalnih možnosti za razrešitev nastale situacije.
                  Minister za notranje zadeve je ocenil, to bo tudi še podrobneje pojasnil ob svojem
                  nastopu ob predlogu zakona, da je potreben zakonski predlog, ki bi omejil pravico
                  do stavke policajev. Takšne zakonske rešitve imajo tudi v večini drugih držav.</p>
               <p>Vlada je ocenila, da izhodiščne zahteve sindikatov policijskih delavcev iz junija
                  letos niso sprejemljive. Sindikati so namreč zahtevali zvišanje izhodiščnih plač s
                  26.000 na 30.600 tolarjev. Sindikati policijskih delavcev takrat niso podpisali
                  kolektivne pogodbe, ko je Vlada končala pogajanja z drugimi delavci
                  negospodarstva. To področje je od takrat ostalo brez kolektivne pogodbe. Vlada
                  ocenjuje, da bi sprejem zahtev sindikatov policijskih delavcev pomenil preboj vseh
                  proračunskih okvirov v letošnjem letu in, da bi zelo verjetno za seboj potegnil
                  tudi verižno reakcijo pritiskov drugih sindikatov oziroma verjetno razveljavitev
                  kolektivnih pogodb z vsemi drugimi dejavnostmi v negospodarstvu.</p>
               <p>Tudi za naslednje leto bi nam takšno povišanje izhodiščnih plač predstavljalo take
                  okvire proračuna, za katere menimo, da so v sedanji gospodarski situaciji
                  nevzdržni. Vlada je bila v svoji oceni trdna, da takšnih zahtev policistov ne more
                  sprejeti. Preko svojih pogajalcev je ponudila, že pred začetkom stavke in tudi med
                  stavko, da se problem policistov rešuje v okviru zakona, ki ureja razmerja plač
                  delavcev v državni upravi. Ta zakon ministrstva intenzivno pripravljajo in
                  usklajujemo, in pričakujemo, da bo v naslednjih dneh dan v proceduro. V okviru
                  tega zakona bi, usklajeno z drugimi dejavnostmi, verjetno lahko uredili status
                  najnižjih koeficientov oziroma policistov z najnižjimi koeficienti v državni
                  upravi. Enakovredno oziroma primerjalno z vsemi drugimi dejavnostmi.</p>
               <p>Ocenjujemo, da je takšna rešitev konsistentna, da se jo da utemeljevati, da pa
                  posamično popuščanje pred stavkovnimi pritiski ne bi bilo sprejemljivo, ne bi bilo
                  konstruktivno oziroma, da bi podrlo celotno ekonomsko oziroma proračunsko
                  politiko.</p>
               <p>Stavka naj bi se, po napovedih stavkajočih oziroma njihovega sindikata, periodično
                  ponavljala. Torej, nadaljevala v nedogled, če Vlada ne bi sprejela njihovih
                  zahtev.</p>
               <p>V zadnjih dveh dneh je prišlo do povečanih motenj, do vedno večje gospodarske
                  škode zaradi zastojev na mejah. Prihaja do vedno večje nevarnosti za javni red in
                  mir. Ocenjujemo, da se bo ta nevarnost z nadaljevanjem stavke še povečevala.
                  Ocenjujemo, da je zato nujno, da parlament podpre predlog Vlade in postavi
                  zakonske okvire za stavko delavcev v tako vitalnih državnih organih, kot je
                  policija, kot je carinska služba, kot je kontrola zračnega prometa, kot so pazniki
                  v zaporih. Zato smo ob tej priložnosti predložili popravke zakonov, ki urejajo
                  oziroma omejujejo pravico do stavke v teh dejavnostih.</p>
               <p>Nastala situacija je takšna, da je potrebno hitro ukrepanje. Da je potrebno
                  čimprej reagirati oziroma čimprej sprejeti ustrezno odločitev. Nesprejemanje
                  takšnega vladnega predloga, bi po moji oceni, globoko poglobilo nestabilnost v
                  državi in postavilo pod vprašaj funkcioniranje države kot države nasploh.
                  Prepričan sem, da je to vprašanje oziroma ta problem, ki ga danes razrešujemo,
                  takšne vrste oziroma tak problem, ki presega okvire samo strankarskega
                  razmišljanja in strankarske politike. Zato apeliram, ne samo na poslance strank,
                  ki sodelujejo v Vladi, ampak na vse poslance, da poskušajo to situacijo
                  obravnavati zunaj konteksta običajnih strankarskih razmerij in da poskušajo
                  obravnavati v funkciji funkcioniranja države in zagota- vljanja stabilnosti
                  države. Hvala lepa.</p>
            </sp>
            <sp xml:id="SDZ1-Izredna-01-1993-10-13.sp5">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod predsednik. Prehajamo na odločanje o predlogih Vlade Republike
                  Slovenije za sprejem teh zakonov po hitrem postopku.</p>
               <p>Prehajamo na odločanje o predlogu, da se predlog zakona o dopolnitvi zakona o
                  notranjih zadevah sprejme po hitrem postopku. Matično delovno telo soglaša s
                  predlogom za hitri postopek. Želi predstavnik Vlade dodatno obrazložiti svoj
                  predlog? Prosim, gospod Bizjak, minister za notranje zadeve.</p>
            </sp>
            <sp xml:id="SDZ1-Izredna-01-1993-10-13.sp6">
               <speaker>IVAN BIZJAK:</speaker>
               <p>Spoštovani predsedujoči, gospe in gospodje! Mislim sicer, da je predsednik Vlade v
                  svojem uvodu k današnji seji navedel že vse bistvene razloge, ki utemeljujejo tako
                  sprejem tega zakona kot tudi njegovo obravnavo in sprejem po hitrem postopku.
                  Kljub temu dovolite samo nekaj besed.</p>
               <p>Že skoraj enotedenska stavka slovenskih policistov in posledice, ki nastajajo
                  zaradi nje, zahtevajo takojšnje ukrepanje. Ne gre za to, da se policistom in
                  drugim prepove oziroma odvzame kakršnakoli njihova temeljna pravica - pravica do
                  stavke, ampak, da se z dopolnitvijo zakona o notranjih zadevah določi tisti obseg
                  opravil, ki je za izvajanje temeljnih funkcij Ministrstva za notranje zadeve nujno
                  potreben. Kasneje bom utemeljil tudi z drugih vidikov zakaj je potrebna taka
                  dopolnitev. Zdaj le toliko, da je to potrebno storiti čimprej, da bi lahko, tudi v
                  tem primeru, ki kot smo slišali, grozi s hudimi posledicami, dosegli zadovoljive
                  rezultate. Hvala lepa.</p>
            </sp>
            <sp xml:id="SDZ1-Izredna-01-1993-10-13.sp7">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod minister. Želi besedo poročevalec matičnega delovnega telesa?
                  Prosim, gospod Pukl.</p>
            </sp>
            <sp xml:id="SDZ1-Izredna-01-1993-10-13.sp8">
               <speaker>VITODRAG PUKL:</speaker>
               <p>Spoštovani! Odbor za notranjo politiko in pravosodje je z večinsko odločitvijo,
                  vse odločitve v zvezi s temi predlogi in zakoni so bile sprejete z večinskim
                  statusom, ampak to se pravi, da odbor ni odločal soglasno ampak je z večinskimi
                  glasovi sprejel utemeljitve, kot jih je navedla Vlada, in sicer predsednik in
                  gospod minister Bizjak ter menimo: Prvič, da je potrebno, da se te dopolnitve
                  zakonov v vseh štirih primerih obravnavajo in sprejmejo in pa, da glede na
                  okoliščine, ki so bile že opisane in ki sledijo tudi iz ugotovitev včerajšnjega
                  sestanka tega odbora s predstavniki stavkajočih, da je potrebno, da se te
                  dopolnitve zakona sprejmejo po hitrem postopku. Hvala.</p>
            </sp>
            <sp xml:id="SDZ1-Izredna-01-1993-10-13.sp9">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod Pukl. Besedo dajem predstavnikom poslanskih skupin. Kdo želi
                  besedo? Prosim, gospod Peršak, demokratska stranka.</p>
            </sp>
            <sp xml:id="SDZ1-Izredna-01-1993-10-13.sp10">
               <speaker>ANTON PERŠAK:</speaker>
               <p>Najprej, spoštovane poslanke in poslanci,</p>
               <p>bi rad povedal naslednje. Ni sporno, da je stavka gotovo problem. Ni sporno tudi
                  to, da to vpliva na razpoloženje v javnosti in da to razpoloženje, seveda, na prvi
                  pogled govori v prid temu, da se ta stvar ureja po nekem hitrem postopku na več
                  ali manj represiven način, tokrat seveda na represiven način do represivnih
                  organov. Moram pa povedati, da je Vlada, po našem mnenju, najmanj dvakrat zamudila
                  svojo priložnost, in to vsaj enkrat v primeru, ko ji je Državni zbor naložil, da
                  ta problem rešuje. In to v primeru, ko je bilo s sklepom Državnega zbora naloženo,
                  da pripravi zakon o plačah in o razmerjih med plačami v državni upravi.</p>
               <p>Drugič seveda takrat, ko je bila prvič opozorjena na namere, da bo prišlo do
                  stavke, to je junija in, če je resno seveda jemala to, bi bilo pričakovati, da bo
                  takrat reagirala z nečim podobnim, kot reagira zdaj.</p>
               <p>Drugo, kar bi želel povedati je to, da če pogledate seznam kaj vse policija tudi v
                  primeru stavke mora normalno opravljati, vidite, da je to praktično kompleten
                  seznam v malo zgoščeni obliki tega, kar sicer piše v 2. členu zakona o notranjih
                  zadevah. Skratka, delati mora vse, kar po tem zakonu mora delati. Ne vem, kako
                  lahko potem še stavka oz., koliko jih potem še lahko stavka. In govoriti o tem, da
                  se s tem ne omejuje pravica do stavke, ni res, kajti omejuje se tako rekoč v
                  celoti, ostala bo na papirju, delati morajo pa vse, kar piše v 2. členu
                  zakona.</p>
               <p>Tretja stvar. Ustava dela. Policisti so v zakonu o notranjih zadevah opredeljeni
                  kot delavci v organih za notranje zadeve. Ustava pravico do stavke zagotavlja,
                  govori seveda o možnostih omejitve te pravice do stavke z zakonom. Mislimo, da je
                  ta pravica s 47. in 95. členom in še nekaterimi členi zakona o notranjih zadevah v
                  kontekstu zakona o stavkah, ki tudi daje omejitve, ki se morajo pri tem upoštevati
                  in kaj morajo delavci, ki stavkajo zagotoviti, da je ta zadeva v bistvu že rešena.
                  Mislimo, da gre pri tej stvari, kar zadeva ta zakon, izrazito za primer, ko Vlada
                  nekega problema ni rešila in skuša zdaj krivdo za to in odgovornost za to, da se
                  ta problem reši v principu, kot sem rekel na represiven način, prevaliti na
                  parlament. Mi iz opozicije seveda nimamo kakšne posebne možnosti, da to
                  preprečimo. Ampak, če poslanci vladne koalicije s tem soglašajo, potem naj to
                  odločitev tudi sami sprejmejo. To je moje osebno stališče. Sicer pa pred
                  glasovanjem predlagam še 10 minut časa za posvet naše poslanske skupine in
                  poslanske skupine opozicijskih strank, potem se bomo verjetno v skupini odločili,
                  kako bomo kot celota glasovali. Sam sem že zdaj prepričan, da bom glasoval proti
                  in da potem tudi pri nadaljevanju ne bom sodeloval. Hvala.</p>
            </sp>
            <sp xml:id="SDZ1-Izredna-01-1993-10-13.sp11">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa. Kdo želi kot predstavnik poslanskih skupin besedo? Prosim, gospod
                  Jelinčič kot predstavnik Slovenske nacionalne stranke.</p>
            </sp>
            <sp xml:id="SDZ1-Izredna-01-1993-10-13.sp12">
               <speaker>ZMAGO JELINČIČ:</speaker>
               <p>Hvala lepa in pozdravljeni. Štiri mesece, več kot štiri mesece je preteklo od 8.
                  junija, ko je Vlada dobila zahteve policijskega sindikata z najavami, kaj se bo
                  zgodilo, če se stvari ne bodo uredile. In v 4 mesecih Vlada ni na tem področju
                  naredila nič. Sedaj, ko teče voda v grlo, je treba kar čez noč sprejeti ukrepe in
                  doseči rešitve. Seveda s tem, kar je tudi najlažje, da se odgovornost, ki naj bi
                  jo imela Vlada, prenese na pleča parlamenta in da potem parlament odloča o tem.
                  Vse nadaljnje posledice bo nosil parlament, kajti Vlada bo rekla, saj je bilo v
                  parlamentu tako sprejeto. Poslanci so tako glasovali in oni so krivi za to, kar se
                  je zgodilo. Zato se tudi pridružujem gospodu Peršaku, ki pravi, da tako preprosto
                  ta stvar pač ne gre. Čeprav nimamo možnosti, da bi preglasovali to zadevo, se bomo
                  v opoziciji odločili, kako bomo glasovali o tej stvari.</p>
               <p>Tudi Odbor za notranje zadeve je potrdil vse te štiri točke v manj kot enourni
                  razpravi. Vendar gre tukaj za zelo resne zadeve, ki zahtevajo malo več razprave in
                  malo več razmisleka, kot niti ne eno uro. Sprašujem se, kakšna resnost je tukaj
                  zadaj, koliko je resna Vlada, ki to počne tako ali, koliko je Vlada špekulativna
                  in, koliko je resen odbor oziroma koliko odbor špekulira. In koliko resna je
                  vladajoča koalicija in koliko ta koalicija špekulira. Konec koncev iz tega sledi,
                  v točki ad 1), da bi bilo glede na naštete alinee dosti enostavneje, če bi
                  napisali kar, da je stavka prepovedana. Hvala.</p>
            </sp>
            <sp xml:id="SDZ1-Izredna-01-1993-10-13.sp13">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod Jelinčič. Še kdo želi kot predstavnik poslanske skupine besedo?
                  Ker ne želi nihče več kot predstavnik poslanske skupine sprašujem, ali želi
                  predstavnik Vlade dodatno pojasniti razloge? <stage>(Ne želi.)</stage> Gospod
                  Peršak zahteva 20 minutni odmor pred glasovanjem o hitrem postopku za zakon.</p>
               <p>Sejo nadaljujemo ob 19.20 uri. Odrejam 20 minutni odmor.</p>
            </sp>
            <stage type="time">(Seja je bila prekinjena ob 18.56 uri in se je nadaljevala ob 19.23
               uri.)</stage>
            <sp xml:id="SDZ1-Izredna-01-1993-10-13.sp14">
               <speaker>PODPREDSEDNIK DR. VLADIMIR TOPLER:</speaker>
               <p>Spoštovane poslanke, spoštovani poslanci, nadaljujemo sejo. Prosim, da najprej
                  ugotovimo prisotnost v dvorani. <stage>(66 prisotnih.)</stage> Ugotavljam, da je
                  zbor sklepčen in nadaljujemo delo. Gospod Peršak želi besedo.</p>
            </sp>
            <sp xml:id="SDZ1-Izredna-01-1993-10-13.sp15">
               <speaker>ANTON PERŠAK:</speaker>
               <p>Po pooblastilu petih poslanskih skupin, to je, Slovenske ljudske stranke,
                  Slovenske nacionalne stranke, Samostojne poslanske skupine, poslanske skupine
                  Zelenih - ekološko socialne stranke in poslanske skupine Demokratske stranke moram
                  zboru sporočiti, da iz razlogov, ki so bili že večkrat povedani menimo, da hitri
                  postopek pri tem prvem zakonu ni potreben in utemeljen, in da ni razlogov, v
                  skladu z 201. členom - razlogi so bili že navedeni - da to tem bolj velja za druge
                  tri zakone, kjer tudi ni nikakršnega povoda za hitri postopek, ker ni nobene
                  stavke, niti česa podobnega v teh službah, o katerih govorijo drugi trije zakoni.
                  Zato bomo poslanci teh poslanskih skupin glasovali proti tem predlogom za hitri
                  postopek, kakor smo glasovali tudi proti oziroma se odločili proti izredni seji.
                  Ko bo to izglasovano, v kar ne dvomimo, da bo, mi ne bomo več sodelovali niti v
                  razpravi niti v odločanju o tem. Bomo to prepustili poslancem vladne koalicije,
                  ker s svojim sodelovanjem ne želimo dajati značaja legitimnosti nečemu, za kar
                  sodimo, da ni utemeljeno niti potrebno. Naj vladna koalicija sama prevzame
                  odgovornost za to, za kar se je odločila, da mora opraviti namesto Vlade
                  parlament. Hvala.</p>
            </sp>
            <sp xml:id="SDZ1-Izredna-01-1993-10-13.sp16">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod Peršak. Želi še kdo besedo? Prosim, gospa Dobrajčeva.</p>
            </sp>
            <sp xml:id="SDZ1-Izredna-01-1993-10-13.sp17">
               <speaker>POLONCA DOBRAJC:</speaker>
               <p>Hvala za besedo. Prav lepo pozdravljeni! V celotni razpravi o nujnosti ali ne
                  nujnosti sprejetja teh zakonov se mi zastavlja eno vprašanje, na katerega v
                  celotni razpravi ni bilo odgovora. Vlada, ko je predložila oziroma predlagala
                  sprejem teh zakonov, je znala špekulativno predvideti posledice, če bi eventualno
                  ugodila stavkajočim. Napovedala je val stavk in povišanje plač in nezmožnosti
                  izvrševanja proračuna. Sedaj pa sprašujem predstavnike Vlade, ali je Vlada tudi
                  predvidela situacijo, ko bo za stavkajoče obstajal zakon o stavki, po katerem so
                  začeli stavko in ko bo začel veljati nov zakon. Kaj bo Vlada naredila v primeru,
                  če stavkajoči - v tem primeru represivni organi oziroma organi, ki so v tej državi
                  edini zadolženi za vzdrževanje reda in miru v mirnem stanju - ne bodo spoštovali
                  novega zakona, ki jih bo dohitel med stavko. Hvala.</p>
            </sp>
            <sp xml:id="SDZ1-Izredna-01-1993-10-13.sp18">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa. Prosim, gospod minister Bizjak.</p>
            </sp>
            <sp xml:id="SDZ1-Izredna-01-1993-10-13.sp19">
               <speaker>IVAN BIZJAK:</speaker>
               <p>Gospe in gospodje! Seveda smo dobro proučili tudi ta vidik. O tem vidiku smo se
                  pogovarjali tudi s predstavniki stavkovnega odbora. Prepričani smo - to je potrdil
                  tudi ta sestanek s stavkovnim odborom - da je slovenska policija v vsakem primeru
                  pripravljena spoštovati zakon. Tak odgovor smo dobili tudi na omenjenem sestanku.
                  Zaradi tega mislim, da je s tem odgovorjeno tudi na to vprašanje. Če to ne bi bilo
                  tako, potem mislim, da bi res lahko bili zelo zelo v skrbeh za usodo te države.
                  Hvala lepa.</p>
            </sp>
            <sp xml:id="SDZ1-Izredna-01-1993-10-13.sp20">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod minister.</p>
               <p>Prehajamo na glasovanje. Na glasovanje dajem predlog Vlade Republike Slovenije za
                  sprejem navedenega zakona po hitrem postopku, to je predlog zakona o dopolnitvi
                  zakona o notranjih zadevah.</p>
               <p>Ugotovimo sklepčnost! <stage>(80 prisotnih.)</stage></p>
               <p>Kdo je za hitri postopek? <stage>(53 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da je predlog sprejet in da bomo zakon sprejemali po hitrem
                  postopku.</p>
               <p>Prehajamo na odločanje o predlogu, da se predlog zakona o dopolnitvi zakona o
                  zračni plovbi sprejme po hitrem postopku. Matično delovno telo soglaša s predlogom
                  za hitri postopek. Želi predstavnik Vlade dodatno obrazložiti svoj predlog.
                  Prosim, državni sekretar Hanžel ima besedo.</p>
            </sp>
            <sp xml:id="SDZ1-Izredna-01-1993-10-13.sp21">
               <speaker>DR. SLAVKO HANŽEL:</speaker>
               <p>Spoštovani gospod podpredsednik, spoštovani zbor! Zračni promet poteka po zakonu o
                  zračni plovbi, se pravi po starem zakonu iz bivše Jugoslavije. Ta zakon ne
                  vključuje določil za stavko. Glede na to, da je to področje zelo pomembno, še
                  zlasti področje dela kontrolorjev in spremljajočih služb predlagamo, da se v
                  obstoječi zakon doda poseben člen, ki v skladu z ustavo opredeljuje, katere
                  dejavnosti in aktivnosti je potrebno opravljati, da se zagotovi varnost zračnega
                  prometa. Ob tem bi dodal še to, da so bile težave, recimo, s tovrstnimi službami -
                  kontrolorji zračnih poletov - in da je dejansko stanje, ki ga imamo sedaj
                  doseženega, res stanje, ki velja do konca tega leta. Se pravi, neka določila na
                  tem področju so nujno potrebna.</p>
               <p>Glede na to, da smo želeli dejansko zajeti službe, ki bistveno prispevajo k
                  varnosti zračnega prometa, Vlada vlaga amandma k predlogu, ki ste ga že prejeli, k
                  predlogu zakona o dopolnitvi zakona o zračni plovbi, in sicer amandma k 1. členu,
                  ki se glasi: besedilo novega 147.a člena se spremeni, tako da se glasi "Osebje
                  kontrole letenja, tehnično osebje kontrole letenja, osebje, ki skrbi za
                  meteorološko varnost zračne plovbe, osebje tehnološke priprave in službe za zvezo
                  kontrole letenja ter drugo strokovno osebje, ki opravlja dela, pomembna za varnost
                  zračne plovbe, to je osebje za sprejem in odpremo, osebje za požarno varnost na
                  letališču, osebje, ki vzdržuje manevrske površine, objekte in instalacije na
                  letališču, pomembne za varnost zračne plovbe, osebje letalsko-informacijske službe
                  in letališke kontrole letenja ter delavci, ki so vključeni v akcije letalskega
                  iskanja in reševanja, morajo zagotoviti neoviran zračni promet iz in v tujino,
                  preprečevanje možnosti nastanka škode, nemoteno delovanje državnih organov,
                  iskanje in reševanje v primeru letalske nesreče ter varno odvijanje zračnega
                  prometa". Hvala lepa.</p>
            </sp>
            <sp xml:id="SDZ1-Izredna-01-1993-10-13.sp22">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod državni sekretar. Želi besedo poročevalec odbora, gospod Pukl?
                     <stage>(Ne želi.)</stage> Želijo besedo predstavniki poslanskih skupin? Ker ne
                  želi nobena poslanska skupina, prehajamo na glasovanje.</p>
               <p>Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da bo zakon sprejet po hitrem postopku.</p>
               <p>Prehajamo na odločanje o predlogu, da se predlog zakona o dopolnitvi zakona o
                  izvrševanju kazenskih določb sprejme po hitrem postopku. Matično delovno telo
                  soglaša s predlogom za hitri postopek. Želi predstavnik Vlade dodatno obrazložiti
                  svoj predlog? Prosim, gospod Kozinc, minister za pravosodje.</p>
            </sp>
            <sp xml:id="SDZ1-Izredna-01-1993-10-13.sp23">
               <speaker>MAG. MIHA KOZINC:</speaker>
               <p>Spoštovane poslanke, cenjeni poslanci! V celoti bi se navezal na besede gospoda
                  Bizjaka, ki je razlagal, zakaj je v zakonu o notranjih zadevah oz. dopolnitvah
                  zakona o notranjih zadevah potreben hiter postopek. Taka situacija lahko nastane
                  tudi pri pooblaščenih uradnih osebah v kazensko-poboljševalnih zavodih in zaporih,
                  zato Vlada ocenjuje, da je potrebno tudi v tem primeru zakon sprejeti po hitrem
                  postopku. Namreč, v skladu z zakonom o izvrševanju kazenskih sankcij pooblaščene
                  uradne osebe v kazensko-poboljševalnih zavodih in zaporih izvršujejo enake pravice
                  kot pooblaščena uradna oseba organov za notranje zadeve in seveda bi razširitev
                  stavke tudi na te institucije lahko povzročila neslutene posledice, tako za
                  življenja zapornikov, kot za povzročitev škode v večjem obsegu v zaporih, zato
                  predlagam, da se zakon sprejme po hitrem postopku. Hvala lepa.</p>
            </sp>
            <sp xml:id="SDZ1-Izredna-01-1993-10-13.sp24">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod minister. Želi besedo poročevalec odbora? <stage>(Ne
                     želi.)</stage> Želijo besedo predstavniki poslanskih skupin? <stage>(Ne
                     želijo.)</stage></p>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da bo zakon sprejet po hitrem postopku.</p>
               <p>Prehajamo na odločanje o predlogu, da se predlog zakona o dopolnitvah zakona o
                  izvrševanju v carinski službi sprejme po hitrem postopku. Matično delovno telo
                  soglaša s predlogom za hitri postopek. Želi predstavnik Vlade dodatno obrazložiti
                  svoj predlog? Prosim, gospod minister Gaspari.</p>
            </sp>
            <sp xml:id="SDZ1-Izredna-01-1993-10-13.sp25">
               <speaker>MAG. MITJA GASPARI:</speaker>
               <p>Gospod predsednik, gospe in gospodje poslanci! V okviru celotnega paketa zakonov,
                  ki urejajo to področje, je področje carinske službe eno od najpomembnejših. Glede
                  na to, da sedanji zakon o carinski službi ne ureja situacije ob nastopu stavke in
                  bi zaradi tega lahko prišlo do problemov, ki z zakonom niso urejeni, predlagamo v
                  skladu z drugimi predpisi, ki se predlagajo za druga tri področja, da morajo
                  delavci carinske službe zaradi varovanja javne koristi med stavko zagotoviti
                  nemoteno opravljanje nalog, ki so navedene v predlogu 35. a člena  <stage>(ali 55.
                     a člena?)</stage> tega zakona.</p>
               <p>Podal bi še dve dodatni pojasnili. Prvič, zakaj delavci carinske službe in zakaj
                  ne pooblaščene osebe? Zaradi tega, ker veljavni zakon ne loči med pooblaščenimi
                  osebami in delavci carinske službe, kar bo storil zakon, ki je v parlamentarni
                  proceduri. In drugič, kljub temu, da cariniki do zdaj niso nikoli uporabili
                  instituta stavke, menimo, da je enotna ureditev na vseh področjih, ki pokrivajo ta
                  javni interes, potrebna. Hvala lepa.</p>
            </sp>
            <sp xml:id="SDZ1-Izredna-01-1993-10-13.sp26">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod minister. Želi poročevalec odbora besedo? Želijo besedo
                  predstavniki poslanskih skupin? <stage>(Ne želijo.)</stage> Prehajamo na
                  odločanje.</p>
               <p>Ugotovimo sklepčnost! <stage>(56 prisotnih.)</stage></p>
               <p>Kdo je za predlog, da se zakon sprejme po hitrem postopku? <stage>(51
                     poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da bo zakon sprejet po hitrem postopku.</p>
               <p>Zdaj prehajamo na glasovanje o predlogu dnevnega reda. Predlagam, da za današnjo
                  sejo sprejmemo dnevni red, kot ste ga prejeli s sklicem. Na glasovanje dajem
                  predlog dnevnega reda. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog dnevnega reda 1. izredne seje Državnega zbora
                  sprejet.</p>
               <p>Prehajamo na <title>1. TOČKO DNEVNEGA REDA - OBRAVNAVA PREDLOGA ZAKONA O
                     DOPOLNITVI ZAKONA O NOTRANJIH ZADEVAH, PO HITREM POSTOPKU</title>.</p>
               <p>Predlog zakona je v obravnavo predložila Vlada Republike Slovenije. Želi
                  predstavnik Vlade besedo? Prosim, gospod minister za notranje zadeve Ivan
                  Bizjak.</p>
            </sp>
            <sp xml:id="SDZ1-Izredna-01-1993-10-13.sp27">
               <speaker>IVAN BIZJAK:</speaker>
               <p>Spoštovani predsedujoči, gospe in gospodje!</p>
               <p>Predlog, ki je pred nami,  kot je bilo že večkrat povedano, to, da je predložen v
                  tem trenutku, povezano tudi s trenutnim dogajanjem v zvezi s stavko policistov.
                  Dovolite mi, da ob vsem, kar je bilo že rečeno, vendarle porabim nekaj besed tudi
                  za to, da povem, kaj smo ukrenili že v tem času, odkar so bile 8. junija dane
                  zahteve policijskega sindikata in je bila napovedana stavka. Slišati je bilo
                  namreč očitke, da niti ministrstvo niti Vlada nista nič ukrenila v tem času. Kot
                  ste slišali, so bile zahteve takrat precej visoke. Mi smo se potem pogovarjali,
                  pogajali pravzaprav in 15. julija, po odložitvi stavke  v prvem napovedanem roku,
                  smo dosegli začasni sporazum, po katerem naj bi ministrstvo uveljavljalo nekatere
                  zmanjšane zahteve. Konkretno 5% povečano osnovo za pooblaščene uradne osebe in
                  dodatna sredstva za pokritje tistega dotedanjega prerazporejanja sredstev, od
                  tistih v višjih plačilnih razredih, na tiste z nižjimi plačilnimi razredi. Ta - če
                  zelo na kratko povzemam - predlog je bil po še eni korekturi, ki je bila
                  opravljena v skladu s sindikatom, obravnavan na Vladi 2. septembra letos. Vlada
                  takrat ni sprejela tega predloga ministrstva, praktično iz istih razlogov, iz
                  katerih tudi zdaj ocenjuje, da ni mogoče pristati na ugoditev stavkovnih zahtev in
                  ki jih je na začetku obrazložil predsednik Drnovšek.</p>
               <p>Tako ministrstvo kot predstavniki Vlade so imeli vrsto stikov v času do začetka
                  stavke, o tem je javnost podrobneje obveščena, v času, ko se stavka že izvaja.</p>
               <p>Dobili ste tudi podrobno poročilo o materialnem položaju delavcev organov za
                  notranje zadeve, na kar vas še posebej opozarjam. Mislim, da je prav, da to
                  informacijo, ki jo je pripravilo ministrstvo, tudi podrobno pogledate. Informacija
                  je pripravljena tako, da so vsebovani vsi vidiki materialnega položaja. Mislim, da
                  bi bilo prav, da to, kar je navedeno v tej informaciji, poslanci upoštevate tudi v
                  prihodnje, ko boste obravnavali katerikoli zakonski predlog, ki zadeva tudi to
                  področje, vključno z zakonom o proračunu. To poudarjam zato, ker se včasih
                  ustvarja mnenje, da nismo storili dovolj, da bi pojasnili, za kakšno situacijo gre
                  pri delavcih organov za notranje zadeve.</p>
               <p>To je bil zelo kratek pregled tega, kar je bilo doslej storjeno. Preden
                  spregovorim nekaj v zvezi z razlogi, zakaj predlagamo tak zakon, bi povedal še
                  nekaj. Odgovoril bi na očitke, ki nam očitajo, da Vlada prenaša odgovornost na
                  parlament. Mislim, da bo tudi iz nadaljnjega precej jasno razvidno, da obstoječa
                  zakonska ureditev ni popolna. Da ne daje celovite osnove za postopanje v zvezi s
                  stavko v policiji, kakor tudi ne v nekaterih drugih organih, in zaradi tega se mi
                  zdi, da je potrebno - če damo kaj na pravno državo - da to nepopolnost dopolnimo
                  in da je to mnogo bolje, kot da poskušamo z nekaterimi, lahko tudi kreativnimi
                  tolmačenji obstoječe zakonodaje, posegati na tako občutljiva področja kot je
                  področje uveljavljanja pravice do stavke. To še na takem področju, kot je
                  policija, kot ste večkrat posebej izpostavili - represivni organ. Mislim, da bi
                  tukaj lahko pomenilo, če bi se z nedomišljenimi potezami, s spornimi pravnimi
                  osnovami za neke poteze, lotili reševanja teh problemov, da bi lahko prišlo do
                  zelo težavnih posledic, do nepredvidljivih posledic. Zato mislim, da je skrajno
                  utemeljeno, da tukaj postavimo jasne temelje in da izvedemo tisto, kar je v ustavi
                  zapisano, pa ne izvedeno v zakonu, do take mere, da je to tudi v praksi uporabno.
                  Ustava določa pravico do stavke in ustava tudi določa, da če to zahteva javna
                  korist, se jo lahko z zakonom omeji. V Sloveniji še vedno velja zvezni zakon o
                  stavki, ki med drugim nekoliko ureja, kako poteka stavka v državnih organih.
                  Posebej pa pove, da pogoji, pod katerimi se lahko uresničuje pravica do stavke v
                  vojski in v policiji, da se to uredi s posebnim zakonom. Takega zakona pri nas ni.
                  Ni mogoče šteti, da pomenijo nekateri členi zakona o notranjih zadevah ureditev za
                  primer stavke v policiji. O tem smo govorili že na odboru. Že tam sem pojasnil, da
                  omenjeni členi zakona o notranjih zadeva, npr. 47. člen, sicer dajejo, zavezujejo
                  pooblaščene uradne osebe za to, da izvajajo določene naloge, ne glede na to, kdaj
                  in kako. Vendar, ne omogočajo, da bi se na ta način, v celoti, reguliralo
                  vprašanje izvajanja stavke. To govorim zaradi tega, da se ne bi ponovno
                  postavljale trditve, da bi bilo možno že na osnovi obstoječe zakonodaje rešiti vse
                  probleme. Verjetno da, če bi zelo ekstenzivno tolmačili zakone in verjetno da,
                  samo potem bi prišli do izrazitih sporov, do izrazitih konfliktov, ki bi bili
                  mnogo hujši kot so sedanji - da rečem - konflikti, ki so povezani z materialnim
                  položajem. Mislim, da bi bili to vsebinski konflikti, ki bi zadevali v samo jedro
                  te države in ki bi jih bilo - kot že rečeno - težko rešiti.</p>
               <p>V predlogu, ki ste ga dobili, so navedeni tudi razlogi, ki narekujejo sprejem
                  predlagane dopolnitve zakona, s katero se, kot rečeno, omejuje pravica do stavke
                  oziroma določa, katere naloge morajo pooblaščene uradne osebe izvajati tudi med
                  stavko. Teh razlogov ne bi ponavljal, kakor tudi ne bi ponovno širše razlagal
                  primerjalne ureditve v drugih državah. Dejstvo je, da je to v različnih državah
                  različno urejeno. Navedeni pa so vsaj trije primeri, kjer je pravica do stavke v
                  celoti prepovedana, recimo v Veliki Britaniji, vključno tudi s pravico biti član
                  delavskih sindikatov; preko Avstrije, kjer je ta pravica tako omejena, da
                  policisti uradno nimajo pravice do stavke, obstajajo pa neke druge možnosti; in
                  Italije, kjer policisti prav tako nimajo pravice stavkati. Se pa zato za doseganje
                  sindikalnih zahtev poslužujejo drugih sredstev, kar pa je tudi pri nas jasno, da
                  tudi s tem zakonom ne jemljemo pooblaščenim uradnim osebam organov za notranje
                  zadeve vseh možnosti za uveljavljanje sindikalnih zahtev.</p>
               <p>Dovolite, da na koncu, še enkrat priporočim predlagani zakon v sprejem. Poudarjam,
                  da gre za zapolnitev pravne vsebine, in da gre tudi za reševanje sedanje zatečene
                  situacije na nesporen pravni način. Toliko in hvala lepa za pozornost.</p>
            </sp>
            <sp xml:id="SDZ1-Izredna-01-1993-10-13.sp28">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod minister. Želi poročevalec odbora besedo? Prosim, gospod
                  Pukl.</p>
            </sp>
            <sp xml:id="SDZ1-Izredna-01-1993-10-13.sp29">
               <speaker>VITODRAG PUKL:</speaker>
               <p>Spoštovani predsedujoči, hvala za besedo. Spoštovani zbor! Odbor, ki je obravnaval
                  konkretne predloge k zakonu o dopolnitvi zakona o notranjih zadevah, je glasoval
                  in so rezultati glasovanja - 10 za dopolnitev in 5 proti. Enaki rezultati
                  glasovanja so za vse druge predloge o dopolnitvah zakona, tako v zračni plovbi,
                  izvrševanju kazenskih sankcij in zakona o carinski službi.</p>
               <p>Zakaj se je odbor večinsko odločil, da podpre predlog zakona o dopolnitvah zakona
                  o notranjih zadevah? Mi smo že prej povedali, iz naših pisnih mnenj je vidno, da
                  se s tem izpolnjuje pravna praznina v naši zakonodaji. Gre za pravno praznino, ki
                  lahko povzroči zelo hude posledice in začetek teh hudih posledic smo lahko opazili
                  že v zadnjem tednu. Menimo, podobno kot meni ves civilizirani svet, da so nekatere
                  funkcije v družbi takega značaja, da se jim mora v korist človekovih pravic in
                  pravic ostalih omejiti pravica do stavke, ki je sicer splošna pravica in ki jo kot
                  socialdemokrat vsekakor podpiram. Če pa nekateri segmenti družbe, zlasti
                  represivni, stavkajo, in to tisti del represije, ki je pravzaprav zadolžen za to,
                  da varuje življenje, premoženje, celovitost, red in mir, to pomeni, da drugi
                  delavci nimajo možnosti uveljavljati teh svojih pravic, so ogroženi in
                  prikrajšani. Pri tej dilemi, jasno, ni izbire in se je treba odločiti tako -
                  gotovo nismo prvi in tudi ne zadnji, to velja že po celem svetu - da je treba pač
                  tem organom omejiti pravico do stavke, ne s tem, da stavkati ne bi smeli, ampak da
                  morajo stavkati na način, da drugim svojim sodržavljanom, delavcem, ne povzročajo
                  škode, ne ogrožajo njihovega življenja in ne ogrožajo njihovega premoženja.</p>
               <p>Zato smo se odločili, da podpremo vse te dopolnitve; ne bom prihajal potem
                  razlagati druge tri zakone, ker je približno enaka utemeljitev. In menim, da bi ob
                  premisleku, kaj je v korist naši državi in kaj je v korist demokratičnemu razvoju
                  naše države, glasovali za te dopolnitve.</p>
               <p>Omenil bi samo še to, da je bila edina teoretična dilema v tem, da so nekateri
                  menili, da že sedanja - kot je že povedal gospod minister - določila v zakonu o
                  notranjih zadevah <stage>(gre za 47. in 58. člen)</stage> omogočajo, da bi lahko
                  minister s svojo pristojnostjo preprečil te negativne posledice stavke, kot smo
                  jih lahko videli ta teden. Mi smo se opredelili, da to ni mogoče, ker ta člena pač
                  navajata obveznosti uslužbencev, delavcev, ne upoštevata pa ustavne pravice do
                  stavke. Ta ustavna pravica se lahko omeji samo z zakonom, in to decidentnim
                  zakonom. In ta zakon bo šele po sprejemu dopolnitve zakona o notranjih zadevah
                  tak, da bo v skladu z ustavo in upravičen.</p>
               <p>Zato predlagam, da zbor glasuje za te opredelitve. Hvala.</p>
            </sp>
            <sp xml:id="SDZ1-Izredna-01-1993-10-13.sp30">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod Pukl. Ali želi besedo predstavnik Sekretariata za zakonodajo in
                  pravne zadeve? <stage>(Ne želi.)</stage> Želijo besedo predstavniki poslanski
                  skupin? <stage>(Ne želijo.)</stage></p>
               <p>Besedo dajem poslankam in poslancem. Kdo želi razpravljati?</p>
               <p>Prosim, gospod minister, izvolite.</p>
            </sp>
            <sp xml:id="SDZ1-Izredna-01-1993-10-13.sp31">
               <speaker>IVAN BIZJAK:</speaker>
               <p>Na podlagi mnenja Sekretariata za zakonodajo in pravne zadeve Državnega zbora, da
                  bi uskladili besedilo predloga zakona s pripombami, ki jih je dal ta sekretariata
                  predlaga Vlada amandma k 1. členu, in sicer: v besedilu novega 98.b) člena se prvi
                  odstavek črta; v drugem odstavku, ki postane prvi odstavek, se uvodno besedilo
                  glasi: "Pooblaščene uradne osebe organov za notranje zadeve so dolžne med stavko
                  opravljati naslednja dela in naloge." To je konec tega uvodnega besedila.</p>
               <p>Tretji odstavek postane drugi odstavek in se spremeni, tako da se glasi: "Dela in
                  naloge iz prejšnjega odstavka so pooblaščene uradne osebe dolžne opravljati
                  pravočasno in učinkovito, v skladu z navodili predstojnikov organov in
                  organizacijskih enot ministrstva."</p>
               <p>V četrtem odstavku, ki postane tretji odstavek, se črta besedilo "v skladu z
                  drugim odstavkom 10. člena zakona o stavki".</p>
               <p>Amandma je redakcijske narave in ne spreminja vsebine predloženega besedila. Hvala
                  lepa.</p>
            </sp>
            <sp xml:id="SDZ1-Izredna-01-1993-10-13.sp32">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod minister.</p>
               <p>Ponovno sprašujem, ali želi kdo razpravljati? Ker ne želi nihče razpravljati,
                  zaključujem razpravo in s tem tudi prvo obravnavo.</p>
               <p>Prehajamo na drugo obravnavo. V razpravo dajem 1. člen in amandma. Želi kdo
                  besedo?</p>
               <p>Ker ne želi nihče besede, bomo najprej glasovali o amandmaju. Ali imamo pisni
                  amandma? V besedilu novega 98.b) člena se prvi odstavek črta. V drugem odstavku,
                  ki postane prvi odstavek, se uvodno besedilo glasi: "Pooblaščene uradne osebe
                  organov za notranje zadeve so dolžne med stavko opravljati naslednja dela in
                  naloge." Tretji odstavek postane drugi odstavek in se spremeni, tako da se glasi:
                  "Dela in naloge iz prejšnjega odstavka so pooblaščene uradne osebe dolžne
                  opravljati pravočasno in učinkovito, v skladu z navodili predstojnikov organov in
                  organizacijskih enot ministrstva." V četrtem odstavku, ki postane tretji odstavek,
                  se črta besedilo "v skladu z drugim odstavkom 10. člena zakona o stavki".</p>
               <p>Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma Vlade k 1. členu sprejet.</p>
               <p>Na glasovanje dajem 1. člen.</p>
               <p>Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>V razpravo dajem 2. člen. Želi kdo besedo?</p>
               <p>Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 2. člen sprejet.</p>
               <p>V razpravo dajem naslov zakona. Želi kdo besedo? <stage>(Ne.)</stage></p>
               <p>Na glasovanje dajem naslov zakona.</p>
               <p>Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je naslov zakona sprejet.</p>
               <p>Prehajamo na 3. obravnavo. Želi kdo k 1. členu, ki je bil spremenjen, dodati
                  kakšen dopolnilni amandma, skupina desetih poslancev oz. Vlada? Ne želi nihče.</p>
               <p>Na glasovanje dajem predlog zakona v celoti.</p>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je zakon v celoti sprejet.</p>
               <p>S tem zaključujem to točko dnevnega reda. Prosim, gospod Kociper. Je
                  proceduralno?</p>
            </sp>
            <sp xml:id="SDZ1-Izredna-01-1993-10-13.sp33">
               <speaker>ŠTEFAN KOCIPER:</speaker>
               <p>Spoštovane gospe in gospodje! Mislim, da je prav, da se Državni zbor ob tem
                  trenutku, ko sprejema spremembe določenih zakonov, ki so seveda tudi nujne, spomni
                  sklepov, ki jih je sprejel na julijski seji 9.7.1993, ki so nalagali Vladi tudi
                  spremembe drugih zakonov in, če bi seveda Vlada pohitela s temi spremembami, morda
                  do teh neprijetnih trenutkov ne bi prišlo. Jaz bi v zvezi s tem, ko bom predlagal
                  proceduralni sklep oz. dodatni sklep ob sprejemu tega zakona, spomnil ta zbor, da
                  smo na tej seji sprejeli 4 sklepe ob obravnavi poročila o sistemu plač in drugih
                  prejemkov v javnem sektorju. In sicer 2. sklep pravi: "Sisteme plač v javnem
                  sektorju je potrebno poenotiti tako glede načina odločanja njihove višine in
                  razponov v plačah. Novi sistem naj ne izhaja iz neposredne povezave plač v tem
                  sektorju s plačami v gospodarstvu oz. v podjetniškem sektorju". Drugi sklep, ki ga
                  je sprejel ta zbor, se glasi: "Za sistemsko reševanje plač v javnem sektorju naj
                  Vlada Republike Slovenije pripravi zakon o javnih uslužbencih, ki naj opredeli
                  krog javnih uslužbencev, njihov delovno-pravni položaj, način urejanja delovnih
                  razmerij, razpone plač oz. plačilne razrede".</p>
               <p>In tretji sklep: "V prehodnem obdobju se poenotenje sistema plač zagotovi z
                  zakonom o razmerjih plač v dejavnostih in organih, ki se financirajo iz javnih
                  sredstev, to je v državnih organih <stage>(državna uprava, sodniki, poslanci in
                     družbenih dejavnostih)</stage>." Te sklepe je Državni zbor na predlog odbora,
                  ki ga vodim, to je Odbora za delo, družino, zdravstvo in socialne zadeve sprejel
                  praktično dobesedno, kot jih je predlagala Vlada. Zato je tudi v teh sklepih neka
                   pomanjkljivost, to je, da nismo Vladi določili roka vsaj za zadnji sklep, to je,
                  da v prehodnem obdobju glede poenotenja plač zagotovi z zakonom razmerje plač.
                  Zdaj je tri mesece po tem in seveda bi lahko Državni zbor, sem prepričan, tukaj
                  tudi sprejel konkretni sklep. Preden pa predlagam v zvezi s tem sklepom tudi
                  konkretni rok, v katerim mislim, da je prav, da se ta sklep realizira, bi vprašal
                  predstavnika Vlade, da pojasni kaj je bilo v tej zvezi že storjeno in kdaj lahko
                  pričakujemo realizacijo vsaj tega 4. sklepa, to je za prehodno obdobje. Hvala
                  lepa.</p>
            </sp>
            <sp xml:id="SDZ1-Izredna-01-1993-10-13.sp34">
               <speaker>PODPREDSEDNIK DR. VLADIMIR TOPLER:</speaker>
               <p>Hvala, gospod Kociper. Prosim, če sklep pisno vložite. Želi predstavnik Vlade
                  odgovoriti, prosim. Gospa ministrica Puharjeva. Da, proceduralno ima prednost
                  Prosim, gospod Kopač.</p>
            </sp>
            <sp xml:id="SDZ1-Izredna-01-1993-10-13.sp35">
               <speaker>JANEZ KOPAČ:</speaker>
               <p>Hvala za besedo. Sicer ima gospod poslanec, kot poslanec, vedno možnost iti kaj
                  predlagati, kaj povedati. Menim pa, da tema, ki jo je načel, nikakor ne sodi na
                  današnjo sejo, kajti danes se pogovarjamo o zagotovitvi normalnega funkcioniranja
                  države, ki ni vezano na plače, ampak je vezano na to, da se utegne stavkati na
                  področjih, ki so bistvenega pomena za funkcioniranje države, ne pa na to, da se
                  sploh ne bi smelo stavkati v policiji, carini ali kje drugje, na kar so pravzaprav
                  vezane stavkovne zahteve. Menim, da nikakor ne gre za to temo, ki jo je načel
                  gospod Kociper. Menim, da je na nek način tudi nekorektno, da se je ta tema odprla
                  po končani 1. točki dnevnega reda. Predlagam, da se do obravnavanega predloga
                  sklepa opredeli Odbor za notranjo politiko. Seveda potem, ko bo gospod Kociper
                  pisno vložil ta sklep in predlagam, da se o morebitnem tovrstnem sklepu
                  pogovarjamo na koncu te seje. Hvala lepa.</p>
            </sp>
            <sp xml:id="SDZ1-Izredna-01-1993-10-13.sp36">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod Kopač. Prosim, gospa Puharjeva, ministrica za delo, družino in
                  socialne zadeve, ima besedo.</p>
            </sp>
            <sp xml:id="SDZ1-Izredna-01-1993-10-13.sp37">
               <speaker>JOŽICA PUHAR:</speaker>
               <p>Hvala lepa. Se opravičujem, ker vam bom vzela dve minuti, ampak ker se o tem
                  zakonu, ki je bil predmet sklepa, ki ga je navedel gospod Kociper, govori v
                  kontekstu te stavke, ko o tem dobivamo že odmeve z razprave na odborih mislim, da
                  je prav, da dam nekaj informacij o tem in vas prosim za nekaj minut
                  potrpljenja.</p>
               <p>Z delovnimi osnutki priprave takega zakona o razmerjih plač v državnih organih in
                  javnih zavodih smo v Vladi začeli, še preden je Državni zbor obravnaval poročilo o
                  plačah in potrdil usmeritve, ker smo računali na smotrnost takšnega ukrepanja,
                  smotrnost takšnega zakona in tudi pričakovali sklep oziroma platformo za tak
                  pristop. Prvi delovni osnutek je bil že 7.6.1993. Državni zbor, kot veste, je
                  obravnaval poročilo v juliju, dal platformo in mi smo potem nadaljevali z
                  delovnimi osnutki, in sicer 16.7., 21.7., 9.8., 4.10. in zadnji, ki gre zdaj na
                  Vlado, je bil pripravljen 11.10. V vmesnih intervalih je potekalo usklajevanje med
                  ministrstvi - za zdravstvo, za šolstvo, za znanost in tehnologijo, kulturo,
                  pravosodje, notranje zadeve, obrambo, kadrovsko službo Vlade in finančnim
                  ministrstvom. V usklajevalnih postopkih so morali po posameznih fazah resorji
                  opraviti obsežno tehnično-operativno in strokovno delo, ker gre za pokrivanje plač
                  za 130.000 oseb in je bilo potrebno opraviti analizo kadrovske in starostne
                  strukture zaradi uvedenega sistema notranjega napredovanja na delovnem mestu.
                  Preverjati vsakršno rešitev z obstoječim sistemom delitve plač in tudi preverjati
                  finančne učinke, če hočemo ostati v okvirih, ki nam jih daje proračun.</p>
               <p>Zadnje podatke o finančnem preverjanju takšnih učinkov in možnostih razporejanja
                  delavcev ter napredovanja smo dobili v ponedeljek. Jutri, mislim, da bo prvi
                  material na Vladi. K sodelovanju smo povabili tudi sindikate, ki smo jih v
                  septembru obvestili o tem kaj pripravljamo. Takoj, ko so bile stvari med resorji
                  do sprejemljive mere usklajene, smo jim tudi dali material, tako da lahko
                  sodelujejo. Mislim, da je operativnega dela toliko, da bi samo neodgovorno
                  ravnanje stopiti v prazno, iz nekega kabineta napisan zakon, pomenilo to, če bi ga
                  pripravili brez sodelovanja drugih. Hvala.</p>
            </sp>
            <sp xml:id="SDZ1-Izredna-01-1993-10-13.sp38">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospa Puhar. Gospoda Kocipra sprašujem, če vztraja pri dodatnem
                  sklepu. Gospod Kopač ima načelno prav, ker to ni tema današnje razprave oziroma 1.
                  točke, ki smo jo končali. Vendar, ker se nanaša na plače, sem gospodu Kocipru dal
                  možnost. Ali vztrajate pri sklepu? Prosim, gospod Kociper.</p>
            </sp>
            <sp xml:id="SDZ1-Izredna-01-1993-10-13.sp39">
               <speaker>ŠTEFAN KOCIPER:</speaker>
               <p>Hvala lepa za pojasnilo tudi gospe Puharjevi, ministrici za delo. Žal, nisem
                  natančno razbral iz tega, koliko dela še čaka Vlado in če bi bilo v tem trenutku
                  tudi smotrno, zato sem tudi prej povprašal, dobiti odgovor vsekakor, ampak omejiti
                  nek čas, v katerem bi bilo potrebno ta sklep operacionalizirati oziroma sprejeti
                  tudi rok, v katerem se to poenotenje sistema plač zagotovi s posebnim zakonom o
                  razmerjih plač.</p>
               <p>Kar je gospod Kopač prej protestiral, kot sem ga razumel, mislim, da ob vsakem
                  zakonu, ko ga sprejmemo, je običaj, da sprejmemo tudi dodatni sklep, ki je na nek
                  način povezan z obravnavano temo. Zdaj smo sprejeli spremembo zakona, ki rešuje
                  pravno praznino, in sicer pravno praznino v primeru stavke. Vemo pa, da ta zadeva
                  izvira iz nezadovoljstva - saj tako smo lahko razumeli - s sedanjim sistemom plač,
                  vsaj na področju policije. Zato se mi je zdelo smotrno, da ta zbor opozorim, da je
                  v zvezi s tem Državni zbor svoje opravil, res pa, da ni postavil nekega roka.
                  Sicer takrat, ko je matično delovno telo - tudi tukaj moram gospoda Kopača
                  popraviti, to sodi v odbor za delo in ne za notranjo politiko, ko je to delovno
                  telo ta sklep obravnavalo, se spomnim, da je bilo nekaj ugovorov o rokih. Zato sem
                  sedaj tudi vprašal in ne predlagal, tako da sedaj dejansko po tem odgovoru nimam
                  konkretnega predloga, moram pa reči, da tudi nisem prav razumel, koliko časa še
                  potrebuje Vlada, da to pripravi.</p>
               <p>To se pravi, če sem prav razumel, je zakon v bistvu pripravljen. Potem menim, da
                  tudi ni potreben dodaten sklep. Hvala lepa.</p>
            </sp>
            <sp xml:id="SDZ1-Izredna-01-1993-10-13.sp40">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod Kociper. S tem definitivno zaključujem 1. točko dnevnega
                  reda.</p>
               <p>Prehajamo na <title>2. TOČKO DNEVNEGA REDA - NA PREDLOG ZAKONA O DOPOLNITVI ZAKONA
                     O ZRAČNI PLOVBI</title>.</p>
               <p>Predlog zakona je v obravnavo zboru predložila Vlada Republike Slovenije in ga
                  sprejemamo po hitrem postopku. Želi besedo predstavnik Vlade? <stage>(Ne
                     želi.)</stage></p>
               <p>Predlog zakona je obravnaval Odbor za notranjo politiko in pravosodje, kot matično
                  delovno telo, vendar je poročevalec že prej podal mnenje o tem zakonu.</p>
               <p>Želi besedo predstavnik Sekretariata za zakonodajo in pravne zadeve? <stage>(Ne
                     želi.)</stage> Besedo dajem predstavnikom poslanskih skupin. Kdo želi besedo?
                  Ker ne želi nihče besede kot predstavnik poslanske skupine, dajem besedo poslankam
                  in poslancem.</p>
               <p>Kdo želi razpravljati? Ker ne želi nihče razpravljati, razpravo zaključujemo in
                  prehajamo na razpravo o členih.</p>
               <p>Želi kdo razpravljati o členih zakona?</p>
               <p>Vlada je predlagala amandma k 1. členu in prosim predstavnika Vlade, da obrazloži
                  amandma. Prosim, gospod Hanžel.</p>
            </sp>
            <sp xml:id="SDZ1-Izredna-01-1993-10-13.sp41">
               <speaker>DR. SLAVKO HANŽEL:</speaker>
               <p>Spoštovani gospod predsednik, spoštovani zbor. Amandma predstavlja samo razširitev
                  posameznih služb, ki so sicer bile opredeljene v besedilu novega 147.a) člena k
                  obstoječemu zakonu o zračni plovbi. Izključuje pa službe, kot so to Meteorološka
                  služba, Gasilska služba, Služba za iskanje in reševanje v primeru letalske
                  nesreče. Ob upoštevanju potrebnega opravljanja dela tudi teh služb menimo, da je
                  besedilo, kot je tukaj predlagano, v sklopu tega amandmaja zaključena celota, ki
                  omogoča zagotavljanje varnosti v zračnem prometu.</p>
            </sp>
            <sp xml:id="SDZ1-Izredna-01-1993-10-13.sp42">
               <speaker>PODPREDSEDNIK DR. VLADIMIR TOPLER:</speaker>
               <p>Prosim za tišino v dvorani. Hvala lepa, gospod Hanžel.</p>
               <p>Želi še kdo besedo? Prehajamo na odločanje.</p>
               <p>Na odločanje dajem amandma Vlade k 1. členu. Naj ga preberem. Besedilo novega
                  147.a) člena se spremeni, tako da se glasi: "Osebje kontrole letenja, tehnično
                  osebje kontrole letenja, osebje, ki skrbi za meteorološko varnost zračne plovbe,
                  osebje tehnološke priprave in službe za zvezo kontrole letenja ter strokovno
                  osebje, ki opravlja dela pomembna za varnost zračne plovbe <stage>(osebje za
                     sprejem in odpremo, osebje za požarno varnost na letališču, osebje, ki vzdržuje
                     manevrske površine objekta in inštalacije na letališču, pomembne za varnost
                     zračne plovbe, osebje letalske informacijske službe in letališke kontrole
                     letenja ter delavci, ki so vključeni v akcije letalskega iskanja in
                     reševanja)</stage> morajo zagotoviti neoviran zračni promet iz in v tujino,
                  preprečevanje možnosti nastanka škode, nemoteno delovanje državnih organov,
                  iskanje in reševanje v primeru letalske nesreče, varno odvijanje zračnega prometa.
                  Ta amandma dajem na glasovanje.</p>
               <p>Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 1. člen.</p>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>V obravnavo in razpravo dajem 2. člen. Želi kdo besedo? <stage>(Ne želi.)</stage>
                  Dajem 2. člen na glasovanje.</p>
               <p>Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 2. člen sprejet.</p>
               <p>Opravili smo razpravo in glasovanje o posameznih členih. Razpravljati in glasovati
                  pa moramo še o naslovu zakona. Ali želi kdo razpravljati o naslovu zakona?
                     <stage>(Ne.)</stage></p>
               <p>Dajem na glasovanje naslov zakona.</p>
               <p>Ugotovimo sklepčnost! <stage>(55 prisotnih.)</stage></p>
               <p>Kdo je za tak naslov zakona? <stage>(48 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je naslov zakona sprejet.</p>
               <p>Prehajamo na tretjo obravnavo. Ali želi skupina 10 poslancev ali Vlada vložiti
                  amandma k 1. členu? <stage>(Ne.)</stage></p>
               <p>Prehajamo na glasovanje o zakonu v celoti. Na glasovanje dajem predlog zakona v
                  celoti.</p>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je zakon sprejet.</p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA</title>, to je na <title>OBRAVNAVO
                     PREDLOGA ZAKONA O DOPOLNITVAH ZAKONA O IZVRŠEVANJU KAZENSKIH SANKCIJ PO HITREM
                     POSTOPKU</title>.</p>
               <p>Predlog zakona je v obravnavo predložila Vlada Republike Slovenije. Želi
                  predstavnik Vlade besedo? <stage>(Ne želi.)</stage> Odbor za notranjo politiko in
                  pravosodje kot matično delovno telo je o zakonu že poročal. Želi besedo
                  predstavnik Sekretariata za zakonodajo in pravne zadeve? <stage>(Ne želi.)</stage>
                  Besedo dajem predstavnikom poslanskih skupin. Besedo dajem poslankam in poslancem.
                  Želi kdo razpravljati?</p>
               <p>Ker ne želi nihče razpravljati, razpravo zaključujemo in prehajamo na drugo
                  obravnavo, to je na glasovanje o posameznih členih. K členom nimamo nobenega
                  amandmaja in jih dajem skupaj v razpravo. Želi kdo besedo? <stage>(Ne
                     želi.)</stage></p>
               <p>Na glasovanje dajem 1. člen.</p>
               <p>Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>Na glasovanje dajem 2. člen. Prosim, ugotovimo prisotnost v dvorani.</p>
               <p>Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 2. člen sprejet.</p>
               <p>Opravili smo glasovanje po posameznih členih. Prehajamo na glasovanje in razpravo
                  o naslovu zakona.</p>
               <p>Želi kdo besedo? <stage>(Ne želi.)</stage></p>
               <p>Na glasovanje dajem naslov zakona.</p>
               <p>Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je naslov zakona sprejet.</p>
               <p>Ker nismo imeli nobenega amandmaja, dajem na glasovanje predlog zakona v celoti.
                  Želi kdo besedo? <stage>(Ne.)</stage></p>
               <p>Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je zakon v celoti sprejet in s tem zaključujem 3. točko dnevnega
                  reda.</p>
               <p>Prehajamo na <title>4. TOČKO DNEVNEGA REDA - OBRAVNAVA PREDLOGA ZAKONA O
                     DOPOLNITVI ZAKONA O CARINSKI SLUŽBI, PO HITREM POSTOPKU</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  besedo predstavnik Vlade? Prosim, gospod Gaspari, minister za finance.</p>
            </sp>
            <sp xml:id="SDZ1-Izredna-01-1993-10-13.sp43">
               <speaker>MAG. MITJA GASPARI:</speaker>
               <p>Gospod predsednik, gospe in gospodje! Glede na pripombe Sekretariata za zakonodajo
                  in pravne zadeve Vlada predlaga redakcijski amandma: kot nepotrebno besedilo se
                  črta naslednje besedilo v členu 35.a): "zaradi varovanja javne koristi". Tako, da
                  se tekst ob taki predlagani spremembi potem glasi: "Delavci carinske službe morajo
                  med stavko zagotoviti nemoteno opravljanje naslednjih nalog." Hvala lepa.</p>
            </sp>
            <sp xml:id="SDZ1-Izredna-01-1993-10-13.sp44">
               <speaker>PODPREDSEDNIK DR. VLADIMIR TOPLER:</speaker>
               <p>Hvala lepa, gospod minister. Poročevalec odbora je že podal svoje mnenje. Želi
                  besedo predstavnik Sekretariata? <stage>(Ne želi.)</stage></p>
               <p>Besedo dajem predstavnikom poslanskih skupin. Ne želi nihče.</p>
               <p>Besedo dajem poslankam in poslancem.</p>
               <p>Ker ne želi nihče razpravljati, razpravo zaključujem in prehajamo na odločanje o
                  posameznih členih.</p>
               <p>V razpravo dajem 1. člen in amandma, ki se glasi: da se v 1. členu - v novem 35.a)
                  členu črta besede: "zaradi varovanja javne koristi". V kolikor ni razprave, dajem
                  tak amandma na glasovanje.</p>
               <p>Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 1. člen.</p>
               <p>Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 1. člen sprejet.</p>
               <p>V razpravo dajem 2. člen.</p>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 2. člen sprejet.</p>
               <p>Opravili smo razpravo in glasovanje o členih. V razpravo dajem naslov zakona. Ker
                  ne želi nihče razpravljati o naslovu zakona, dajem naslov zakona na
                  glasovanje.</p>
               <p>Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je naslov zakona sprejet.</p>
               <p>Prehajamo na glasovanje o predlogu zakona v celoti. Želi kdo vložiti amandma k 1.
                  členu? <stage>(Ne.)</stage></p>
               <p>Na glasovanje dajem zakon v celoti.</p>
               <p>Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je zakon v celoti sprejet.</p>
               <p>S tem zaključujem 4. točko dnevnega reda in s tem zaključujem tudi 1. izredno
                  sejo.</p>
               <p>Vsem se zahvaljujem za pozornost in želim lahko noč.</p>
               <p>Redno 12. sejo nadaljujemo jutri ob 10. uri.</p>
            </sp>
            <stage type="time">(Seja je bila končana 13. oktobra 1993 ob 20.25 uri.)</stage>
         </div>
      </body>
   </text>
</TEI>

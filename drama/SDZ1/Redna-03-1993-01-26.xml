<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-03-1993-01-26">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C9176B1F1BBB75C7C1257832004838CB</idno>
               <idno type="URI">C9176B1F1BBB75C7C1257832004838CB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-03-1993-01-26.DZ" n="03">
               <name>Redna</name>
               <date when="1993-01-26"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-03-1993-01-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA DNE 26.1.1993 OB 10.05 URI.)</stage>
            <sp xml:id="SDZ1-Redna-03-1993-01-26.sp1">
               <speaker>PODPREDSEDNIK MIROSLAV MOZETIČ:</speaker>
               <p> Spoštovane poslanke, kolegi poslanci, gospe in gospodje, lep pozdrav. Pričenjam
                  nadaljevanje včeraj pričete 3. seje Državnega zbora Republike Slovenije. Na sejo
                  smo vabili predstavnike Vlada Republike Slovenije, ki jih lepo pozdravljam.</p>
               <p>Za današnjo sejo zbora so se vodjem poslanskih skupin opravičili poslanke in
                  poslanci: Irena Oman, Dušan Bavdek, Drago  Šiftar.</p>
               <p>Prosim, da ugotovimo prisotnost v dvorani. <stage>(36 prisotnih.)</stage> Še
                  enkrat, prosim. Prosim, če zdaj pritisnete, da ugotovimo prisotnost. <stage>(50
                     prisotnih.)</stage> Hvala lepa.</p>
               <p>Na včerajšnji seji je Državni zbor sprejel predlog dnevnega reda, s tem da je
                  preložil odločanje o razširitvi dnevnega reda s predlogom zakona o spremembah in
                  dopolnitvah zakona o lastninskem preoblikovanju podjetij. Zaradi predlagane
                  razširitve dnevnega reda se je včeraj pred odločanjem zbora o predlogu dnevnega
                  reda 3. seje, sestalo začasno delovno telo in vodje poslanskih skupin, ki so zboru
                  v zvezi s predlagano razširitvijo predlagali, da sprejme sklep. Zbor je s sklepom
                  zavezal predlagatelje zakona, da do danes, ob sodelovanju Vlade in strokovnih
                  služb Državnega zbora pripravijo konsistenten predlog zakona o spremembi zakona o
                  lastninskem preoblikovanju podjetij. O razširitvi dnevnega reda pa bo zbor odločal
                  danes.</p>
               <p>Preložil obravnavo 3. točke, to je izvolitev delegacije Državnega zbora v
                  parlamentarno skupščino Sveta Evrope. Začasno delovno telo, ki je imelo nalogo
                  obravnavati predloge poslanskih skupin za izvolitev delegacije Državnega zbora v
                  parlamentarno skupščino Sveta Evrope, je na svoji seji, dne 25.1.1993, predlagalo
                  Komisiji za volitve, imenovanja in administrativne zadeve, da na svoji seji, dne
                  25.1.1993, še ne imenuje člane delegacije, ker naj bi začasno delovno telo tekom
                  včerajšnje seje opravilo še nekaj posvetovanj med strankami v zvezi s sestavo te
                  delegacije.</p>
               <p>Opravil razpravo od 4. do 21. točke, razen 16. točke - to je o predlogu zakona o
                  skladu kmetijskih zemljišč in gozdov Republike Slovenije, ker je zbor sklenil, da
                  bo obravnavo k tej točki opravil danes.</p>
               <p>Prav tako zbor ni opravil razprave k 20. točki, to je predlog zakona o sodniških
                  plačah in drugih prejemkih, ker zboru še ni bilo predloženo poročilo Komisije za
                  volitve, imenovanja in administrativne zadeve.</p>
               <p>Tako bomo današnjo sejo začeli s točko vprašanja in pobude poslank in poslancev,
                  ki bo trajala eno uro, to je do 11.10 minut. Nato bomo opravili razpravo k 3.
                  točki dnevnega reda, to je izvolitev delegacije Državnega zbora v Parlamentarno
                  skupščino Sveta Evrope. K 16. točki dnevnega reda, to je predlog zakona o skladu
                  kmetijskih zemljišč in gozdov Republike Slovenije in k 20. točki dnevnega reda, to
                  je predlog zakona o sodniških plačah in drugih prejemkih.</p>
               <p>Za tem bomo odločali o razširitvi dnevnega reda s točko - predlog zakona o
                  spremembah in dopolnitvah zakona o lastninskem preoblikovanju podjetij s
                  predlogom, da se ta akt obravnava in sprejme po hitrem postopku.</p>
               <p>Ob 16. uri bomo opravili glasovanja o točkah dnevnega reda, za katere bodo podani
                  pogoji.</p>
               <p>Posebej naj poslanke in poslance obvestim, da bomo 22. točko dnevnega reda, to je
                  volitve podpredsednika Državnega zbora, opravili jutri, v sredo, 27.1.1993 ob 10.
                  uri.</p>
               <p>Še dve obvestili. Delovno telo, katerega vodi gospod Kopač, ima sestanek v sobi
                  209, začelo naj bi že ob 10. uri in Komisija za volitve, imenovanja in
                  administrativne zadeve bo imela sestanek ob 10.15 v sobi 212. Prosim člene teh
                  delovnih teles, da gredo na sestanek.</p>
               <p>Prehajam na <title>TOČKO DNEVNEGA REDA, VPRAŠANJA IN POBUDE POSLANCEV.</title>
               </p>
               <p> Nekateri so se že prijavili, prosim, da se tisti, ki želijo svoje pobude podati
                  ustno ali so jih dali pisno in jih želijo ustno povedati, da se prijavijo pisno.
                  Prosim, najprej Žarko Pregelj.  Ni ga. Marjan Podobnik.</p>
            </sp>
            <sp xml:id="SDZ1-Redna-03-1993-01-26.sp2">
               <speaker>MARJAN PODOBNIK:</speaker>
               <p> Na 1. oziroma 2. seji zbora sem postavil poslansko vprašanje Vladi, isto
                  vprašanje, ki sem ga postavil tudi gospodu, takrat še  kandidatu za mandatarja, na
                  katerega pa nisem ne takrat ne do danes dobil odgovora. Zato ga bom danes ponovno
                  postavil in upam, da način, da se na nekatera mogoče nekoliko neugodna vprašanja
                  ne odgovori, ni način, ki bi postal način dela tu v tem zboru.</p>
               <p>Sredi decembra 1992 je bil iz registra podatkov o državljanih Slovenije, in sicer
                  iz pregleda podatkov o osebi, črtan podatek o narodnosti osebe, na katero se
                  nanašajo podatki. Sprašujem! Kdo in kdaj je dal navodilo, da se iz pregleda
                  podatkov o osebi črta podatek o narodnosti?</p>
               <p>30. avgusta 1991 je bil sprejet zakon o spremembah in dopolnitvah zakona o
                  evidenci nastanitve občanov in o registru prebivalstva. Po tem zakonu ni več
                  potrebno ob prijavi nastanitve navesti narodnosti. Nikjer pa ni navedeno, da je
                  komurkoli dovoljeno podatek o narodnosti državljanu Republike Slovenije črtati za
                  nazaj. Odgovor na to poslansko vprašanje, glede na to, da sem ga dal že ob
                  prejšnjem zasedanju zbora, pričakujem in glede na prisotnost gospodov ministrov,
                  pričakujem na današnji seji. Hvala.</p>
            </sp>
            <sp xml:id="SDZ1-Redna-03-1993-01-26.sp3">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Morda želi predstavnik Vlade odgovoriti na to vprašanje. Prosim.</p>
            </sp>
            <sp xml:id="SDZ1-Redna-03-1993-01-26.sp4">
               <speaker>IVAN BIZJAK:</speaker>
               <p> Spoštovane poslanke in poslanci! Ta trenutek še ne morem odgovoriti na to
                  vprašanje, pričakujem v zelo kratkem času temeljne podatke, ki bi dali vsaj
                  osnovne črte za odgovor. Če bo to v teku te ene ure, ki jo imate predvidoma za
                  poslanska vprašanja, bom prosil takrat, da mi daste besedo, če bo možno. Ta
                  trenutek pa žal ne morem in upam da boste to razumeli.</p>
            </sp>
            <sp xml:id="SDZ1-Redna-03-1993-01-26.sp5">
               <speaker>PODPREDSEDNIK MIROSLAV MOZETIČ:</speaker>
               <p> Hvala. Alojz Metelko.</p>
            </sp>
            <sp xml:id="SDZ1-Redna-03-1993-01-26.sp6">
               <speaker>ALOJZIJ METELKO:</speaker>
               <p> Spoštovani podpredsednik, spoštovane poslanke in poslanci! Iz več občin dobivamo
                  pobude, da bi bilo potrebno ukiniti Zbor združenega dela. Z ozirom na sprejetje
                  nove ustave in pa zakona o privatizaciji je ta Zbor združenega dela v občinskih
                  skupščinah kot zbor, ki nima več prave vloge, in pa še nekaj, na vseh občinskih
                  skupščinah največkrat ta zbor dela nesklepčnost. Zato dajem pobudo Ministrstvu za
                  pravosodje, ali ne vem kateremu, da se ta zbor ukine, dokler ni sprejet nov zakon
                  o lokalni samoupravi in nova razdelitev občin.</p>
            </sp>
            <sp xml:id="SDZ1-Redna-03-1993-01-26.sp7">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Sušek Maks.</p>
            </sp>
            <sp xml:id="SDZ1-Redna-03-1993-01-26.sp8">
               <speaker>MAKS SUŠEK:</speaker>
               <p> Spoštovani podpredsednik, spoštovane poslanke in poslanci! Gozdarjenje z gozdovi
                  je že nekaj časa preveč prepuščeno stihiji. Posledice so že vidne. Tudi gozdno
                  gospodarske organizacije, ki delajo na tem področju nimajo še vseh temeljnih osnov
                  za njihovo preoblikovanje. Zaposleni v teh organizacijah so že dalj časa v
                  negotovosti. S prejemom zakona o Skladu kmetijskih zemljišč in gozdov Republike
                  Slovenije nastane še večja potreba po novi organiziranosti na tem področju. Zato
                  je nujno, da se čimprej sprejme nov zakon o gozdovih. Glede na to, da je bil že v
                  obravnavi v prejšnji skupščini, je to mogoče opraviti zelo hitro na eni izmed
                  prvih naslednjih sej Državnega zbora. Mogoče že na naslednji. Hvala.</p>
            </sp>
            <sp xml:id="SDZ1-Redna-03-1993-01-26.sp9">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Franc Lipoglavšek.</p>
            </sp>
            <sp xml:id="SDZ1-Redna-03-1993-01-26.sp10">
               <speaker>FRANC LIPOGLAVŠEK:</speaker>
               <p> Spoštovane kolegice, kolegi poslanci! Predložil sem pisno pobudo Vladi Republike
                  Slovenije za ustanovitev koordinacijskega organa za spremljanje izgradnje
                  hidroelektrarne Vrhovo. Kratka obrazložitev:</p>
               <p>Hidroelektrarna Vrhovo je v sklepni fazi izgradnje. Dograjeni so objekti za
                  proizvodnjo in prenos elektrike. V teku pa so meritve in izgradnja zaščitnih
                  objektov zajezbe. Pri izgradnji objektov zaščite pa se pojavljajo skoraj
                  nerešljivi problemi, saj ni koordinacije med posameznimi nosilci nalog. Naloge iz
                  lokacijskega načrta so v različnih ministrstvih, v resorjih, ceste, promet,
                  brežine, vodno gospodarstvo, financiranje, elektrogospodarstvo. Skupščina občine
                  Laško in kraj Radeče zahtevata sočasno izgradnjo vseh objektov, ki bodo ščitili ta
                  kraj pred visokimi vodami. Pri pomanjkanju denarja pa prihaja še do neracionalne
                  porabe, zato bi kazalo zadolžiti telo, ministrstvo ali posameznika za koordinacijo
                  in spremljanje gradnje. Takšna obveznost izhaja iz zagotovitve Izvršnega sveta
                  Socialistične republike Slovenije od 26.8.1987, to je ob sprejemanju lokacijskega
                  načrta za hidroelektrarno Vrhovo v Skupščini Občine Laško.</p>
               <p>Datum je resnično že precej odmaknjen. Začelo se je 1987 leta, ko je bil
                  lokacijski načrt za hidroelektrarno sprejet</p>
               <p>v Skupščini občine Laško. Čeprav bo objekt pomemben za celotno državo, je bil
                  sprejet lokacijski načrt po takratni zakonodaji v skupščini občine.</p>
               <p>Izvršni svet Republike Slovenije je takrat ob sprejemanju soglašal, da bo za vsa
                  vprašanja, ki niso v pristojnosti občine, imenoval koordinativno telo. V tem času
                  je prišlo do triletnega moratorija. 1989, 1992 je praktično gradnja
                  hidroelektrarne stala. Oprema je bila na gradbišču in sedaj investitor in
                  izvajalci muko mučijo s tem, da usposobijo opremo in da jo na nek način vgradijo v
                  objekt. Gre za opremo, ki je iz bivših republik Jugoslavije, en del Energoinvest,
                  Rade Končar. Manjkajo posamezni deli, manjka dokumentacija, tako da resnično sedaj
                  investitor in izvajalci delajo veliko delo, da bi hidroelektrarna začela dajati
                  prve kilovate. Brez ustrezne zaščite kraja pa bo prišlo do tega, da praktično
                  zgrajen objekt ne bo proizvajal električne energije, ker pogoj za obratovanje je
                  čistost Save za eno stopnjo večja kot je bila, oz. izboljšana. Sedaj je Sava v
                  III. do IV. razredu čistosti. Ob obratovanju oz. ob polnitvi zajezbe jezu pa naj
                  bi bila Sava v II. do III. čistem razredu.</p>
               <p>Drugo, kar je, zaščita kraja Radeče ni praktično niti začeta. Voda, ki je bila v
                  letu 1990, je postavila tudi parametre, ki so veljali za zaščito, na povsem nove
                  temelje. Kote zaščite so bile takrat presežene. Moram reči, da v tem stoletju ni
                  voda Save, Savinje in Sopote nikdar dosegla te višine, kote so se pomaknile
                  približno za en meter na višje. Ocenjujemo nestrokovno, da je to posledica
                  regulacije Savinje in tudi druge regulacije, ker v tem primeru voda hitreje
                  prihaja. Mislim, da se ta zadeva preko vodne skupnosti dejansko rešuje.</p>
               <p>Gre za problem različnih resorjev. Gre za urejanje prostora, ki je v pristojnosti
                  Ministrstva za urejanja prostora. Celotna investicija je v pristojnosti
                  energetskega ministrstva, medtem ko se posega tudi na ostala področja, zlasti
                  cestno gospodarstvo, pa tudi delno na železnice. Tukaj pa manjka koordinacija. In
                  pri tem prihaja do tega, da prihajajo informacije z ene in druge strani, ki pa
                  niso dovolj eksaktne, niso točne in potem prihaja do enostranskih odločitev, ki pa
                  niso prave. Da vam samo za primer povem, operira se s podatkom, da je Krajevna
                  skupnost Radeče dobila nek denar, s katerim naj bi kolektorski sistem oz.
                  odvodnjavanje uredila. Samo jaz vam moram reči, da ne morem pristati na tako
                  rešitev, ko se  da denar za glasbeni dom in se pričakuje, da se bo kanalizacija
                  urejala. Vendar glasbeni dom se mora prestaviti na drugo lokacijo, ne pa, da se ta
                  denar nameni za izgradnjo nekega kolektorskega sistema.</p>
               <p>Menim, da je s tem ta pobuda dejansko utemeljena in bi bilo vendarle izredno
                  koristno, da se v tako koordinativno telo, ali posameznik ali pa celo, da se
                  posamezno ministrstvo določi za koordinacijo vseh aktivnosti, ki so v zvezi s
                  hidroelektrarno. Hvala lepa.</p>
            </sp>
            <sp xml:id="SDZ1-Redna-03-1993-01-26.sp11">
               <speaker>PODPREDSEDNIK MIROSLAV MOZETIČ:</speaker>
               <p> Hvala. Jaz bi ponovno opozoril na to, da bo ta točka trajala do 11.10 ure. Prosil
                  bi, da se ustno pove res tisto, kar je najnujnejše, vse ostalo pa, da se napiše v
                  pisni pobudi oz. vprašanju. Prosim, Žaro Pregelj.</p>
            </sp>
            <sp xml:id="SDZ1-Redna-03-1993-01-26.sp12">
               <speaker>ŽARKO PREGELJ:</speaker>
               <p> Spoštovani! Prejšnji teden je življenje v slovenski Istri močno prizadela in na
                  trenutke tudi ohromila stavka Slavnikovih delavcev. S cestno zaporo na Črnem Kalu
                  so dramatično opozorili na nemogoče stanje, v katerem so se znašli. Imajo
                  blokirane žiro račune, tri mesece so že brez plač, niso še dobili regresa za
                  dopust, ne dobijo dnevnic, potnih stroškov in podobno. Slavnik pesti velikanska
                  izguba 1,5 milijarde tolarjev, ki je praktično požrla vrednost podjetja. Kaže, da
                  je stečaj neizogiben, a so jim vodilni delavci še pred nekaj meseci obljubljali
                  rešitev v obliki tujega vlagatelja. Na koncu pa so pristali v lasti Sklada za
                  razvoj Republike Slovenije.</p>
               <p>Priča smo številnim podobnim primerom, ko podjetja prenesejo na Sklad za razvoj
                  celotni družbeni kapital in država postane lastnik. S tem menim, da država tudi
                  prevzema dejanske obveznosti delodajalca do delavcev, kakor tudi obveznosti, ki
                  izvirajo iz dolžniško upniškega razmerja. Med te obveznosti sodi tudi izplačilo
                  osebnih dohodkov zaposlenim, ki so bili na delu ali čakanju in teh osebnih
                  dohodkov delavci, kot smo slišali, večkrat ne dobijo. Ker je pričakovati podobne
                  primere, sprašujemo, kako se bo ta problem reševal? Obenem želimo izčrpno
                  poročilo, kako je lahko Slavnik sploh prišel v tako situacijo? Namreč delavci
                  zagotavljajo, da so svoje delo redno opravljali, določene linije so poslovale z
                  dobičkom, to so dolge proge, medtem, ko je mestni in primestni promet, jasno, imel
                  neko določeno izgubo.</p>
               <p>Res je v težave prišel turistični promet. Vemo zakaj! Iz znanih razlogov. Toda to
                  ne bi smel biti vzrok za tako velikansko izgubo. Govori se o razno raznih
                  malverzacijah. Samo življenje na Obali je otežkočeno. Ne opravlja se javna služba,
                  ki jo je prej Slavnik opravljal, to so mestni javni prevozi. K sreči so zdaj
                  počitnice, tako da je ta problem za trenutek ublažen. Toda, po 1. februarju se bo
                  spet pojavil v vsej svoji težavnosti in problematičnosti.</p>
               <p>Pričakujem, da bomo dobili od Vlade odgovor, tudi v obliki poročila SDK-ja; zraven
                  naj bi bil priložen seznam upnikov, kajti marsikaj, kar ljudje, predvsem
                  stavkajoči, ko sem se z njimi pogovarjal, o tem govorijo, me napeljuje na misel,
                  da so zadaj nečedni posli. Hvala lepa.</p>
            </sp>
            <sp xml:id="SDZ1-Redna-03-1993-01-26.sp13">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Metka Karner-Lukač. Ponovno opozarjam, da bi bili čim bolj kratki v
                  ustnih izvajanjih.</p>
            </sp>
            <sp xml:id="SDZ1-Redna-03-1993-01-26.sp14">
               <speaker>METKA KARNER-LUKAČ:</speaker>
               <p> Spoštovane poslanke in poslanci! Številni nezaposleni delavci se obračajo na mene
                  in so me zadolžili, da postavim sledeče poslansko vprašanje. Namreč, poznano je,
                  da se brezposelni - vemo tudi koliko jih je prijavljenih na zavodu za zaposlovanje
                  - da prejemajo denarna nadomestila za čas brezposelnosti, vendar se ta denarna
                  nadomestila ne usklajujejo tako, kot zahteva 24. člen zakona o zaposlovanju in
                  zavarovanju za primer brezposelnosti. Vemo, da se usklajujejo tekoče pokojnine,
                  vemo tudi, da kolektivne pogodbe sploh ne veljajo in se ne izvršujejo, kot da jih
                  ni. Ti, ki so nezaposleni in na čakanju, tudi ne prejemajo usklajevanja denarnih
                  nadomestil. Menda obstoja tudi odločba Ustavnega sodišča, ki nalaga Vladi, da se
                  24. člen izvršuje in da se tudi poravnajo vsa zaostala izplačila. Sprašujem, kdaj
                  se bodo denarna nadomestila uskladila in kdaj bodo oškodovanci prejeli
                  poračun?</p>
            </sp>
            <sp xml:id="SDZ1-Redna-03-1993-01-26.sp15">
               <speaker>PODPREDSEDNIK MIROSLAV MOZETIČ:</speaker>
               <p> Sta to obe vprašanji? Breda Pečan.</p>
            </sp>
            <sp xml:id="SDZ1-Redna-03-1993-01-26.sp16">
               <speaker>BREDA PEČAN:</speaker>
               <p> Kolegice in kolegi poslanci, štirje od petih poslancev z Obale - Jadranka
                  Šturm-Kocjan, Jaša Zlobec, Roberto Battelli in Breda Pečan dajemo pobudo, ki jo
                  utemeljujemo z sledečim: Obalni sindikat delavcev vzgoje in izobraževanja je
                  poslance Državnega zbora in člane Državnega sveta z Obale seznanil s svojimi
                  zahtevami po poravnavi obveznosti s strani države v zvezi z izpolnjevanjem pogojev
                  iz kolektivne pogodbe za delavce vzgoje in izobraževanja. Zastopniki obalnega
                  sindikata vzgoje in izobraževanja so zlasti poudarili neizenačenost položaja
                  delavcev iz različnih delov negospodarskih dejavnosti, ki se financirajo iz
                  državnega in občinskih proračunov. To se kaže ne le v odločitvi Vlade, da bo
                  izplačala delavcem v državnih organih razlike v plačah, temveč tudi v
                  neusklajenosti koeficientov za delovna mesta z enako stopnjo zahtevnosti v
                  državnih organih in zdravstvu ter vzgoje in izobraževanju. Prišlo je tudi do
                  popolnega nereda pri uveljavljanju oziroma sklepanju individualnih pogodb za
                  vodilne delavce v javnih zavodih.</p>
               <p>Samo kot primer naj navedem, da je koeficient za izračun plače zdravnika začetnika
                  višji kot koeficient za profesorja z 10-letnimi delovnimi izkušnjami. Plača
                  direktorja centra za socialno delo je dva krat višja od plače ravnatelja izolske
                  osnovne šole, ki je med tremi največjimi v Sloveniji. Koeficienti, ki naj bi bili
                  uporabljeni za izračun plač po individualnih pogodbah za vodilne delavce v javnih
                  zavodih, so npr. 6,16 za direktorja doma upokojencev, 5,7 za direktorja centra za
                  socialno delo, 3,1 za visokošolsko oziroma 2,65 za višješolsko izobrazbo
                  ravnatelja prej omenjene osnovne šole.</p>
               <p>Poslanci in člani Državnega sveta z Obale smo prepričani, da z neusklajenimi
                  postopki pri obravnavanju tako občutljive tematike, kot so plače vseh delavcev, ki
                  jih pokrivajo državni in občinski proračuni, Vlada dela večjo škodo stabilnosti
                  naše države, kot pa je korist, ki jo pridobi zaradi zadrževanja rasti proračuna.
                  Zato predlagamo Vladi, da:</p>
               <p>Prvič kot prednostno nalogo opredeli ureditev razmerij plač v negospodarskih
                  dejavnostih, ki se napajajo iz proračunskih sredstev ali izvenproračunske
                  porabe.</p>
               <p>Drugič, da vsako spremembo na področju plač in drugih pravic delavcev v
                  negospodarstvu predhodno uskladi med resorji, ki pokrivajo ta področja.</p>
               <p>Tretjič, da s pravočasnim reagiranjem, pogajanji in usklajevanjem interesov s
                  posameznimi sindikati preprečuje nastajanje nepotrebnih konfliktov v družbi.
                  Hvala.</p>
            </sp>
            <sp xml:id="SDZ1-Redna-03-1993-01-26.sp17">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Ivo Verzolak.</p>
            </sp>
            <sp xml:id="SDZ1-Redna-03-1993-01-26.sp18">
               <speaker>IVAN VERZOLAK:</speaker>
               <p> Spoštovano predsedstvo, spoštovane poslanke in poslanci! Državnemu zboru
                  Republike Slovenije! Zadeva: poslanska pobuda. Poslanci Slovenske nacionalne
                  stranke podpiramo poslansko pobudo Skupščine občine Nova Gorica, z dne 8. januarja
                  1993, da Državni zbor Republike Slovenije sprejme ustrezen zakon v zvezi z
                  oblikovanjem in delovanjem občinskih parlamentov, ki bi njihovo delo
                  operacionaliziral, pospešil in poenostavil. Pobuda prejeta na Državni zbor
                  Republike Slovenije dne 13.1.1993.</p>
            </sp>
            <sp xml:id="SDZ1-Redna-03-1993-01-26.sp19">
               <speaker>PODPREDSEDNIK MIROSLAV MOZETIČ:</speaker>
               <p> Gospod Lenarčič.</p>
            </sp>
            <sp xml:id="SDZ1-Redna-03-1993-01-26.sp20">
               <speaker>ANDREJ LENARČIČ:</speaker>
               <p> Predsedujoči, kolegice in kolegi, poslanci Slovenske nacionalne stranke
                  zahtevamo, da se zadeva Razkrižje uredi prioritetno. Začasna rešitev problema
                  bogoslužja in drugih verskih obredov v slovenščini, kakor tudi poučevanje verouka
                  v župniji Razkrižje je taka, da je ekscesna situacija ni odstranjena. To dokazuje
                  sestanek mariborskega ordinarija z Razkrižarji v Ljutomeru dne 5.1.1993, ki je bil
                  na zahtevo škofa Krambergerja zaprt za javnost. Cerkvena, organizacijska in pravna
                  praksa je taka, da so meje med župnijami stvar škofij, meje med škofijami pa
                  izključno v pristojnosti Vatikana. Zato je naslov za reševanje problema zunanje
                  ministrstvo Republike Slovenije in Vatikanska nonciatura. Vztrajno zatrjevanje
                  zagrebškega nadškofa, pod katerega upravo sodi župnija Razkrižje, da je Razkrižje
                  hrvaško in temu ustrezno ravnanje župnika Slavička, predstavlja nenehno nevarnost
                  in razpihovanje narodnostne in  verske nestrpnosti. Zato mora Zunanje ministrstvo
                  Republike Slovenije zahtevati, da Vatikan določi začasnega apostolskega
                  administratorja za župnijo Razkrižje, dokler se vprašanje meje med Republiko
                  Slovenijo in Hrvaško definitivno ne uredi.</p>
               <p>Protislovensko delovanje gospoda Slavička je eklatanten primer kršenja pravic
                  avtohtonega prebivalstva Razkrižja. Župnik Slaviček je tujec in svojega dela v
                  Republiki Sloveniji ne sme več opravljati. V skladu z zakonom o delu tujcev je na
                  njegovo mesto nujno postaviti slovenskega župnika. Po koncu II. svetovne vojne je
                  Vatikan nemudoma uredil razmere ob naši zahodni meji tako, da je imenoval
                  apostolskega administratorja za del reške, poreško-puljske, tržaške in goriške
                  škofije, ki so pripadli Sloveniji. Najprej ljubljanskega škofa Volka, potem Toroša
                  in Kjudra. Šele po sprejetju Osimskih sporazumov je koprski škof postal
                  rezidencialni ordinarij. Analogna rešitev v primeru Razkrižja je torej možna.
                  Hvala lepa.  </p>
            </sp>
            <sp xml:id="SDZ1-Redna-03-1993-01-26.sp21">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Jožef Kopše, prosim.</p>
            </sp>
            <sp xml:id="SDZ1-Redna-03-1993-01-26.sp22">
               <speaker>JOŽEF KOPŠE:</speaker>
               <p> Spoštovane poslanke, poslanci. Na zahtevo Slovenske nacionalne stranke smo na
                  začasnem delovnem telesu od Zavoda za pokojninsko in invalidsko zavarovanje
                  Slovenije dne 22.1.1993 dobili dopis, ki kaže razporejanje in delitev finančnih
                  sredstev za pokojnine v Republiki Sloveniji v zelo čudni luči. Pokojnine
                  udeležencev NOV za II. kategorijo borcev NOV in za družinske člane padlih borcev
                  NOV, udeležence Španske in Grške državljanske vojne, narodne heroje in nosilce
                  partizanske spomenice 1941 po zakonu o pokojninskem in invalidskem zavarovanju,
                  Ur.l.RS 12/92 do obveznosti republike prihajajo zaradi udeležbe udeležencev v NOV
                  v pokojninski dobi. Ugodnejše pokojninske osnove, od katere je odvisna pokojnina,
                  višina odmerjene pokojnine, drugačni pogoji za pridobitev pravic za pokojnine in
                  izplačevanje dodatkov k pokojnini. Vseh udeležencev NOV, ki uživajo pokojnino, je
                  po zadnjih statističnih podatkih 63.925, za vse borce NOV mora Republika Slovenija
                  zavodu povrniti skupno 2.300.300.000 tolarjev, kar v povprečju znese 35.984,36
                  tolarjev na upravičenca, to je okoli 580 nemških mark. Akontacija pokojnin
                  uživalcem pokojnin iz drugih republik bivše SFRJ, ki se jim pokojnine začasno ne
                  morejo izplačevati v Republiko Slovenijo po odloku Izvršnega sveta Skupščine
                  Republike Slovenije <stage>(Ur.l.RS 26/91)</stage> je po zadnjih podatkih
                  upravičencev do teh pokojnin 755. Ker je za te upravičence pripravljenih skupno
                  155 milijonov tolarjev, pomeni, da na vsakega pride povprečno 258.278,14 tolarja,
                  ali okroglo 4.100 nemških mark. Akontacija vojaških pokojnin po odloku Izvršnega
                  sveta Republike Slovenije <stage>(Ur.l.RS 4/92)</stage> po zadnjih podatkih je teh
                  4.962 upravičencev, za oficirje JNA je pripravljeno 2.300 milijonov slovenskih
                  tolarjev, torej razlika le 300 milijonov tolarjev glede na borce NOV, ki so tudi
                  po štiri leta nosili glavo v torbi ali bili v taboriščih, medtem ko so oficirji
                  JNA večinoma maltretirali Slovence, nekateri pa celo streljali po njih, kar
                  nekateri še vedno počno v bivših republikah Jugoslavije. Na enega oficirja JNA
                  pride tako 465.522.077 slovenskega tolarja ali okoli 7.500 nemških mark. Do
                  dodatka k pokojninam žrtvam Dachavskih procesov, po sklepu Izvršnega sveta
                  Socialistične republike Slovenije z dne 28.2.1985, je upravičenih 7 uživalk, ki za
                  to, da so njihovi izgubili glavo, dobijo skoraj trikrat manj, kot jugoslovanski
                  oficirji povprečno.</p>
               <p>Poslancem SNS se postavlja vprašanje, ali so Slovenci res tako malo vredni, da
                  dobe uživalci pokojnin iz drugih republik bivše SFRJ povprečno kar okoli sedemkrat
                  več od slovenskih borcev, oficirji JNA pa celo okoli 12-krat več. Zahtevamo, da
                  Vlada Republike Slovenije, to je nevzdržno za vse Slovence, še posebej pa za borce
                  NOV, žaljivo razmerje popravi in ukine ter da se oficirjem JNA odvzamejo
                  pokojnine. Svoje zahteve naj sporoče v Beograd, kjer imajo svojega delodajalca.
                  Hvala.</p>
            </sp>
            <sp xml:id="SDZ1-Redna-03-1993-01-26.sp23">
               <speaker>PODPREDSEDNIK MIROSLAV MOZETIČ:</speaker>
               <p> Hvala. Štefan Matuš.</p>
            </sp>
            <sp xml:id="SDZ1-Redna-03-1993-01-26.sp24">
               <speaker>ŠTEFAN MATUŠ:</speaker>
               <p> Spoštovani predsedujoči, spoštovane poslanke in poslanci! Akcijo, o kateri bom
                  govoril je potekala več let pod šifro <q>"GOS"</q> obrnjena kratica Gibanje za
                  osvoboditev Slovenije, ki je ob posameznih akcijah vključevala naenkrat tudi do 80
                  pripadnikov takratne milice. Sovražnika države so ujeli in to je bil Ivan Kepec,
                  Trboje 44, rojen 1.11.1922. Zanj je Uprava za notranje zadeve Kranj izdala sklep o
                  priporu po 196/1 členu ZKP na podlagi 192. člena, drugega odstavka, druga točka
                  ZKP in mu dne 7.9.1987 ob sedmi uri odvzela prostost. Osumljen je bil, da je
                  storil kaznivo dejanje po 134. členu Kazenskega zakonika SFRJ in kaznivo dejanje
                  po 106. členu Kazenskega zakonika Socialistične republike Slovenije v zvezi s 114.
                  členom Kazenskega zakonika Socialistične republike Slovenije.</p>
               <p>Ivan Kepec naj bi bil v času od novembra 1984 do avgusta 1987 razširjal večjo
                  količino letakov s sovražno vsebino, v kateri naj bi tudi žalil najvišje
                  predstavnike družbeno-političnih organizacij Socialistične republike
                  Slovenije.</p>
               <p>Pooblaščena uradna oseba je bil Pavao Ivankovi}, predstojnik pa Roman Jeglič. Pri
                  preiskavi so v hiši sovražnika našli 58 letakov z inkriminirano vsebino, poziva k
                  ustanavljanju skupin za boj za osamosvojitev Slovenije, kar se je opredelilo kot
                  propaganda s sovražno vsebino. Letaki naj bi žalili tudi najvišje predstavnike
                  Socialistične republike Slovenije in SFRJ, pa tudi vzpodbujali k narodnostnemu
                  razdoru med narodi in narodnostmi SFRJ. Tako pravijo uradni papirji.</p>
               <p>26.9.1989 je na postaji milice Bled glavni zasliševalec Pavao Ivankovi} z dobro
                  merjenim udarcem v mednožje zdrobil roko Kepec Ivanu, ko se je le-ta hotel
                  ubraniti udarca. Epilog zadeve je, da je Pavel Ivankovič sedaj šef za gospodarski
                  kriminal za Gorenjsko v Kranju, Roman Jeglič pa je sedaj svetovalec VIS-a gospoda
                  Brejca. Gospod Kepec si je zdravil roko dve leti; morali so mu jo medtem lomiti
                  zaradi nepravilnega zdravljenja v kaznilniški bolnišnici v Zagrebu.</p>
               <p>Kepec Ivan je Ministrstvu za pravosodje in upravo in Ministrstvu za notranje
                  zadeve Republike Slovenije poslal prošnjo, da se mu kazen briše in da se mu
                  povrnejo sodni stroški. Ministra, gospod Pirnat in gospod Bavčar sta ostala gluha.
                  Šef kabineta Ministrstva za notranje zadeve Renato Kranjc je odgovoril, da so vse
                  skupaj odstopili Ministrstvu za pravosodje. Svetovalec Vlade, gospod Janez
                  Breznik, pa je 14.4.1992 odgovoril, da mora gospod Ivan Kepec, na podlagi 98.
                  člena zakona o kazenskem postopku sodne stroške plačati, saj vas je sodišče
                  spoznalo za krivca storitve krivega dejanja zbujanja narodnostne nestrpnosti.</p>
               <p>Ivan Kepec je star preko 70 let, hudo bolehen, ima cirozo jeter tretje stopnje, po
                  lastni želji bi mu rehabilitacija pred smrtjo veliko pomenila, da bi le do nje
                  prišlo čim prej, sedaj, ko imamo samostojno demokratično Slovenijo.</p>
               <p>Poslanska skupina Slovenske nacionalne stranke zahteva, da se razčistijo vse
                  podrobnosti v zvezi z akcijo <q>"GOS"</q>, podatke naj se objavi v medijih. Pooblaščene
                  osebe naj se izpraša, ustrezno kaznuje in odstrani s položajev, ki jih v novi
                  slovenski državi ne morejo več zasedati. Hvala.</p>
            </sp>
            <sp xml:id="SDZ1-Redna-03-1993-01-26.sp25">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Želi Franc Potočnik svojo pobudo obrazložiti?. Prosim.</p>
            </sp>
            <sp xml:id="SDZ1-Redna-03-1993-01-26.sp26">
               <speaker>FRANC POTOČNIK:</speaker>
               <p> Spoštovane gospe in gospodje. Ne bom nič kaj novega povedal, ampak mislim, da je
                  treba velikokrat povedati to zadevo glede na včerajšnjo razpravo o dnevnem redu,
                  po tem, ko kmetijska problematika ni bila uvrščena na dnevni red. Jaz sem podobno
                  pobudo že dal 12.1., vendar niti Vlada niti Državni zbor na to nista ustrezno
                  reagirala. Vlada sploh ne, predsednik Državnega zbora je pobudo posredoval Vladi,
                  vendar odgovora ni bilo na to pobudo Slovenske ljudske stranke. Zato, ker na trgu
                  kmetijskih pridelkov in izdelkov živilsko predelovalne industrije Vlada velik
                  nered zaradi nenadzorovanega uvoza po dumpinških cenah, grozi uničenje velikega
                  števila kmetov, siromašenje podeželja in dolgoročno prevelika prehranska odvisnost
                  od tujih držav.</p>
               <p>Dajem pobudo zboru oziroma vodstvu zbora, da vendarle to problematiko uvrsti na
                  februarsko zasedanje; predsednik je včeraj omenil, da bi to dali na eno od
                  naslednjih sej, ampak to traja pravzaprav že dve leti in pol, v prejšnjem
                  parlamentu se je ta zadeva tako odlašala.</p>
               <p>Vladi dajem pobudo, da za to naslednje februarsko zasedanje pripravi ukrepe za
                  zaščito domače kmetijske proizvodnje, za takojšnjo uvedbo prelevmanov na uvoz
                  kmetijskih proizvodov do višine razlike med uvozno in intervencijsko ceno,
                  izračunanih v absolutnih zneskih. Ob tem naj povem, da je zakon o prelevmanih v
                  skupščinski proceduri že od lanske spomladi in smo o njem že v prejšnjem zboru
                  razpravljali, vendar se je potem nadaljnji proces sprejemanja tega zakona ustavil.
                  Uvedbo reda in dosledne kontrole pri uvozu agroživilskih proizvodov, ureditev
                  odkupnih cen kmetijskih pridelkov do pokritja proizvodnih stroškov povprečno
                  produktivnega proizvajalca, ne za vsakega proizvajalca, ampak povprečno
                  produktivnega, da se vzpostavijo ustrezna razmerja med proizvodno in maloprodajno
                  ceno, tako da ne bosta bistveno prizadeta niti kmet, niti potrošnik. To se pravi,
                  uvedbo nekega tržnega reda. In pa seveda takšno kmetijsko politiko, ki bo
                  dolgoročno zagotavljala stabilne razmere za gospodarjenje. Neke usmeritve so v
                  strategiji za razvoj kmetijstva postavljene, ampak želel bi, da pač Vlada do
                  februarskega zasedanja pripravi svoje ukrepe na te zahteve. Mislim, da to ne bo
                  tako težko, saj pravzaprav je zdaj novi minister tisti, ki je bil pred osmimi
                  meseci prej minister. In od takrat do sedaj se v ministrstvu pravzaprav ni v
                  kadrovskem smislu nič menjalo, tako da bo ta ekipa, mislim, to zadevo lahko
                  pripravila in da bomo to zadevo dali na dnevni red v februarju.</p>
            </sp>
            <sp xml:id="SDZ1-Redna-03-1993-01-26.sp27">
               <speaker>PODPREDSEDNIK MIROSLAV MOZETIČ:</speaker>
               <p> Hvala. Samo kar zadeva pobude, uvrščene na dnevni red Državnega zbora, mislim, da
                  je treba pogledati v poslovnik. Tam točno piše, kako se zadeve uvrščajo. Jožef
                  Kocuvan.</p>
            </sp>
            <sp xml:id="SDZ1-Redna-03-1993-01-26.sp28">
               <speaker>JOŽEF KOCUVAN:</speaker>
               <p> Spoštovani delegati, delegatke. Moje poslansko vprašanje je sledeče: Avstrijska
                  deželna Vlada je Državi Sloveniji ugoden, strogo namenski kredit v višini 30 mio
                  ATS za razselitev farme bikonov Podgrad, ki je v bližini avstrijske meje. Smrad
                  omenjene farme je povzročil meddržavni spor, saj se v neugodnih vremenskih
                  razmerah širi iz mesta Gornja Radgona v hotelski kompleks avstrijske Radgone. Za
                  sanacijo tega je Avstrija tudi odobrila ta kredit.</p>
               <p>Vprašanja: zakaj ni stekla razselitev in zakaj ni ustrezno ministrstvo nakazalo
                  ustreznih sredstev iz tega naslova nosilcem razselitve? Koliko sredstev in v
                  kakšni obliki, povratna ali nepovratna, pa je naša država namenila za razselitev?
                  Zakaj ustrezno ministrstvo še do danes ni dalo uradne izjave, da se farma bikonov
                  mora razseliti? In četrto vprašanje: Kdo je nosilec izdelave projekta razselitve
                  in kakšna cena je tega projekta? V občini Gornja Radgona smo nemočni in nimamo
                  pooblastil, da bi lahko vplivali na razselitev farme, saj je razselitev državnega
                  in meddržavnega pomena. V farmi bekonov Podgrad se obnašajo samovoljno in ne
                  razmišljajo o razselitvi. Hvala.</p>
            </sp>
            <sp xml:id="SDZ1-Redna-03-1993-01-26.sp29">
               <speaker>PODPREDSEDNIK MIROSLAV MOZETIČ:</speaker>
               <p> Hvala. Marija Pozsonec.</p>
            </sp>
            <sp xml:id="SDZ1-Redna-03-1993-01-26.sp30">
               <speaker>MARIA POZSONEC:</speaker>
               <p> Spoštovani! Imela bi naslednjo poslansko pobudo. Magistralna cesta M-12 v Dolgi
                  vasi je dobesedno neprehodna. Za konstrukcijo tega odseka se pripravlja že od leta
                  1991. Ljudje strahovito trpijo zaradi prometa, dnevno se prevaža tam tudi po 300
                  do 400 kamionov. Po radiu poslušamo poročila tudi o dvanajst-urnem čakanju za
                  prehod meje. Vse to se dogaja med hišami, na cesti brez pločnikov. Cesta je zdaj
                  dobesedno razpadla, razcvetela. Je nevarno za ves promet. Sprašujem, kje so
                  inšpektorji za ceste? Prosim Ministrstvo za promet, da se v zvezi s tem perečim
                  problemom takoj nekaj ukrene. Hvala lepa.</p>
            </sp>
            <sp xml:id="SDZ1-Redna-03-1993-01-26.sp31">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Vika Potočnik, prosim.</p>
            </sp>
            <sp xml:id="SDZ1-Redna-03-1993-01-26.sp32">
               <speaker>VIKTORIJA POTOČNIK:</speaker>
               <p> Spoštovane poslanke, spoštovani poslanci! Gospod Metelko in gospod iz Slovenske
                  ljudske stranke sta danes že postavila podobno vprašanje. Zdi se mi pa, da bi bilo
                  v redu, da ga zbor še bolj konkretizira. Vprašanje dogodkov, dogajanj ali pa celo
                  vprašanje volitev v občinah. Zdi se mi, da se sedanja situacija ne bo dala rešiti
                  z nekim državnim dekretom z ukinitvijo enega od zborov, temveč dajem naslednjo
                  pobudo, da Vlada v najkrajšem času predloži Državnemu zboru zakonodajo s področja
                  lokalne samouprave, še posebej pa, da v najkrajšem času pripravi zakon o volitvah
                  na lokalni ravni, in sicer tako, da bo volitve možno izpeljati do konca tega leta.
                  Zdi se mi, da bo to tudi osnova za učinkovitejše delo ne samo tega parlamenta,
                  temveč tudi funkcioniranja celotnega sistema, tudi do lokalnih skupnosti.
                  Hvala.</p>
            </sp>
            <sp xml:id="SDZ1-Redna-03-1993-01-26.sp33">
               <speaker>PODPREDSEDNIK MIROSLAV MOZETIČ:</speaker>
               <p> Hvala. Želi morda še kdo kakšno pobudo podati? Prosim.</p>
            </sp>
            <sp xml:id="SDZ1-Redna-03-1993-01-26.sp34">
               <speaker>CIRIL PUCKO:</speaker>
               <p> Spoštovani predsedujoči, poslanke in poslanci, imam naslednje poslansko
                  vprašanje: ob lanski suši je 22 najbolj prizadetih slovenskih občin prejelo od
                  Ministrstva za kmetijstvo 321 mil. tolarjev pomoči in 400 mil. tolarjev sredstev
                  solidarnosti. To je skupaj 721 mil., kar znaša le 6,8% od ocenjene in verificirane
                  škode. Škoda v teh 22 občinah je znašala 10 milijard 578 milijonov tolarjev. Ker
                  zagotovo Ministrstvo za kmetijstvo ne more nameniti ostalega denarja - gre za 879
                  milijonov tolarjev - manj prizadetim občinam, ki imajo skupno škodo po suši v
                  višini 6 milijard 738 milijonov tolarjev, me zanima, kdaj bo ministrstvo
                  interveniralo s temi sredstvi, na kakšen način in v katerih občinah?</p>
               <p>Konkretiziral bi še trikrat dano pobudo o rešitvi nesklepčnosti občinskih
                  skupščin. Zahtevam od Vlade, da poskuša to vprašanje oziroma možne razrešitve tega
                  problema uvrstiti na februarsko zasedanje in zahtevam od Vlada Republike
                  Slovenije, da poskuša čimprej zaključiti z raziskavami izumiranja črne jelše v
                  Črnem logu v občini Lendava in predstavi način zaustavitve nadaljnjega izumiranja
                  črne jelše. Hvala lepa.</p>
            </sp>
            <sp xml:id="SDZ1-Redna-03-1993-01-26.sp35">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Še kdo? Morda želi kdo od ministrov odgovoriti na kakšno
                  vprašanje?</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - IZVOLITEV DELEGACIJE DRŽAVNEGA ZBORA
                     V PARLAMENTARNO SKUPŠČINO SVETA EVROPE</title>.</p>
               <p>Prosim predstavnika Poslanske skupine, oziroma KVIAZ-a, ker nismo prejeli nobenih
                  materialov, da pove, kaj je na stvari, ker brez predlogov enostavno ne moremo
                  odločati o tej točki. Gospod Polajnar.</p>
            </sp>
            <sp xml:id="SDZ1-Redna-03-1993-01-26.sp36">
               <speaker>IGNAC POLAJNAR:</speaker>
               <p> Da ne bo zadrege, kot vem KVIAZ zdaj zaseda, razpravlja tudi o tej točki. Včeraj
                  smo se vodje poslanskih skupin popoldne dogovarjali, kako razrešiti ta problem,
                  ali delegacijo imenovati na tem zasedanju ali ne; dogovorili smo se, da bo
                  imenovanje te delegacije v tem hipu nekoliko oteženo, da morda ne bi prišli do
                  pravega rezultata in zaradi tega smo se tudi nekako odločili, naj KVIAZ za to
                  zasedanje od 1. do 5. februarja pooblasti dosedanjo delegacijo v sestavi, v
                  kakršni je bila prej, samo, ali se bo ta stvar odvila, to je vprašanje in bi jaz
                  prosil, da toliko počakamo, da KVIAZ sejo konča in potem sporoči svojo odločitev.
                  Hvala lepa.</p>
            </sp>
            <sp xml:id="SDZ1-Redna-03-1993-01-26.sp37">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prekinjam 3. točko dnevnega reda.</p>
               <p>Prehajamo na <title>16. TOČKO DNEVNEGA REDA - PREDLOG ZAKONA O SKLADU KMETIJSKIH
                     ZEMLJIŠČ IN GOZDOV REPUBLIKE SLOVENIJE.</title>
               </p>
               <p>Predlog zakona je zboru predložila skupina poslancev: Miran Potrč, Jožef Školč,
                  Franc Zagožen, Vitodrag Pukl, Ignac Polajnar, Vladimir Topler, Zmago Jelinčič,
                  Anton Peršak.</p>
               <p>Predlog zakona ste prejeli s sklicem seje. Želi predstavnik predlagateljev besedo?
                  Želi besedo predstavnik Vlade? Predlog zakona je obravnavalo začasno delovno telo.
                  Poročilo ste prejeli s sklicem seje. Želi poročevalec začasnega delovnega telesa?
                  Ne želi.</p>
               <p>Zdaj moramo najprej v skladu s poslovnikom ugotoviti, ali so podani pogoji za
                  razpravo, če so prisotne vse poslanske skupine. Pogrešam Socialdemokratsko
                  stranko.</p>
               <p>Naredili bomo pet minut odmora, da poiščemo predstavnika Socialdemokratske
                  stranke, da lahko nadaljujemo razpravo. Točno ob 11. začnemo naprej.</p>
            </sp>
            <stage type="time">(Seja je bila prekinjena ob 10.56 uri in se je nadaljevala ob 11.05
               uri.)</stage>
            <sp xml:id="SDZ1-Redna-03-1993-01-26.sp38">
               <speaker>PODPREDSEDNIK MIROSLAV MOZETIČ:</speaker>
               <p> Nadaljujemo sejo. Ugotavljam, da so sedaj navzoči iz vseh poslanskih skupin in
                  lahko začnemo z razpravo o predlogu zakona o skladu kmetijskih zemljišč in gozdov
                  Republike Slovenije. Odpiram razpravo. Prijave že imamo. Prosim, da se res pisno
                  prijavljate, tako da bo lažje šlo. Breda Pečan. Je pa ni. Sušek Maks.</p>
            </sp>
            <sp xml:id="SDZ1-Redna-03-1993-01-26.sp39">
               <speaker>MAKS SUŠEK:</speaker>
               <p> Spoštovani predsednik, spoštovane poslanke in poslanci! Predlagani zakon bo
                  povzročil resne probleme gozdno gospodarskim organizacijam pri njihovem nadaljnjem
                  preoblikovanju. V večjem delu grozi celo stečaj. Velika pomanjkljivost je, da ga
                  ne sprejemamo skupaj z novim zakonom o gozdovih. Tudi bodoče gospodarjenje z
                  državnimi gozdovi zahteva svojstven pristop, ki ga ni mogoče enačiti v načelih
                  gospodarjenja v drugih panogah pa tudi ne z kmetijskimi zemljišči. Glede na
                  nujnost sprejemanja tega zakona zaradi kompleksne izpeljave zastavljenih ciljev pa
                  kljub temu predlagam sprejem z naslednjim amandmajem:</p>
               <p>14. člen se spremeni tako, da se novo besedilo glasi: <q>"Prihodki od gospodarjenja s
                  kmetijskimi zemljišči, kmetijami in gozdovi v lasti Republike Slovenije oziroma
                  občin so od dneva predaje dokumentacije po 15. členu dalje oziroma od dneva
                  uveljavitve novega zakona o gozdovih, prihodek sklada oziroma občin. Med prihodke
                  iz prejšnjega odstavka se ne štejejo prihodki, ustvarjeni iz predaje zalog
                  nedokončane proizvodnje gozdno lesnih sortimentov na dan pred oddajo dokumentacije
                  skladu oziroma občini oziroma dneva uveljavitve novega zakona o gozdovih."</q></p>
               <p>Utemeljujem to z naslednjo obrazložitvijo:</p>
               <p>14. člen uvaja protiustavno retroaktivnost, saj naj bi odločbe tega zakona stopile
                  v veljavo s 1.1.1993. Zakon o gozdovih še ni sprejet, šele po sprejetju pa bodo
                  podane osnove za reorganizacijo gozdarstva z vsemi nastalimi problemi, tudi
                  reševanje viškov delavcev. Iz prihodkov od gospodarjenja z gozdovi se financira
                  tudi znaten del drugih nalog, ki niso neposredno vezane na pridobivanje lesa ali
                  na ta tako imenovani profitni del, vzdrževanje gozdarske službe, sofinanciranje
                  javne gozdarske službe, gozdno gospodarsko načrtovanje, raziskovalno delo,
                  izobraževanje gozdnih posestnikov in delavcev in tako dalje. Obseg vseh teh
                  stroškov bo definiral šele nov zakon o gozdovih.</p>
               <p>3. odstavek 16. člena, se spremeni tako, da se novo besedilo glasi: <q>"zakupno
                  razmerje se vzpostavi oziroma koncesija podeli najmanj za čas, ki ustreza
                  amortizacijski dobi vlaganj v kmetijska zemljišča oziroma trajne nasade.
                  Gospodarjenje z državnimi gozdovi se uredi na osnovah novega zakona o gozdovih."</q>
                  Torej poanta je v tem, da se pač navezuje vse na novi zakon o gozdovih, ker gre tu
                  dejansko za specifičnost gospodarjenja.</p>
               <p>Obrazložitev. Zakupno razmerje oziroma koncesije nista najbolj primerni obliki, ki
                  bi zagotovili celovitost upravljanja državnih gozdov kot nacionalnega naravnega
                  gospodarstva v javnem interesu. Glede na želje po vzpostavitvi gospodarjenja po
                  novih temeljih je to možno realno le s sprejemom in uveljavitvijo novega zakona o
                  gozdovih. Zato je smotrno, da se ta zakon navezuje na novi zakon o gozdovih.
                  Hvala.</p>
            </sp>
            <sp xml:id="SDZ1-Redna-03-1993-01-26.sp40">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Ivan Oman.</p>
            </sp>
            <sp xml:id="SDZ1-Redna-03-1993-01-26.sp41">
               <speaker>IVAN OMAN:</speaker>
               <p> Spoštovani gospod podpredsednik, spoštovane gospe in gospodje poslanke in
                  poslanci! Zdi se mi nujno, da se zakon res sprejme. Imam pa nekatere predloge
                  oziroma imam dva amandmaja, in sicer:</p>
               <p>K 11. členu naj se doda nov 11.a. člen, ki bi se glasil: <q>"Za operativno delo se
                  ustanovijo območne izpostave. Lahko se pa za upravljanje teh opravil pooblastijo
                  tudi druge ustanove oziroma skupnosti. Opredelitev teh opravil ter teritorialni
                  obseg območij se uredi s statutom sklada."</q></p>
               <p>To utemeljujem s tem, da bo ta sklad upravljal z velikimi površinami zemljišč po
                  vsej državi. Zaradi potrebnih stikov z zainteresiranimi koristniki zemljišč tega
                  ne bo moč voditi iz enega centra.</p>
               <p>Tudi že v včerajšnji razpravi, ko se je razpravljalo šele o dnevnem redu oz. o
                  uvrstitvi te točke na dnevni red, je bilo slišati nekakšen protest proti preveliki
                  centralizaciji tega vodenja.</p>
               <p>Potem imam še predlog za amandma k 19. členu, ki bi se naj glasil tako: K drugemu
                  odstavku bi se dodalo besedilo, <q>"Agrarne in podobne skupnosti imajo prednost pri
                  dodelitvi koncesije ali sklenitve najemne pogodbe za uporabo teh zemljišč."</q> To
                  obrazlagam s tem: Ker bi bila to najenostavnejša rešitev vprašanja, ki je bilo
                  tudi že omenjeno, namreč vračanje teh zemljišč, odvzetih zemljišč prav tem vaškim
                  in podobnim skupnostim, bi se s tako ureditvijo v tem zakonu uredilo do takrat, ko
                  bi bila s posebnim zakonom  ta zemljišča vrnjena agrarnim skupnostim, v kolikor je
                  sploh moč na ta način v vseh primerih rešiti to stvar.</p>
               <p>Glede na pomisleke, ki so bili pravkar izrečeni, bi samo to rekel: Mislim, da za
                  gozdna gospodarstva ta zakon ne bo povzročil nobenih težav, ker že sam tekst
                  zakona nekaj o tem govori, namreč, da bo tudi gozdarska služba začasno opravljala
                  nekatera dela tega sklada in pa po vrhu vsega sklad lahko takoj dodeli gozdnim
                  gospodarstvom koncesijo za opravljanje s temi gozdovi. Mislim celo, da amandma, ki
                  je bil vložen na 14. člen, ni potreben, ker se mi zdi, da je tekst zakona dovolj
                  jasen tudi glede tega, ker menim, da se dohodki od gozdnih sortimentov ne morejo
                  šteti za dohodke sklada. Hvala lepa.</p>
            </sp>
            <sp xml:id="SDZ1-Redna-03-1993-01-26.sp42">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Dr. Leo Šešerko.</p>
            </sp>
            <sp xml:id="SDZ1-Redna-03-1993-01-26.sp43">
               <speaker>DR. LEO ŠEŠERKO:</speaker>
               <p> V prejšnjih diskusijah je bilo že opozorjeno na to, da lahko pride do kolizije
                  oz.do razhajanja med racionalno rabo zemljišč, kmetij in gozdov, ki bodo v lasti
                  tega sklada in z nacionalno gospodarsko vrednostjo teh zemljišč. Zato predlagamo,
                  bomo predlagali, da se v 4. členu, kjer je določeno, kakšne bodo glavne naloge,
                  uvrsti tudi ohranjanje okolje-varstvenih vrednosti kot posebno funkcijo sklada.
                  Namreč, če bo sklad skrbel za racionalno rabo in bodo nekateri razumeli to
                  racionalno rabo kot vir zviševanja dohodkov, kadar jim bodo dodeljene koncesije,
                  potem bo to v nasprotju z narodno gospodarskim pomenom teh zemljišč. Vsi pa se
                  zavedamo, da so ta zemljišča, in upamo, da se bo njihov obseg v prihodnje zviševal
                  tako kot v vseh zahodno evropskih državah in tudi dosegel tak nivo, kot je v
                  drugih državah, da so ta zemljišča zelo pomembna za varstvo podtalnice. Jaz bi vam
                  lahko zdaj našteval celo vrsto slovenskih krajev, ki nimajo primerne oskrbe z vodo
                  zaradi intenzivne obdelave kmetijskih zemljišč in to krajev, ki so na izredno
                  vodno bogatih območjih. Potem, tu je treba upoštevati pomen teh zemljišč za
                  ohranjanje različnosti naravnih vrst in pa pomen teh zemljišč za ohranitev
                  slovenske kulturne krajine.  Mi menimo, da se vsi ti elementi lahko na tak način
                  vključijo, da se v 4. členu to opredeli s tem pojmom po 1. alinei, ki naj bi se
                  glasila, da ta sklad skrbi za racionalno rabo in okolje-varstveno vrednost
                  kmetijskih zemljišč, kmetij in gozdov in je s tem tudi jasno definirana njihova
                  funkcija, kadar bo prihajalo do kolozij. Hvala lepa.</p>
            </sp>
            <sp xml:id="SDZ1-Redna-03-1993-01-26.sp44">
               <speaker>PODPREDSEDNIK MIROSLAV MOZETIČ:</speaker>
               <p> Še kdo želi razpravljati? Prosim.</p>
            </sp>
            <sp xml:id="SDZ1-Redna-03-1993-01-26.sp45">
               <speaker>MAG. JOŽE PROTNER:</speaker>
               <p> Spoštovani! Oglašam se zato, da bi podprl predlagani zakon v besedilu, kot je bil
                  predložen. Zavedati se moramo najprej, da je pred nami najprej ustanovni akt
                  sklada, ki bo gospodaril s kmetijskimi zemljišči in gozdovi, ki so že preneseni v
                  last Republike Slovenije. To se pravi, lastninjenje je bilo že opravljeno oz. ta
                  prenos z zakonom o lastninskem preoblikovanju podjetij in z zakonom o zadrugah. V
                  drugem delu, v manjšem delu seveda je tudi v tem zakonu, da se nekatera druga
                  družbena zemljišča prenašajo v ta sklad in mislim, da je tudi za to dovolj
                  razlogov. Naj ne zveni kot bistveni in največji argument to, da je ta zakon bil v
                  prejšnji sestavi Skupščine dolgo časa v obravnavi in odločanju in da je bil, če se
                  ne motim, v obliki osnutka ali celo predloga v vseh treh zborih, vendar v
                  različnem besedilu, tudi sprejet. Da je v bistvu to, kar je pred nami in kar je
                  podprlo tudi začasno delovno telo, to kar je neke vrste zbir dosedanjih razprav in
                  bi rekel tudi soglasja.</p>
               <p>Vsi predlogi, ki so bili, mislim, da je na nek način z zakonom urejeno. Kazalo bi
                  tudi to, kar je pri posameznih členih bilo predlagano, razumeti tako, da zakon
                  vendarle generalno ureja stvari tako, da se bo dalo s temi kmetijskimi zemljišči,
                  ki so prenesena na republiko, gospodariti tudi v prehodnem času.</p>
               <p>Če vsaj nekaj iz razprave podanih predlogov komentiram, potem bi rekel, najprej
                  pri 4. členu, da sprejeta razvojna politika Republike Slovenije pomeni, da bo ta
                  sprejeta na kmetijskem delu s strategijo razvoja slovenskega kmetijstva, ki je že
                  bila v razpravi v prejšnji Vladi in bo našla pot tudi v parlament. To pomeni, če
                  se odločamo v kmetijstvu tudi za ekosocialni model, potem bo ta razvojna politika
                  tudi to dimenzijo zajela, da ne bi bilo potrebno posebej v zakonu poudarjati pomen
                  okolja.</p>
               <p>Potem seveda ta odnos pri občinah. Mislim, da tudi kar zadeva prenos zemljišč, ki
                  so sedaj v lasti občin, da je postavljen mejnik 4.6., da je zelo logičen in da
                  amandma, ki na nek način hoče oz. kjer je predvideno, da naj bi brisali tisti
                  člen, tisti del, da se prenašajo družbena zemljišča, ki so sicer v upravljanju, ki
                  so sicer nezazidana, ampak za njih še ni ustreznih dokumentov, bi rekel samo
                  to.</p>
               <p>V preteklosti je bilo veliko tako imenovanih rezervatov za pozidavo. V okviru teh
                  rezervatov je veliko družbenih oz. občinskih zemljišč. Če bi tu prepuščali
                  občinam, potem mislim, da od enotnega gospodarjenja odstopamo. S tem pa ne mislim
                  reči, da se del teh zemljišč ne bo, seveda, ko bo izkazan interes lokalnih
                  skupnosti ali pa širše družbene skupnosti, da se ne bo pozidal, vendar mislim, da
                  je s tem, da bi naprej razpolagale lokalne skupnosti, s tem onemogočen vsebinski
                  dialog, ki bi bil vsekakor za čuvanje najboljših kmetijskih zemljišč realen. Če
                  vzamem samo za primer svojo lastno občino Maribor, potem moram reči, da je za
                  industrijsko cono bilo rezervirano 500 ha najboljših kmetijskih zemljišč, ne samo
                  v občini Maribor, lahko bi rekel celo v Sloveniji, najbolj plodnih v okolici
                  Bohove. Če to naprej menimo, da tisti del zemljišč v teh 500 ha, kolikor je
                  družbenih, ostaja še naprej v občinskem upravljanju, potem je seveda pritisk na ta
                  najboljša zemljišča večji, na vsak način pa pretiran, posebej če vemo, kaj teh 500
                  ha pomeni.</p>
               <p>Skratka, predlagal bi, da poskušamo razumeti dosedanjo razpravo, ki je bila zelo
                  vsebinska tudi v pretekli sestavi Skupščine in je zajeta praktično v tem, kar je
                  predlog pred nami in kar predlaga začasno delovno telo in da zakon takšen, kot je
                  predlagan, sprejmemo. Predvsem ne bi podpiral to, da bi zopet šli v široko
                  vsebinsko razpravo. Če želimo, da zaživi gospodarjenje s kmetijskimi zemljišči in
                  gozdovi, s tistimi, ki so že sedaj preneseni v last Republike Slovenije, potem je
                  nujno, da sprejmemo ta zakon. Hvala.</p>
            </sp>
            <sp xml:id="SDZ1-Redna-03-1993-01-26.sp46">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Še kdo želi razpravljati? Prosim.</p>
            </sp>
            <sp xml:id="SDZ1-Redna-03-1993-01-26.sp47">
               <speaker>DR. LEO ŠEŠERKO:</speaker>
               <p> Jaz imam repliko na to, kar je gospod Protner govoril.</p>
               <p>Mi smo se odločili, da bomo po hitrem postopku ta zakon sprejemali, ampak to
                  nikjer, z ničemer ni povezano s tem, da ne bi teh pripomb, za katere je tudi moj
                  predgovornik rekel, da so bile vsebinske in smiselne, vključili. In to lahko v tem
                  postopku naredimo. Kar zadeva tiste pripombe, ki letijo na vprašanje okoli
                  varstvene vrednosti, za katero bi naj zakon in sklad skrbela, je pa tako. Tudi
                  prejšnja ureditev je govorila, da je ekosocialna in da je taka njena zakonodaja.
                  Dejstvo pa je, da imamo iz dneva v dan več krajev, ki imajo velike težave recimo s
                  pitno vodo in to tistih, ki so na najbolj bogatih območjih z vodo. Moram reči, da
                  me tudi še drugi argument, ki ga je povedal sam gospod Protner v zvezi s pozidavo
                  bohonske najboljše obdelovalne zemlje, prepričuje, da je smiselno, da te amandmaje
                  sprejmemo. Namreč, kaka strahovita oholost je mogoča, da se zida in da si
                  rezervira industrija najboljša obdelovalna zemljišča, pa ima samo dva, tri
                  kilometre stran, čisto primerna zemljišča v pobočju, ki nikoli ne bodo primerna
                  kot najboljša obdelovalna zemlja, jih pa nekateri na silo hočejo spremeniti z
                  velikimi vložki v takšna. Zato moram reči, da ta argument, da bi sedaj zakon kar z
                  levo roko dali skozi proceduro, za nas ni sprejemljiv in mi bomo v takem primeru,
                  da bo prišlo do takega nasilnega poizkusa, glasovali proti zakonu v celoti. Hvala
                  lepa.</p>
            </sp>
            <sp xml:id="SDZ1-Redna-03-1993-01-26.sp48">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prosim.</p>
            </sp>
            <sp xml:id="SDZ1-Redna-03-1993-01-26.sp49">
               <speaker>ZORAN MADON:</speaker>
               <p> Spoštovani. Vlagam amandma na 19. člen, in sicer tako, da se za tretjim odstavkom
                  doda nov odstavek, ki s tem postane četrti odstavek. In sicer z naslednjim
                  tekstom: <q>"Obveznice Slovenskega odškodninskega sklada se lahko zamenjajo za
                  priznanice sklada v primeru, ko na osnovi zakona o denacionalizaciji ni možno
                  vračilo kmetijskega zemljišča ali gozda v naravi."</q></p>
               <p>Iz izkušenj pri izvajanju zakona o denacionalizaciji se je pokazalo, da tisti
                  razlaščenci, ki jim je bilo nacionalizirano zemljišče in je sedaj v lasti fizičnih
                  oseb, ne morejo pridobiti zemljišča oziroma ne morejo dobiti vračila zemljišča v
                  naravi, temveč zgolj v nekih vrednostnih papirjih odškodninskega sklada Republike
                  Slovenije, to je obveznic.</p>
               <p>Vendar tisti razlaščenci, ki so kmetje, si želijo pridobiti zemljo v naravi. Oni
                  se nikakor ne strinjajo, da bi pridobili te vrednostne papirje. Jaz želim s tem
                  mojim amandmajem nekako omogočiti, da bi tudi ti, katerih zemljišče je v lasti
                  fizičnih oseb in po zakonu ne dobijo nadomestnega zemljišča, lahko prišli nekako
                  do nadomestnega zemljišča v tem smislu, da bi lahko obveznice odškodninskega
                  sklada zamenjali za priznanice tega sklada kmetijskih zemljišč in gozdov in na
                  takšen način potem kupili kmetijsko zemljišče skladna. Hvala.</p>
            </sp>
            <sp xml:id="SDZ1-Redna-03-1993-01-26.sp50">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Peršak ima besedo.</p>
            </sp>
            <sp xml:id="SDZ1-Redna-03-1993-01-26.sp51">
               <speaker>ANTON PERŠAK:</speaker>
               <p> Rad bi samo glede na včerajšnjo diskusijo, kolega Bavčarja pri sprejemanju
                  dnevnega reda povedal, da smo, kar ste najbrž opazili, vložili predlog dodatnega
                  sklepa k temu zakonu. Vložili smo ga pa zaradi tega, ker sedaj sicer zakon v 19.
                  členu na nek način rešuje problem tistih zemljišč in gozdov, eventualnih, ki naj
                  bi bila nekoč vrnjena agrarnim oziroma vaškim skupnostim, vendar ni nikjer
                  garancije, kdaj se bo to zgodilo.</p>
               <p> Mi vemo, da je zakon o denacionalizaciji bil sprejet že pred kar precej časa. Da
                  je bilo pravzaprav kmalu opozorjeno na to, da so po tem zakonu pravzaprav te
                  skupnosti prezrte, vendar še ni nikakršna, vsaj ne da bi vedeli, rešitev za to
                  predlagana. Zato s tem sklepom, ki ga predlagamo zboru v sprejem, bi naložili
                  Vladi, da za zasedanje marca pripravi ali spremembo zakona o denacionalizaciji
                  oziroma dopolnitev zakona o denacionalizaciji ali pač poseben zakon, ki bi
                  omogočal začetek postopkov za vračanje teh zemljišč tudi vaškim oziroma agrarnim
                  skupnostim in vas prosim, da bi tak dodatni sklep sprejeli in na ta način
                  omogočili začetek postopkov tudi na tem področju. Hvala.</p>
            </sp>
            <sp xml:id="SDZ1-Redna-03-1993-01-26.sp52">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima gospod Zagožen.    </p>
            </sp>
            <sp xml:id="SDZ1-Redna-03-1993-01-26.sp53">
               <speaker>DR. FRANC ZAGOŽEN:</speaker>
               <p> Spoštovane poslanke in poslanci, dodatni sklep bomo podprli. Zadevo je treba
                  urediti kolikor mogoče hitro, če bo le mogoče še preden, ker bo najbrž dlje časa
                  trajalo, da bo lokalna samouprava na novo urejena in mislim, da je mogoče tudi
                  brez tega.</p>
               <p>Jaz imam nekaj amandmajev, in sicer sprememba 5. in 6. člena v tem smislu, da bi
                  direktorja sklada volil Državni zbor. Gre za javni zavod in ker nekaj direktorjev
                  javnih zavodov voli Državni zbor, tudi manj pomembnih zavodov kot bo ta. Treba je
                  vedeti, da bo sklad gospodaril z več kot 200.000 hektarji gozdov in kmetijskih
                  zemljišč in da je to izjemno pomembna ustanova. Pri nas smo že zdaj v času tega
                  mandata Državnega zbora volili direktorja Arboretuma. Meni se zdi to normalno,
                  Arboretum je pomembna inštitucija, ampak vsekakor je sklad še pomembnejša
                  inštitucija in zato prosim, da bi ta dva amandmaja podprli.</p>
               <p>Amandma k 19. členu se nanaša na obveznosti sklada do odškodninskega sklada. Po
                  predlogu zakona naj bi sklad kmetijskih zemljišč in gozdov 10% svojih dohodkov
                  odvajal odškodninskemu skladu, ni pa ta obveznost časovno omejena. Jaz predlagam
                  časovno omejitev, in sicer tako, da obveznost sklada preneha, ko so pokrite vse
                  obveznosti do upravičencev iz naslova nacionaliziranih kmetijskih zemljišč in
                  gozdov. Delovna skupina, jaz sem jo na to opozoril, je o tem že razpravljala in v
                  skladu s tem amandmajem oblikovala tudi svoj amandma k odškodninskemu skladu tako,
                  da v bistvu delovna skupina, čeprav pred razpravo o tem zakonu ni mogla o tem
                  odločati, je pa zaradi tega, ker to potegne za seboj tudi spremembe zakona o
                  odškodninskem skladu, amandma podprla in oblikovala svoj amandma k odškodninskemu
                  skladu približno iste vsebine.</p>
               <p>Prosim, da bi tudi to podprli, ker je nelogično, da bi sklad kmetijskih zemljišč
                  in gozdov, ki je državno premoženje, imel neke časovno neomejene obveznosti do
                  odškodninskega sklada. Hvala lepa.</p>
            </sp>
            <sp xml:id="SDZ1-Redna-03-1993-01-26.sp54">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospa Breda Pačan.</p>
            </sp>
            <sp xml:id="SDZ1-Redna-03-1993-01-26.sp55">
               <speaker>BREDA PEČAN:</speaker>
               <p> Jaz imam, kolegice in kolegi, malo več amandmajev, zato prosim za potrpljenje,
                  upam pa, da je obrazložitev dovolj kratka, da ne boste postali nestrpni.</p>
               <p>Predlagamo amandma k 4. členu tako, da dodamo nov drugi odstavek, ki se glasi:
                  Sklad lahko kmetijska zemljišča, kmetije ali gozdove proda ali kako drugače
                  prenese lastnino samo po poprejšnjem soglasju občine, na območju katere se nahaja
                  nepremičnina. To obrazlagam s sledečim: ker razpolaganje in promet s kmetijskimi
                  zemljišči, kmetijami in gozdovi posega v neposredne interese, zlasti pa razvojne
                  možnosti vseh prebivalcev občin, bi tako odtujena ustanova kot je obravnavani
                  sklad brez soglasja občin povzročila nepopravljivo škodo posameznih okolji zato je
                  tako dopolnilo nujno.</p>
               <p>K 13. členu predlagamo amandma v katerem predlagamo, da se v celoti črta 13. člen,
                  in sicer je pomemben razlog za to, da lastninsko preobrazbo urejajo sistemski
                  zakoni, o lastninskem preoblikovanju podjetij, o denacionalizaciji in o zadrugah.
                  V zakonu o skladih kmetijskih zemljišč in gozdov Republike Slovenije pa 13. člen
                  prevzema funkcijo lastninjenja s tem, da opredeli, da vse tisto, kar ni bilo
                  olastninjeno po prej navedenih zakonih, lastnini ta zakon. Zakon, ki ima namen
                  opredeliti oblikovanje določenega sklada, prav gotovo ne more prevzeti tudi
                  funkcije 4. zakona o lastninski preobrazbi. Če se bo v bodočnosti pokazala potreba
                  po korekciji lastninskih odnosov, bo Državni zbor sprejel spremembe in dopolnitve
                  sistemskih zakonov. Zato predlagamo, da se 13. člen v celoti črta. K temu bi
                  dodala še nekaj konkretnih primerov, ki dodatno utemeljujejo nujnost črtanja tega
                  člena. Občin so v vsem povojnem času zaradi izrecnega interesa občanov, oziroma
                  prebivalcev občin odkupovali kmetijska zemljišča, gozdove in tudi kmetije ali jih
                  tudi dobival z darilnimi pogodbami ter za ta namen izločale sredstva iz občinskih
                  proračunov. S 13. členom tega zakona bi bila podržavljena tudi popolnoma legalno
                  pridobljena lastnina občin in s tem bi bil izrecno prizadet interes prebivalcev
                  praktično vseh občin v Sloveniji.</p>
               <p>Drugič, prenos nezazidanih stavbnih zemljišč, ki niso pokrite s prostorskimi
                  izvedbenimi akti v državno last, bi povzročil občinam neprecenljivo škodo. Občine
                  so do sedaj izgubile celo vrsto virov za uresničevanje svojih razvojnih programov,
                  med njimi zlasti tistih usmerjenih v izgradnjo infrastrukturnih objektov in
                  ekološko sanacijo posameznih območij. Te investicije predstavljajo osnovo za
                  ustvarjanje novih razvojnih možnosti za že tako osiromašeno gospodarstvo. Razen
                  tega je prenos takih zemljišč v uporabljanje sklada nesmiseln, saj so stavbna
                  zemljišča nekaj čisto drugega, kot kmetijska zemljišča in gozdovi.</p>
               <p>Poseben primer pa predstavljajo občine, ki so bile do II. svetovne vojne pod
                  oblastjo Italije, zlasti pa še občine Izola, Koper in Piran. Posebno v slednjih je
                  cca 70% kmetijskih zemljišč in gozdov v družbeni lasti in se ne bodo, tako kot
                  drugod v Sloveniji, vračala nekdanjim razlaščencem, saj so le-ti državljani
                  Italije in ne morejo postati lastniki nepremičnin v Sloveniji. V zvezi s tem se
                  pojavlja realna bojazen, da bo sklad v primerih, ko ne bo mogel upravičencem
                  zagotoviti vračila kmetijskih zemljišč in gozdov v naravi, na matičnem območju,
                  vračal kmetijska zemljišča na območju obalnih občin. S takim ravnanjem ne bo
                  povzročena škoda samo občinam, ampak bo ponovno ogrožena demografska struktura
                  obalnega prebivalstva, zlasti na škodo italijanske narodnosti.</p>
               <p>K 17. členu podajamo amandma, ki je v povezavi s predlaganim črtanjem 13. člena,
                  in sicer tako, da se prvi odstavek spremeni, in se glasi: prenos kmetijskih
                  zemljišč, kmetij in gozdov po zakonu o lastninskem preoblikovanju podjetij in
                  zakonu o zadrugah ne vpliva na najemna, zakupna in druga, njim podobna razmerja,
                  ki so bila ustanovljena do uveljavitve tega zakona z odplačnimi pravnimi posli, če
                  pravni posel ali zakon ne določa drugače.</p>
               <p>Podrejeno predlagamo dodatne amandmaje, v kolikor ta dva ne bosta sprejeta, to se
                  prvi k 13. in 17. členu, in sicer, da:</p>
               <p>Prvič, črtamo tretji odstavek 13. člena. Ta odstavek izrecno  obravnava  prenos
                   zemljišč, ki so jih dolgoročni in srednjeročni plani občin opredelili kot
                  zemljišča, namenjena pozidavi in ni v skladu z osnovnim namenom zakona o skladu
                  kmetijskih zemljišč in gozdov Republike Slovenije. Zakon opredeljuje sklad kot
                  ustanovo, ki - v 2. členu piše to - gospodari s kmetijskimi zemljišči, kmetijami
                  in gozdovi v lasti Republike Slovenije, torej ne s stavbnimi zemljišči. Obenem pa
                  je tudi v nasprotju z odločitvijo prebivalcev občin o namenski rabi dela zemljišč
                  v občinah.</p>
               <p>Drugič: s takim prenosom bi preprečili realizacijo dolgoročnih razvojnih načrtov
                  občin, ki so že do sedaj izgubile celo vrsto virov za uresničevanje svojih
                  programov. Te investicije v infrastrukturo, kar opredeljujejo občine v svojih
                  programih, pa predstavljajo osnovo ustvarjanja pogojev za razvoj gospodarstva.</p>
               <p>Predlagamo tudi, da se v 13. členu črta četrti odstavek in nadomesti z naslednjim
                  besedilom: lastnino občine po 5. členu zakona o lastninskem preoblikovanju
                  podjetij opredeljuje poseben zakon. Osnovni razlog za tak predlog je četrti
                  odstavek 13. člena omenjenega zakona, kjer je kot nujni, torej datum v tem četrtem
                  odstavku, kjer je kot mejni datum za ugotavljanje lastnine občin naveden 6. april
                  1941. To sem že prej pri predlogu črtanja 13. člena navedla, da v velikem delu
                  Slovenije - celotna  Primorska in večji del Notranjske - je pred tem datumom
                  spadal pod Republiko Italijo, pred tem pod kraljevino, če se spomnimo zgodovine.
                  Ni nam znano, mislim, da nikomur tukaj tudi ne, kakšna je bila zakonodaja v zvezi
                  z ločevanjem občinske in državne lastnine v tistem času v Republiki Italiji, pa
                  tudi to je dejstvo, da šest mesecev, kolikor ta zakon opredeljuje kot čas za
                  opravljanje formalnega prenosa lastnine, se pravi dokumentacijskega prenosa
                  lastnine na sklad, je dosti prekratek za to, da bi lahko v teh občinah, ki so
                  spadale nekoč pod Italijo pridobili potrebno dokumentacijo za ugotavljanje stanja
                  na ta datum in dokumentacijo za sam prenos v zemljiških knjigah, zaradi tega, ker,
                  dejstvo je, da je velik del zemljiških knjig spravljen v Vidmu, Tržiču ali pa še
                  kje drugje, torej o kakem roku šestih mesecev ni niti govora.</p>
               <p>K 13. členu predlagamo tudi, da se doda nov peti odstavek, ki se glasi: v lastnino
                  občine se štejejo tudi kmetijska zemljišča, kmetije in gozdovi, ki jih je občina
                  pridobila s kupoprodajnimi in darilnimi pogodbami od fizičnih oseb. Dosedanji peti
                  odstavek postane šesti.</p>
               <p>V vsem času - to sem že povedala, da so občine kupovale zemljišča ali jih
                  pridobivale z darilnimi pogodbami in da bi bila s tem storjena nova krivica, v
                  kolikor bi ta zemljišča s tem zakonom podržavili.</p>
               <p>K 15. členu predlagamo amandma, ki se glasi, da se datum 31.12.1992 nadomesti z
                  besedami: 30 dni po objavi zakona. Datum 31.12. deluje retroaktivno, kar naj bi v
                  zakonskih aktih predstavljalo izjemo, ne pa pravila. Zato ne vidimo potrebe,
                  zlasti še, ker je še toliko zadev v zakonu nedorečenih in bi v tem kontekstu
                  sililo izvajalce zakona v nepotrebno hitenje in s tem povzročanje konfliktnih
                  situacij. Hvala.</p>
            </sp>
            <sp xml:id="SDZ1-Redna-03-1993-01-26.sp56">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Zmago Jelinčič.</p>
            </sp>
            <sp xml:id="SDZ1-Redna-03-1993-01-26.sp57">
               <speaker>ZMAGO JELINČIČ:</speaker>
               <p> Lep dober dan. Tukaj v tem zakonu o skladu kmetijskih zemljišč in gozdov
                  Republike Slovenije pogrešamo eno zelo pomembno zadevo. Nikjer se namreč ne
                  omenjata ne lov in ne ribolov. Konec koncev sta tudi to dve panogi gospodarjenja s
                  kmetijskimi zemljišči in gozdovi. Poleg tega lov in ribolov prinašata letno velike
                  denarje in to gre po več milijonov dolarjev letno, samo od inozemskega lova. To ni
                  notri nič napisano in mi mislimo, da to mora biti, kajti ne bi želeli, da bi se
                  zgodilo tisto, kar se lahko zgodi, da bi se neke fevdalne in fevdalistične
                  variante privatizacije tukaj nadaljevale in da bi denar izginjal v privatne žepe.
                  Hvala lepa.</p>
            </sp>
            <sp xml:id="SDZ1-Redna-03-1993-01-26.sp58">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Toplak.</p>
            </sp>
            <sp xml:id="SDZ1-Redna-03-1993-01-26.sp59">
               <speaker>DR. LUDVIK TOPLAK:</speaker>
               <p> Hvala lepa, spoštovano predsedstvo, spoštovane poslanke in poslanci! Samo s par
                  besed bi repliciral na amandma gospe Pečanove glede ukinitve 13. člena. Mi moramo
                  ugotoviti glede določil 13. člena, to je bistvo zakona. To je bistvo zakona. V
                  primeru, da ta člen brišemo, kot je predlagano, je zakon brezpredmeten. Moral pa
                  bi par stvari le doreči glede tako imenovanega podržavljanja s tem zakonom. Mi
                  nimamo kaj podržavljati. Družbena lastnina je družbena lastnina, to v bistvu je
                  državno, pa si to priznali ali ne. To je samo druga beseda za isto stvar. Tako
                  moram povedati, vidim kolega z glavo odkimava, to je družbena lastnina, je v
                  bistvu druga beseda za besedo državna lastnina. Mi bi lahko o tej stvari govorili,
                  pa naj samo navedem tudi za argument stališče tudi tuje sodne prakse, ko so
                  obravnavali pravni status našega premoženja, družbenega namreč. Ugotovili so, da
                  je po vseh elementih to državna lastnina, zato ker to premoženje v primeru stečaja
                  kot preostanek mase pripade vendarle državi. Gre samo za prenos pravice
                  upravljanja na tako imenovani sklad.</p>
               <p>Drugo. Še par stvari. Da ne vemo, kako je bilo pod Italijo. Vse se ve. Te stvari
                  so zelo dobro obdelane, so temeljito analizirane. Smisel, da se to prenese
                  vendarle pod enega upravljalca, je pravzaprav v tem, da se zagotovi enotno
                  gospodarjenje s tem tako imenovanim družbenim premoženjem oziroma s kmetijskimi
                  zemljišči in gozdovi v družbenem premoženju. Hvala lepa.</p>
            </sp>
            <sp xml:id="SDZ1-Redna-03-1993-01-26.sp60">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Ivan Verzolak.</p>
            </sp>
            <sp xml:id="SDZ1-Redna-03-1993-01-26.sp61">
               <speaker>IVAN VERZOLAK:</speaker>
               <p> Jaz bi dal predlog, da se razčisti tudi o teh zaprtih področjih o lovu, katera so
                  imeli prejšnji oblastniki v zakupu in vemo, da ostali lovci, navadni lovci oziroma
                  občani nismo imeli vstopa. Da se tudi o tem, razna lovska območja, ki so bila
                  zaprta, da se to razčisti in da se o tem sprejme en določen konsenz oziroma, da to
                  preide pač normalno v last lovskih družin ali da se to kako drugače uredi. Hvala
                  lepa.</p>
            </sp>
            <sp xml:id="SDZ1-Redna-03-1993-01-26.sp62">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospa Pečanova, replika.</p>
            </sp>
            <sp xml:id="SDZ1-Redna-03-1993-01-26.sp63">
               <speaker>BREDA PEČAN:</speaker>
               <p> Repliko na izvajanje gospoda dr. Toplaka. Prvo kar je, jaz tukaj ločujem, ne jaz,
                  ampak mislim, da lahko mi vsi ločujemo državno lastnino in popolnoma jasno nam je,
                  kaj je intencija tega zakona. Gre za prenos zemljišč v gospodarjenje, ne pa v last
                  sklada. Tukaj mislim, da ni nobenega dvoma. Dejstvo pa je, da ta zakon presega ta
                  osnovni namen, o katerem sem ravnokar govorila in da naprej podržavlja še tisto
                  kar do sedaj podržavljeno ni bilo. Lahko sicer razumemo stvar nekoliko drugače.
                  Država sta tako občina kot Republika Slovenija. V to ne dvomimo. Vendar mi, ki
                  živimo v občinah in naši soobčani, soprebivalci, se dobro zavedamo, da sta ta dva
                  nivoja državne oblasti zelo različno blizu samemu državljanu ali občanu. Zaradi
                  tega je naš interes, da se ne podržavijo zemljišča, ki so bila na ta način, kot
                  sem govorila prej, v občinskem upravljanju, se pravi družbenih zemljišč v
                  občinskem upravljanju, da se jih prenese državnemu skladu, temveč da ostanejo last
                  občin, se pravi, nižjega nivoja države. To je ena stvar.</p>
               <p>Druga stvar. Gospod dr. Toplak govori o tem, da je vsem zelo dobro znano in zelo
                  jasno, kar se tiče lastninskih razmerij, ki so Vlada v bivši, se pravi predvojni
                  republiki Italiji. Jaz v to ne samo da dvomim, temveč imam informacije z našega
                  območja, da je to zelo megleno, nejasno, in da bo treba zelo veliko truda v to
                  vložiti in zato smo v tem amandmaju predlagali, da se o datumu 6.4.1941 ne govori
                  tako eksplicitno, ker je dejstvo, da je samostojna Slovenija nastala iz predhodnih
                  delov Slovenije, ki so pač na žalost bili pod oblastjo drugih držav, ne samo
                  Italije. In mislim, da je prav, da se ta specifičnost posameznih delov Slovenije v
                  tem zakonu upošteva. To je eno.</p>
               <p>Ker pa je časa za to, ker je treba zakon po hitrem postopku sprejeti, da bi se vse
                  te stvari razjasnile in razčistile in da bi se določilo kriterije, kaj je lastnina
                  občin bila pred tem datumom in kaj ne, zato predlagamo, da bi se v zvezi s tem
                  sprejel nov zakon. Se pravi, zelo kratek, vendar dosti jasen in na trdih, znanih
                  osnovah, ne pa na ugibanjih. Hvala.</p>
            </sp>
            <sp xml:id="SDZ1-Redna-03-1993-01-26.sp64">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Želi še kdo besedo? Gospod Oman.</p>
            </sp>
            <sp xml:id="SDZ1-Redna-03-1993-01-26.sp65">
               <speaker>IVAN OMAN:</speaker>
               <p>Gospod podpredsednik, spoštovane gospe in gospodje. Mislim, da je najpomembnejše,
                  kar v tem zakonu piše v 4. členu in če bomo sprejeli to, potem se nam ne bo tako
                  težko odločiti. Gre za določbo, da sklad gospodari v skladu s sprejeto razvojno
                  politiko Republike Slovenije in opravlja te naloge. In če smo sprejeli to določbo,
                  potem nam verjetno ne bo tako težko se odločati tudi o tako imenovanem
                  podržavljanju tistega dela kmetijskih zemljišč, ki še ne bi bil podržavljen.</p>
               <p>Jaz bi samo rekel nekaj besed o zemljiščih, ki so jih kupile občine. Občine so ta
                  zemljišča, kolikor so jih kupile, kupile z denarjem, ki so ga dobile iz državnega
                  proračuna, ne iz lastnih virov. Ker nekoliko pač poznamo zgodovino teh dogodkov,
                  zato pač nekoliko vemo, kako so se te stvari dogajale. Vemo, da so tudi družbena
                  kmetijska podjetja, kmetijska posestva, ki so odkupovala zemljišča, kupovala tudi
                  z denarjem, ki so ga dobili iz državnega proračuna. Torej, se ne dogaja nikakršna
                  krivica komurkoli, če se tudi formalno pove, da je to zemljišče, ki je last
                  Republike Slovenije in prehaja v upravljanje sklada. Kar pa se tiče stavbenih
                  zemljišč, ki še niso pozidana in tako naprej, o tem je prej dovolj nazorno govoril
                  gospod Protner in mislim, da lahko njegovo razlago brezpogojno sprejemamo.</p>
               <p>Mimogrede še glede opombe na lov in ribolov. Te stari se seveda urejajo s
                  posebnimi zakoni.</p>
            </sp>
            <sp xml:id="SDZ1-Redna-03-1993-01-26.sp66">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Želi še kdo besedo? Prosim, gospod Protner.</p>
            </sp>
            <sp xml:id="SDZ1-Redna-03-1993-01-26.sp67">
               <speaker>MAG. JOŽE PROTNER:</speaker>
               <p> Dve zelo kratki repliki. Najprej je v 2. členu opredeljeno, kaj je gospodarjenje,
                  kaj se pod tem pojmom razume. To je upravljanje in razpolaganje. To  pomeni, ko
                  govorimo o lovu, o čemer je bilo rečeno, se moramo pač zavedati, da je v pripravi
                  tudi lovski zakon. Del te problematike divjadi pa rešuje tudi zakon o gozdovih, ki
                  ga bomo še obravnavali, tako da mislim, da v tem smislu ni potrebno, da bi
                  dopolnjevali zakon.</p>
               <p>Drugo pa, moje mnenje, če hočemo, da se smiselno uporabljata 2. in 4. člen, potem
                  mora ostati tudi 13. člen.</p>
            </sp>
            <sp xml:id="SDZ1-Redna-03-1993-01-26.sp68">
               <speaker>PODPREDSEDNIK MIROSLAV MOZETIČ:</speaker>
               <p> Hvala. Gospa Poszonec.</p>
            </sp>
            <sp xml:id="SDZ1-Redna-03-1993-01-26.sp69">
               <speaker>MARIA POSZONEC:</speaker>
               <p> Spoštovani! Jaz bi omenila to, da je bila zemlja kupljena po izredno nizki ceni.
                  Tudi po 20% vrednosti in ta zemlja v našem okolju doseže zdaj pravzaprav vrtove,
                  to pomeni čisto do hiše, do prebivalstva, in veste, da je pri nas domografska
                  ogroženost zelo velika. Menim, da bi bilo treba najti način, da bi to zemljo, tam
                  pod vrtovi, dobili lastniki nazaj, ki so tako poceni prodali takrat. Takrat je
                  bila pač takšna politika, da so mislili, da bo v tovarnah bolje, poljedeljstvo je
                  pa tako nazadovalo, da so videli izhod v tovarnah. Zdaj pa ni delovnih mest,
                  ljudje so brez zemlje tam doma.</p>
            </sp>
            <sp xml:id="SDZ1-Redna-03-1993-01-26.sp70">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Želi še kdo razpravljati? Ne. Ker ne želi več nihče razpravljati,
                  zaključujem razpravo in prekinjam to točko do odločanja.</p>
               <p>Prehajamo na <title>20. TOČKO DNEVNEGA REDA</title>, to je <title>PREDLOG ZAKONA O
                     SODNIŠKIH PLAČAH IN DRUGIH PREJEMKIH</title>.</p>
               <p> Predlog zakona je zboru predložila skupina poslancev Ignac Polajnar, Franc
                  Zagožen, Anton Peršak, Miran Potrč, Jože Pučnik, Zmago Jelinčič, Leo Šešerko in
                  Jožef Školč. Predlog zakona ste prejeli na včerajšnjem zasedanju. Želi predstavnik
                  predlagateljev uvodno obrazložitev? Ne. Želi besedo predstavnik Vlade? Tudi ne.
                  Komisija za volitve, imenovanja in administrativne zadeve je ta zakon danes
                  obravnavala, pisnega poročila še ni. Prosim predstavnika Komisije za volitve,
                  imenovanja in administrativne zadeve, da poda ustno poročilo.</p>
            </sp>
            <sp xml:id="SDZ1-Redna-03-1993-01-26.sp71">
               <speaker>TONE ANDERLIČ:</speaker>
               <p> Spoštovani! Komisija za volitve, imenovanja in administrativne zadeve je
                  obravnavala zakon, predlog zakona o sodniških plačah in drugih prejemkih.
                  Obravnavala je tudi amandmaje k 11., 12. in 13. členu ne glede na to, da še ni
                  izčrpana razprava o zakonu kot takem in je do njih zavzela svoje stališče. O
                  ostalih amandmajih, ki bi bili eventualno vloženi ob razpravi, pa se bo odločala,
                  ko bodo ti amandmaji vloženi. Komisija podpira izhodišče in usmeritve zakona in
                  predlaga Državnemu zboru, da ga obravnava in po ustreznem postopku, tako kot je
                  tudi sprejeto ob oblikovanju dnevnega reda, in da ga na koncu tudi sprejme.</p>
               <p>Glede amandmajev, ki so bili vloženi k 11., 12., in 13. členu pa komisija teh
                  amandmajev ne podpira, in sicer: prvič zaradi tega, ker volitve občinskih sodnikov
                  za prekrške ni mogoče prenesti na Državni zbor z interventnim zakonom o sodniških
                  plačah, ker bi s tem bistveno posegli v sistemsko zakonodajo o prekrških. Občinski
                  sodniki za prekrške so samostojni organi občin in so za svoje delo odgovorni
                  skupščini občine, ki jih je izvolila. To se nanaša na prvi odstavek 259. člena
                  zakona o prekrških. Občine zagotavljajo tudi sredstva in druge pogoje za njihovo
                  delo in volijo sodnike za prekrške, ki so pravosodni funkcionarji, ne opravljajo
                  pa po veljavnem sistemu sodne funkcije. Državni zbor zato ne more voliti
                  funkcionarjev v občinskih organih. To vprašanje je lahko le predmet sistemskih
                  rešitev na področju prava o prekrških, ki jim bo sledila tudi ustrezna ureditev
                  organizacijskih vprašanj na tem področju, kar sledi iz drugih predlogov in
                  ureditev.</p>
               <p>Kot drugo, občinskih sodnikov za prekrške prav tako ni mogoče uvrstiti v isti
                  plačilni sistem, kot je predlagan za sodnike. Kot je bilo že povedano, so to
                  organi občin. Za vse funkcionarje občinskih organov, ki po veljavni zakonodaji še
                  obstajajo, vključno s predsedniki skupščin in občinskih izvršnih svetov, veljajo
                  določbe zakonov o funkcionarjih v državnih organih. Med njimi morajo ostati tudi
                  ustrezna razmerja v plačilnem sistemu in v kolikor bi občinske sodnike potegnili v
                  zakon o sodniških plačah, bi imeli, pogojno rečeno, na tem področju precejšne
                  razlike, seveda v korist sodnikov v odnosu do županov in predsednikov izvršnih
                  svetov, s tem pa bi bil pač porušen celoten sistem na tem področju.</p>
               <p>Iz istih razlogov tudi ta zakon ne more zajemati občinskih pravobranilcev in
                  njihovih namestnikov. Upoštevati je treba, da je ta zakon prehodnega značaja in da
                  je iz razlogov skladnosti zakonske ureditve z ustavo nujno potreben zaradi
                  sodnikov. Drugi pravosodni funkcionarji, ki se štejejo za organe države in jih
                  država tudi plačuje iz državnega proračuna, so le začasno pritegnjeni v ta režim
                  zaradi tega, da se do sprejema ustreznih sistemskih rešitev ohranijo določena
                  ravnovesja tudi v plačilnem sistemu znotraj pravosodja. Z začasnimi interventnimi
                  zakoni pa ni mogoče postavljati sistema, ki ga bodo postavili sistemski zakoni s
                  področja pravosodja, ki bodo v kratkem v zakonodajni proceduri.</p>
               <p>Komisija je ob razpravi o tej točki pač naletela na nekaj vprašanj, ki se
                  pojavljajo že vseskozi, odkar se segmentarno urejajo plače in ostali prejemki,
                  tukaj mislim na zakon o Vladi, na zakon o ustavnih sodnikih itd. in je zato
                  predlagala, da ne ob tem in vezano na ta zakon, o plačah sodnikov, pač pa kot
                  splošno zadolžitev Vlade in predsedujoči naj se odloči, ali ga sprejmemo pod to
                  točko, ali pa pod točko razno, in sicer da Državni zbor nalaga Vladi Republike
                  Slovenije, da pripravi program celovitega reševanja sistema plač in drugih
                  prejemkov delavcev in funkcionarjev v vseh organih in dejavnostih, za katere se
                  zagotavljajo sredstva iz proračuna in drugih sredstev javnega značaja. V skladu s
                  tem programom naj Vlada Republike Slovenije za junijsko sejo Državnega zbora
                  pripravi predloge ustreznih zakonskih in drugih rešitev. Hvala lepa.</p>
            </sp>
            <sp xml:id="SDZ1-Redna-03-1993-01-26.sp72">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Želi morda besedo predstavnik Vlade, minister za pravosodje? Ne.
                  Predlaga, da bi ta sklep, ki je bil, čeprav se direktno ne nanaša samo na zakon o
                  sodniških plačah, da bi ga obravnavali skupaj s to točko in se potem pri sklepanju
                  odločali. Ugotavljam, da so tukaj zastopane vse poslanske skupine, tako da lahko
                  skladno s poslovnikom začnemo z razpravo. Pričenjam razpravo. Pisnih prijav ni.
                  Kdo želi besedo? Prosim, gospod Zagožen. Kdor želi razpravljati, prosim, če se
                  pisno prijavi.</p>
            </sp>
            <sp xml:id="SDZ1-Redna-03-1993-01-26.sp73">
               <speaker>DR. FRANC ZAGOŽEN:</speaker>
               <p> Spoštovane poslanke in poslanci. Jaz se sicer strinjam s tem predlaganim dodatnim
                  sklepom, o katerem bomo odločali, da se celotna sodna veja oblasti čimprej
                  sistemsko uredi. Kljub temu pa vztrajam na tem, da o teh amandmajih odločamo, ker
                  mislim, da bi tudi ena taka predlagana začasna rešitev prispevala k temu, da bi
                  hitreje prišli do neodvisnega sodstva na celotnem področju.</p>
               <p>Sodniki za prekrške po občinah pač pravijo, da imajo take delovne razmere v
                  nekaterih občinah, ne seveda povsod, ampak v nekaterih, da praktično ne morejo
                  delovati neodvisno od občinskih struktur.</p>
            </sp>
            <sp xml:id="SDZ1-Redna-03-1993-01-26.sp74">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Potočnik.</p>
            </sp>
            <sp xml:id="SDZ1-Redna-03-1993-01-26.sp75">
               <speaker>FRANC POTOČNIK:</speaker>
               <p> Spoštovane gospe in gospodje. Jaz podpiram ta interventni zakon. Hkrati pa
                  podpiram tudi te amandmaje, ki govorijo o plačah sodnikov za prekrške. Do sedaj so
                  bili sodniki za prekrške pravzaprav v nekem istem izhodiščnem položaju kot
                  sodniki. Imeli so isto izhodiščno osnovo. Seveda pa, če je imel recimo sodnik
                  temeljnega sodišča faktor 4,8, je imel občinski sodnik za prekrške faktor 4,4.</p>
               <p>Sodniki za prekrške so po zakonu o prekrških samostojni pravosodni organi in za
                  njih se zahtevajo enaki pogoji, kar se tiče izobrazbe strokovnih, pravosodnih
                  izpitov itd., kot za sodnike temeljnih sodišč. Zato menim, da je potrebno v ta
                  interventni zakon vključiti tudi sodnike za prekrške, kljub pomisleku, da bi to
                  lahko nekatere razmerje v plačah v občini nekoliko porušilo.</p>
               <p>Seveda pa podpiram tudi sklep komisije, predlog sklepa, da je potrebno, da do
                  meseca junija, Vlada pripravi temeljite sistemske rešitve za plače v vsem javnem
                  sektorju. Jasno je, da ne moremo, recimo po moji oceni, sodnikov za prekrške šteti
                  v ostali javni sektor. Vendarle so del sodne oblasti in zato mislim, da je v tem
                  momentu nujno potrebno, da jih vključimo v ta zakon, da jim pač pravzaprav
                  omogočimo materialne pogoje za delo, ker so v nekaterih območjih, predvsem zdaj,
                  ko se je postavila nova meja oziroma ta trdnejša meja s Hrvaško, imajo ti sodniki
                  za prekrške ob tem obmejnem območju ogromno dela in so izpostavljeni velikim
                  pritiskom, tako da pri takšnih plačah, kot jih sedaj imajo, je pravzaprav zelo
                  velika nevarnost, da lahko tem pritiskom v smislu neodvisnosti tudi popustijo.
                  Zato apeliram, da bi te amandmaje, ki zadevajo njihove plače, podprli. Hvala.</p>
            </sp>
            <sp xml:id="SDZ1-Redna-03-1993-01-26.sp76">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Besedo ima gospod Nace Polajnar.                                    
                           </p>
            </sp>
            <sp xml:id="SDZ1-Redna-03-1993-01-26.sp77">
               <speaker>IGNAC POLAJNAR:</speaker>
               <p> Spoštovani predsedujoči, spoštovane poslanke in poslanci.</p>
               <p>Izgleda, da gre za zakon, ki bo sprejet, kakršen koli že bo, povzročil sistem
                  domin. Zaradi tega mislim, da je treba gledati ta zakon tudi v tej luči. Mi smo
                  zadnjič oziroma smo razumeli, da je treba rešiti status ustavnih sodnikov. Sedaj
                  naj bi razumeli, da je potrebno rešiti status sodnikov. S tem se je mogoče
                  strinjati. Mogoče se je strinjati tudi s tem, da je potrebno rešiti status
                  sodnikov za prekrške. Z vsem tem se očitno vsi strinjamo. Ampak očitno smo začeli
                  na nepravem koncu. Ker smo že začeli na nepravem koncu in ker smo nekaj tega že
                  naredili, ali bomo naredili, se seveda postavlja vprašanje, do kam lahko sedaj
                  gremo.</p>
               <p>Če sedaj to seveda storimo, potem se bodo tudi drugi vprašali, kaj pa sedaj z
                  nami? Se bodo tudi začeli spraševati učitelji, se bodo začeli spraševati ne vem
                  kdo še vse, z vso pravico. Zato jaz mislim, da ta hip sprejeti sedaj kar vsako
                  zamisel, bi bilo nekoliko tvegano, ker nazadnje bi pa morali ugotavljati, da je
                  potrebno za toliko povečati proračun, ker navsezadnje za to tudi gre, za javno
                  porabo. In če lahko razumemo, da je potrebno skrbeti za neodvisno sodstvo, in iz
                  tega jaz izhajam, potem se strinjam, da rešimo sedaj začasno, ves čas govorimo o
                  tej začasnosti, problem sodnikov na način, kot je tukaj predlagan. Ampak zares ga
                  rešimo začasno.</p>
               <p>Če pa govorimo o sodnikih za prekrške, se pa bojim, da bomo naredili nekaj, kar bi
                  morali sicer narediti pozneje, ko bi spremenili sistem. Tukaj pa ne bomo
                  spremenili sistema, ampak bomo nekaj popravili in potem, ko bo to mogoče,
                  spreminjali sistem.</p>
               <p>Navsezadnje gre tudi za to, ali bodo sodnike za prekrške volile občinske skupščine
                  ali naj bi jih volili potem v Državnem zboru. Tukaj pa gre za spremembo sistema. S
                  tega stališča mislim, da ni dobro sedaj sprejemati teh amandmajev, kakor, ponovno
                  poudarjam, razumem, da bodo sodniki za prekrške sedaj materialno gledano v
                  neenakopravnem položaju. Bodo manj vrednoteni kot so sicer vrednoteni. Mogoče ne
                  bi bilo slabo tudi pogledati, kolikšne so njihove plače itd. Kolikšen obseg dela
                  opravljajo, koliko koristnega dela opravijo itd. In morda tudi zaradi tega, ker so
                  slabo plačani, tudi ne opravijo vsega dela tako, kot bi ga morali itd.</p>
               <p>Potem je tudi vprašanje tukaj vseh drugih služb, ki so na nek način lahko s tem
                  tudi povezane, se pravi inšpekcijskih služb, pa še nekaterih drugih služb, za
                  katere pravimo, da ne delujejo, zakaj ne delujejo? Vsa ta vprašanje se potem
                  pričnejo povezovati. Zato jaz ne mislim in tudi v naši poslanski skupini
                  predlagamo, da teh amandmajev zdaj ne bi podprli, s čimer seveda ne pravimo, da ni
                  mogoče seveda stvari reševati parcialno, kar pomeni, da bo zelo hitro potrebno res
                  stvari urediti sistemsko. Vse to, kar bomo tukaj sprejeli, sem pa prepričan, da bo
                  povzročilo že v nekaj dneh nove zahteve. Kdo bo potem tisti, ki bo rekel, zdaj je
                  pa dovolj! Tu se mora stvar ustaviti. Jaz se sprašujem samo to. Zaradi tega
                  reševanje stvari na napačnem koncu ne pelje prav daleč in že tudi to, kar zdaj
                  imamo, je lahko po svoje vprašljivo. Ampak ker smo že začeli, moramo biti tudi
                  toliko pogumni, da rečemo, kje je zdaj ena meja. Mislim, da je odgovor na ravnanje
                  prav to, da rečemo tu je zdaj meja. In če zdaj to mejo postavimo, potem poskrbimo,
                  da bomo čimprej prišli v to stanje, ko meje ne bo treba in bomo stvari drugače
                  reševali. Hvala lepa.</p>
            </sp>
            <sp xml:id="SDZ1-Redna-03-1993-01-26.sp78">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Maks Lavrinc.</p>
            </sp>
            <sp xml:id="SDZ1-Redna-03-1993-01-26.sp79">
               <speaker>MAKSIMILIJAN LAVRINC:</speaker>
               <p> Spoštovani predsedujoči, kolegice in kolegi! Jaz bi v celoti podprl razpravo
                  gospoda Polajnarja, in sicer zaradi tega, ker pravno teoretično status sodniku za
                  prekrške ni popolnoma definiran. Navsezadnje je to v svetu različno urejeno. To je
                  eno.</p>
               <p>Drugo je, popolna nelogičnost se mi zdi enačiti pogoje za delo, se pravi orodje, s
                  katerim delaš in pa plačo. Mislim, da še večja nelogičnost se mi pa zdi to, da
                  bomo pravzaprav danes sklepali o nečem, kar bo breme občinskih skupščin oziroma
                  občinskih proračunov. Ne vem, kdo bo zagotovil denar navsezadnje. Torej z
                  izravnavo potem spet proračun Republike Slovenije.</p>
               <p>In naslednja zadeva. Sprašujem vas, kako bo izgledalo to, da bo navsezadnje
                  predsednik Izvršnega sveta ob koncu meseca nesel domov 20, 30 tisoč manjšo plačo,
                  kot sodnik za prekrške v isti skupščini. Hvala.</p>
            </sp>
            <sp xml:id="SDZ1-Redna-03-1993-01-26.sp80">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Ker ne želi nihče več razpravljati, zaključujem razpravo in prekinjam
                  to točko v tej fazi do odločanja.</p>
               <p>Zdaj bi morali preiti na glasovanje o tem, kar smo včeraj sklenili na razširitev
                  dnevnega reda, in sicer s <title>PREDLOGOM ZAKONA O SPREMEMBAH ZAKONA O
                     LASTNINSKEM PREOBLIKOVANJU PODJETIJ</title> in s <title>PREDLOGOM, DA SE GA
                     SPREJEMA PO HITREM POSTOPKU</title>.</p>
               <p> Prosim gospoda Rejca kot predsedujočega delovne skupine, če obrazloži kaj je s
                  tem, ker tukaj nimamo nikakršnih materialov, brez njih pa ne bomo odločali.</p>
            </sp>
            <sp xml:id="SDZ1-Redna-03-1993-01-26.sp81">
               <speaker>IZIDOR REJC:</speaker>
               <p> Gospod predsednik, spoštovane gospe  in gospodje. Delovno telo je ravno pred pol
                  ure ta predlog spremembe zakona o lastninskem preoblikovanju obravnavalo oziroma
                  pripravilo vse to, da se ga v taki obliki, kot je vloži oziroma tudi ravno prej
                  smo videli intervencijo predstavnika zbora oziroma teh služb, da potem tudi ta
                  tekst seveda pride na mizo. Vemo, da je bila včeraj dana pobuda, da bi se ta zakon
                  spremenil oziroma dopolnil ravno s tistima dvema mesecema za revizijo in seveda
                  vmes se je to pripravilo in upam, da boste v kratkem dobili na klop to zadevo in
                  ta predlog in bomo potem lahko obravnavali. In prosim, da se toliko časa tudi na
                  to počaka.</p>
            </sp>
            <sp xml:id="SDZ1-Redna-03-1993-01-26.sp82">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. To pomeni, da o tem ne bomo mogli razpravljati v tem trenutku. Kar
                  smo imeli na programu za dopoldanski del, smo zdaj s tem zaključili. Predlagam
                  tako, da bi imeli odmor do 14. ure. Ob 14. uri bi začeli s to točko, ki smo jo
                  imeli zdaj, v kolikor bodo materiali prišli na razširitev dnevnega reda in
                  razpravo o predlogu spremembah in dopolnitvah zakona o lastninskem preoblikovanju
                  podjetij. Ob 16. uri, tako kot je na programu bomo pač začeli z glasovanjem.
                  Prosim gospod Rejc. Še trenutek.</p>
            </sp>
            <sp xml:id="SDZ1-Redna-03-1993-01-26.sp83">
               <speaker>IZIDOR REJC:</speaker>
               <p> Lepo prosim, da se člani tega začasnega telesa za predlog sklada kmetijskih
                  zemljišč dobimo ob 13. uri v sobi 84.</p>
            </sp>
            <sp xml:id="SDZ1-Redna-03-1993-01-26.sp84">
               <speaker>PODPREDSEDNIK MIROSLAV MOZETIČ:</speaker>
               <p> Torej nasvidenje ob 14. uri.</p>
            </sp>
            <stage type="time">(Seja je bila prekinjena ob 12.16 uri in se je nadaljevala ob 14.15
               uri.)</stage>
            <sp xml:id="SDZ1-Redna-03-1993-01-26.sp85">
               <speaker>PODPREDSEDNIK MIROSLAV MOZETIČ:</speaker>
               <p>Kolegi, nadaljevali bomo s sejo. Približno 15 minut zamude imamo. Dobro bi bilo,
                  da bi se res vsi držali ure, ker večina čaka na manjšino.</p>
               <p>Nadaljujemo z dnevnim redom oziroma s točko, v kateri moramo odločiti glede na
                  prejšnji sklep, da se uvrsti na dnevni red predlog zakona o spremembah in
                  dopolnitvah zakona o lastninskem preoblikovanju podjetij in s predlogom, da se ga
                  obravnava in sprejme po hitrem postopku. Predlog zakona in pa poročilo začasnega
                  delovnega telesa ste prejeli na klop. V tem odmoru ste to dobili na klop.</p>
               <p>Sprašujem predstavnika predlagatelja oziroma začasnega delovnega telesa, če želi
                  še kaj povedati? Ne. Predstavnikov Vlade, če je kdo tukaj. Ne.</p>
               <p>Ugotavljam, da so zastopane vse poslanske skupine in lahko začenjamo razpravo k
                  predlogu za uvrstitev na dnevni red.</p>
               <p>Začenjam razpravo. Želi kdo razpravljati o tem predlogu za uvrstitev zakona na
                  dnevni red? Prosim gospod Toplak.</p>
            </sp>
            <sp xml:id="SDZ1-Redna-03-1993-01-26.sp86">
               <speaker>DR. LUDVIK TOPLAK:</speaker>
               <p> Hvala lepa. Spoštovano predsedstvo, cenjene kolegice in kolegi. Predlog zakona o
                  spremembah in dopolnitvah zakona o lastninskem preoblikovanju podjetij predstavlja
                  zdaj konsistentno dopolnilo. Vsi vemo, za kaj gre, da je zaradi nedodelanosti
                  pravnega sistema v polpreteklem obdobju veliko družbenega premoženja bilo na
                  različne načine že načelno, formalno privatiziranega, čeprav praviloma kot
                  pravniki rečemo temu justus titulus, pravni naslov ni bil podan.</p>
               <p>V vseh podobnih primerih v izogib številnih, zlasti socialnih konfliktov, ki
                  utegnejo še nastopiti prav zaradi tega v posledici, je prav, da smo rok za
                  revizijo podaljšali vsaj za dva meseca, čeprav vemo, da je tudi dvomesečno
                  podaljšanje kratek čas za revizijo, je pa nujno vsaj za dva meseca rok podaljšati
                  zato, da bo omogočena dejansko tudi revizija na določenih primerih.</p>
               <p>V minulem dvomesečnem obdobju, kar je zakon bil sprejet, je revizija praktično
                  bila nemogoča, ker so bile pred nami druge naloge, zlasti tudi ni bila, kot smo
                  videli, metodologija za to izdelana. Mislim, da je predlog zdaj konsistenten in ga
                  tudi naša stranka, Slovenska ljudska stranka, kot prvotni predlagatelj tudi
                  odločno podpira. Hvala.</p>
            </sp>
            <sp xml:id="SDZ1-Redna-03-1993-01-26.sp87">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Želi še kdo besedo? Nihče. Ker ni več razpravljalcev, zaključujem
                  razpravo.</p>
               <p>Dajem na glasovanje predlog za razširitev dnevnega reda s predlogom zakona o
                  spremembah in dopolnitvah zakona o lastninskem preoblikovanju podjetij.</p>
               <p>Najprej ugotovimo sklepčnost. <stage>(55 prisotnih.)</stage></p>
               <p>Kdor je za, naj glasuje! <stage>(54 poslancev.)</stage> Je kdo proti?  <stage>(1
                     poslanec.)</stage></p>
               <p>Ugotavljam, da je s tem glasovanje končano, da je ta predlog uvrščen na dnevni
                  red.</p>
               <p>Glasovati moramo še o tem, ali bomo za ta predlog o spremembi zakona glasovali po
                  hitrem postopku.</p>
               <p>Ponovno ugotovimo sklepčnost. Še enkrat prosim. <stage>(56 prisotnih.)</stage></p>
               <p>Kdor je za, naj glasuje! <stage>(51 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je tudi ta sklep sprejet.</p>
               <p>Lahko preidemo na razpravo <title>O PREDLOGU ZAKONA O SPREMEMBAH ZAKONA O
                     LASTNINSKEM PREOBLIKOVANJU PODJETIJ</title>.</p>
               <p>Predlog zakona je zboru predložila skupina poslancev: Anton Peršak, Miran Potrč,
                  Izidor Rejc, dr. Franc Zagožen in drugi.</p>
               <p>Predlog zakona ste prejeli prej na klop. Želi predstavnik predlagateljev besedo?
                  Ne želi. Želi predstavnik Vlade? Ne.</p>
               <p>Predlog zakona je obravnavalo začasno delovno telo na današnji seji. Poročilo ste
                  pred tem tudi prejeli na klop. Želi poročevalec začasnega delovnega telesa besedo?
                  Ne želi.</p>
               <p>Ugotavljam, da so zastopane vse stranke, vse poslanske skupine in lahko začenjamo
                  z razpravo.</p>
               <p>Kdo želi razpravljati o predlogu tega zakona? Torej, ker ne želi nihče
                  razpravljati, zaključujem razpravo in prekinjamo to točko do odločanja. Bili smo
                  zelo hitri, tako da smo, kar zadeva razpravo, danes končali.</p>
               <p>Ker smo bili obveščeni, da bo odločanje ob 16.00 uri, ponovno prekinjam sejo do
                  16.00 ure. Ob 16.00 uri pa prosim, da točno začnemo.</p>
            </sp>
            <stage type="time">(Seja je bila prekinjena ob 14.20 in se je nadaljevala ob 16.04
               uri.)</stage>
            <sp xml:id="SDZ1-Redna-03-1993-01-26.sp88">
               <speaker>PODPREDSEDNIK MIROSLAV MOZETIČ:</speaker>
               <p> Nadaljujemo s sejo. Najprej eno obvestilo. Volitve podpredsednika Državnega zbora
                  bodo jutri ob 10. Prejeli ste na klop obvestilo v zvezi s poročilom o
                  premoženjskem stanju poslancev, to si dobro oglejte in čim hitreje izpolnite
                  obrazec in po navodilu tudi oddajte.</p>
               <p>Prehajamo na nadaljevanje 4. točke dnevnega reda, to je <title>PREDLOG ZAKONA O
                     SPREMEMBAH IN DOPOLNITVAH ZAKONA O DAVKIH OBČANOV</title>.</p>
               <p>Na ta zakon so bili vloženi določeni amandmaji, ki ste jih tudi prejeli. Poročilo
                  delovnega telesa in sprašujem poročevalca delovnega telesa, če želi besedo.
                     <stage>(Ne.)</stage> Želi predstavnik predlagatelja? <stage>(Tudi ne.)</stage>
                  Želi kdo od vlagateljev amandmajev, ki jih delovno telo oziroma predlagatelj niso
                  podprli, razpravljati o svojih amandmajih oziroma jih spremeniti ali umakniti?
                     <stage>(Ne.)</stage></p>
               <p>Prehajamo na glasovanje o posameznih amandmajih.</p>
               <p>K 19. členu; za prvim odstavkom 193.a. člena zakona o davkih občanov se doda nov
                  drugi odstavek, ki se glasi: s koeficientom iz prvega odstavka tega člena se
                  valorizirajo zneski iz 194., 211. in 256. člena tega zakona. Predlagatelj
                  amandmaja Janez Kopač. Prosim.</p>
            </sp>
            <sp xml:id="SDZ1-Redna-03-1993-01-26.sp89">
               <speaker>JANEZ KOPAČ:</speaker>
               <p> Hvala lepa za besedo. Če dovolite, samo proceduralno sugestijo. Cela vrsta teh
                  amandmajev, ki jih je začasno delovno telo obravnavalo, je ali redakcijskega
                  značaja ali ni bilo sporno. Skratka, predlagam, da vedno preberete tudi mnenje
                  ustreznega resorja iz Vlade, ker vladnega mnenja še nimamo in mnenje začasnega
                  delovnega telesa, kar bi nam bilo potem vodilo, da ne bo spraševanja, ali je zdaj
                  kaj problematično ali ni. Konkretno je ta amandma neke vrste čisto tehnični
                  popravek. Skratka, predlagam, da se pove mnenje začasnega delovnega telesa.</p>
            </sp>
            <sp xml:id="SDZ1-Redna-03-1993-01-26.sp90">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Mnenje začasnega delovnega telesa je bilo, da amandma podpira. Tudi
                  Vlada se strinja z vloženim amandmajem.</p>
               <p>Preidemo na glasovanje. Najprej ugotovimo sklepčnost. <stage>(68
                     prisotnih.)</stage></p>
               <p>Kdor je za, naj glasuje! <stage>(70 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 19. členu sprejet.</p>
               <p>Amandma k 38. členu. 38. člen se črta. Predlagatelj Janez Kopač; mnenje začasnega
                  delovnega telesa amandma podpira; Vlada se strinja, pa bomo šli kar h glasovanju.
                  Najprej sklepčnost. <stage>(69 prisotnih.)</stage></p>
               <p>Kdor je za, naj glasuje! <stage>(65 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je tudi ta amandma sprejet.</p>
               <p>Amandma k 40. členu, ki glasi: na koncu stavka se pika nadomesti z vejico in doda
                  besedilo: razen določbe novega drugega odstavka 147. člena zakona, ki se prične
                  uporabljati z dnem uveljavitve tega zakona. Predlagatelj Janez Kopač; začasno
                  delovno telo podpira amandma; Vlada se strinja z vloženim amandmajem. Najprej
                  sklepčnost. <stage>(73 prisotnih.)</stage></p>
               <p>Kdor je za, naj glasuje! <stage>(63 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je amandma sprejet.</p>
               <p>Glasovati moramo še o predlogu zakona o spremembah in dopolnitvah zakona o davkih
                  občanov v celoti, skupaj s sprejetimi amandmaji. Ponovno ugotavljamo sklepčnost.
                     <stage>(74 prisotnih.)</stage></p>
               <p>Kdor je za, naj glasuje! <stage>(72 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je glasovanje končano in ugotavljam, da je zbor predlog zakona o
                  spremembah in dopolnitvah zakona o davkih občanov v celoti sprejel. Prosim.</p>
            </sp>
            <sp xml:id="SDZ1-Redna-03-1993-01-26.sp91">
               <speaker>IGOR BAVČAR:</speaker>
               <p> Predlagam, da v skladu z začasnim poslovnikom ugotovimo navzočnost na tej seji in
                  ugotovimo opravičenost oziroma neopravičenost izostankov poslancev in primerno
                  ukrepamo v skladu s sklepi tega parlamenta. Prosim predsedujočega, da zagotovi
                  realizacijo tega sklepa. Hvala lepa.</p>
            </sp>
            <sp xml:id="SDZ1-Redna-03-1993-01-26.sp92">
               <speaker>PODPREDSEDNIK MIROSLAV MOZETIČ:</speaker>
               <p> No to mislim, da ni potrebno posebej ugotavljati, ker glede na stalni sedežni
                  red, se bo to dalo ugotoviti iz izpisa in ugotoviti tudi v zapisniku oziroma v
                  magnetogramu. Kaj naj ugotavljamo zdajle? Pred vsakim glasovanjem ugotavljamo,
                  koliko nas je notri. Ne vidim razloga. Gospod Jaša.</p>
            </sp>
            <sp xml:id="SDZ1-Redna-03-1993-01-26.sp93">
               <speaker>JAŠA L. ZLOBEC:</speaker>
               <p> Gospod Bavčar je spomnil, da pred uro in pol, ko smo imeli glasovanje, sploh
                  nismo mogli, smo morali ustaviti zasedanje parlamenta zato, ker iz Demokratske
                  stranke ni bilo niti enega poslanca, pa zaradi tega nihče iz drugih strank ni
                  delal nikakršnih zmagoslavnih in škodeželjnih sklepov. Tako, da bi jaz predlagal.
                  Smisel teh raznih intervencij je v tem, da delo parlamenta bolj gladko poteka.
                  Tukaj gre za očitno hecanje, ki se mi zdi, da v tem trenutku nima kakšne prave
                  teže.</p>
            </sp>
            <sp xml:id="SDZ1-Redna-03-1993-01-26.sp94">
               <speaker>PODPREDSEDNIK MIROSLAV MOZETIČ:</speaker>
               <p> Glasovanje je pravilno, če je navzočih večina poslancev, to smo ugotovili pred
                  vsakim glasovanjem, da je večina navzočih. Koliko jih je bilo opredeljenih za smo
                  tudi ugotovili in mislim, da ni razloga, da bi posebej ugotavljali navzočnost.
                  Razen tega se da to točno ugotoviti iz računalniškega izpisa. Ja prosim.</p>
            </sp>
            <sp xml:id="SDZ1-Redna-03-1993-01-26.sp95">
               <speaker>IGOR BAVČAR:</speaker>
               <p> Čas, ki ga omenja poslanec Liberalno-demokratske stranke, je bil čas, ko smo
                  usklajevali delo v delovnih komisijah parlamenta. Predlagam, da se parlament
                  organizira tako, da takrat, ko delajo njegove delovne komisije, jaz sam sem sedel
                  na KVIAZ-u, nekateri moji strankarski kolegi na drugih sestankih, za katere je
                  mogoče natančno ugotoviti, kdaj so zasedali, da seveda tega ne mešamo. Vemo vsi,
                  da je ob 16. uri v tem parlamentu glasovanje. Takrat so vse poslanske skupine
                  dolžne zagotoviti udeležbo svojih poslancev. In ta stvar nima nikakršne zveze s
                  kakršnim koli posmehujočim ali podcenjujočim odnosom do, konkretno do poslanca
                  Liberalno-demokratske stranke. Predlagam, da se pač v skladu s poslovnikom ta
                  zadeva uredi, ker mislim, da je zelo važna za prihodnje delo parlamenta. Hvala
                  lepa.</p>
            </sp>
            <sp xml:id="SDZ1-Redna-03-1993-01-26.sp96">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Organizirali bomo računalniški izpis iz katerega bo že po tem odmoru
                  razvidno, kdo je bil navzoč in kdo ni bil.</p>
               <p>Nadaljujemo s <title>5. TOČKO DNEVNEGA REDA. PREDLOG ZAKONA O PORAVNAVANJU
                     ODLOŽENIH DAVKOV IN PRISPEVKOV ZA PODJETJA, KI SO DRUŽBENI KAPITAL PRENESLA NA
                     SKLAD REPUBLIKE SLOVENIJE ZA RAZVOJ</title>.</p>
               <p>Tudi zoper ta zakon so bili vloženi amandmaji, ki ste jih prejeli, prav tako
                  poročilo delovnega telesa. Sprašujem poročevalca delovnega telesa, če želi besedo?
                  Ne želi. Želi besedo predstavnik predlagateljev zakona? Tudi ne. Želi kdo od
                  vlagateljev amandmajev, ki jih delovno telo oziroma predlagatelji niso podprli,
                  razpravljati o svojih amandmajih oziroma jih spremeniti ali umakniti? Prosim.</p>
            </sp>
            <sp xml:id="SDZ1-Redna-03-1993-01-26.sp97">
               <speaker>STANE FRIM:</speaker>
               <p> Spoštovani predsednik, spoštovani poslanci! Umikam amandma, ki sem ga podal
                  včeraj na ta zakon, in sicer zaradi tega, ker bomo danes glasovali in smo uvrstili
                  tudi na dnevni red zakon o lastninskem preoblikovanju podjetij, ker bomo
                  podaljšali z 2 na 4 mesece tudi možnost za ugotavljanje in prijavljanje teh bay
                  pass podjetij oziroma za neupravičeno lastninjenje, ker je pač to prišlo tako, da
                  potem s sprejemam tega, ki ga bomo danes imeli na dnevnem redu, umikam
                  amandma.</p>
            </sp>
            <sp xml:id="SDZ1-Redna-03-1993-01-26.sp98">
               <speaker>PODPREDSEDNIK MIROSLAV MOZETIČ:</speaker>
               <p> To je amandma k 1. členu? Še kateri od predlagateljev amandmajev? Prosim.</p>
            </sp>
            <sp xml:id="SDZ1-Redna-03-1993-01-26.sp99">
               <speaker>IVAN SISINGER:</speaker>
               <p> Spoštovani predsednik, želel bi, da seveda to delovno telo, gre za 5. člen, ker
                  vidim, da je vendarle pri 2. oziroma 3. členu prišlo do spremembe, da naj se
                  sprejme seveda čas spremembe odplačila. Vendar moram reči, moti me še vedno, da se
                  pravzaprav ni spoznalo kot nujnost, da se obveže sklad, da prevzame obveznosti,
                  kot je bilo predlagano z dopolnitvijo v 5. členu, do pokojninskega in invalidskega
                  zavarovanja, če seveda ti subjekti tega ne poravnajo. Zato bi moral nekdo to
                  prevzeti, to poravnavanje do tega sklada, po roku seveda, ki bo s tem zakonom
                  določen. In ne vidim utemeljitve, da pravzaprav ne bi te obveznosti z zakonom
                  naložili skladu, kot je to predlagano v petem odstavku, mislim z dopolnitvijo v 5.
                  členu tega drugega odstavka. Mislim, da je to tudi s strani Sekretariata za
                  finance dokaj bi rekel, neresen pristop, ker tako nismo ravnali pri primerih, ko
                  smo govorili o železnici, ko smo govorili tudi o drugih obveznostih in menim, da
                  bi take obveznosti vendar moral naš parlament s polno odgovornostjo vzeti vsaj v
                  tej smeri, da nekdo mora neko obveznost plačati.</p>
               <p>Če je ta obveznost do pokojninskega zavoda, do pokojninske skupnosti, potem mora
                  tisti, ki bo od 1.1.1994, če bo zakon tako določal, vedeti, da mora te obveznosti
                  nositi. Če jih ne more, jih mora pa prevzeti sklad. Še enkrat prosim poslance, da
                  se o tem drugem odstavku k 5. členu vendar izrečemo. Hvala.</p>
            </sp>
            <sp xml:id="SDZ1-Redna-03-1993-01-26.sp100">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prosim.</p>
            </sp>
            <sp xml:id="SDZ1-Redna-03-1993-01-26.sp101">
               <speaker>JANEZ KOPAČ:</speaker>
               <p> Hvala lepa za besedo. To sicer ni bila razprava o posameznih členih, ampak bolj
                  vprašanje začasnemu delovnemu telesu, ki sem ga vodil. Izrekel bom svoje mnenje in
                  začasnega delovnega telesa, ki ga je sprejelo s soglasjem. V primeru amandmaja
                  gospoda Sisingerja k 2. in k 5. členu, je šlo za to, da se poveča, v primeru 3.
                  člena se poveča obveznost teh  podjetij za 3% letno obrestno mero in je začasno
                  delovno telo menilo, da je v primeru tovrstnega zakona, ki je neke vrste
                  interventni zakon in predstavlja ukrepe ekonomske politike. Ni pa, njegova
                  usmeritev je razreševanje nekega socialnega položaja, to neumestno. V primeru 5.
                  člena pa je gospod Sisinger mogoče spregledal člen zakona, ki govori o tem, da v
                  primeru, da gredo ta podjetja v stečaj, in to brez amandmaja že govori ta zakon,
                  te obveznosti, torej odložitev obveznosti ne velja nič več, ampak je treba te
                  obveznosti plačati takoj.</p>
               <p>Kjer pa Sklad za pokojninsko in invalidsko zavarovanje, tako kot država in Zavod
                  za zdravstveno zavarovanje, dobi enak status kot vsi drugi upniki, torej terjatev
                  do stečajne mase, kjer pa se lahko nadejajo stoodstotnega povračila ali pa manj
                  odstotnega. Ponavadi je res, da je to manj. Skratka, to je zakon, ki opredeljuje
                  poseben status podjetij, ki so prenesla svoj kapital na sklad za razvoj samo v
                  primeru, dokler so tam.</p>
               <p>V primeru, pa da gredo v stečaj, ostanejo povsem enaka z vsemi drugimi podjetji in
                  moram reči, da tudi v primeru stečaja drugih podjetij ravno tako nihče ne jamči za
                  stoodstotno povračilo njihovih obveznosti do Skupnosti pokojninskega in
                  invalidskega zavarovanja, ampak se Skupnost pokojninskega in invalidskega
                  zavarovanja pojavi kot eden od upnikov v razdelitvi stečajne mase. Skratka menili
                  smo, da ne gre delati posebne izjeme ravno za ta podjetja. Hvala lepa.</p>
            </sp>
            <sp xml:id="SDZ1-Redna-03-1993-01-26.sp102">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Besedo ima gospa Pečan. Opozoriti moram, da gre za sprejemanje
                  amandmajev, da ne bi odpirali razprave ponovno. Mislim na splošno.</p>
            </sp>
            <sp xml:id="SDZ1-Redna-03-1993-01-26.sp103">
               <speaker>BREDA PEČAN:</speaker>
               <p> Ne, govorim o tem, to je v bistvu replika. Jaz bi samo to povedala, prosim.
                     <stage>(Pripomba, da lahko obrazloži svoj glas.)</stage> Torej, glasovala bom
                  za ta amandma zaradi tega, ker kot vse kaže, delovna skupina ni opazila, da gre za
                  dikcijo, obveznosti smejo prevzemati druge pravne ali fizične osebe, se pravi, da
                  jim je dana prosta volja za prevzemanje obveznosti po tem, ko postanejo lastnice
                  teh podjetij, ki so dolžnice pokojninskega sklada. Samo toliko. Hvala.</p>
            </sp>
            <sp xml:id="SDZ1-Redna-03-1993-01-26.sp104">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prehajamo na glasovanje o amandmajih.</p>
               <p>Najprej ugotovimo, da je bil amandma k 1. členu umaknjen in bomo prešli na amandma
                  k 2. členu, ki se glasi: <q>"Obveznosti se obrestujejo po 3% letni obrestni meri"</q>.
                  Predlagatelj Ivan Sisinger; mnenje začasnega delovnega telesa, ne podpira
                  amandmaja. Mnenje Ministrstva za finance, tudi ne podpira amandmaja.          </p>
               <p>Najprej ugotovimo sklepčnost.</p>
               <p>Kdor je za, naj glasuje! <stage>(6 poslancev.)</stage> Je kdo proti? <stage>(56
                     poslancev.)</stage></p>
               <p>Ugotavljam, da amandma k 2. členu ni sprejet.</p>
               <p>Amandma k 3. členu. Prvi amandma k 3. členu. Prvi odstavek se spremeni tako, da se
                  glasi: <q>"Obveznosti se poravnavajo v 48 enakih mesečnih obrokih, začenši s
                  26.12.1994"</q>. Predlagatelj Ciril Pucko. Mnenje začasnega delovnega telesa, podpira.
                  Mnenje Ministrstva za finance, ne podpira.</p>
               <p>Najprej ugotovimo sklepčnost. <stage>(74 prisotnih.)</stage></p>
               <p>Kdor je za, naj glasuje! <stage>(49 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da je prvi amandma k 3. členu sprejet.</p>
               <p>Drugi amandma k 3. členu -  na koncu prvega odstavka se pika nadomesti z vejico in
                  doda novo besedilo, ki se glasi: <q>"Skupaj s pripadajočimi obrestmi"</q>. Predlagatelj
                  je Ivan Sisinger. Mnenje začasnega delovnega telesa, ne podpira; mnenje
                  Ministrstva za finance, ne podpira. Ponovno ugotovimo sklepčnost! Predlagatelj je
                  ta amandma umaknil.</p>
               <p>Potem je amandma k 5. členu, ki se glasi: Doda se nov drugi odstavek, ki se glasi:
                  <q>"Obveznosti do zavoda za pokojninsko in invalidsko zavarovanje, ki ne bodo
                  poravnane v roku, poravna Sklad Republike Slovenije za razvoj."</q> Predlagatelj je
                  Ivan Sisinger. Začasno delovno telo amandmaja ne podpira, prav tako ne podpira
                  amandmaja Ministrstvo za finance.</p>
               <p>Ugotovimo prosim sklepčnost! 79 navzočih poslancev.</p>
               <p>Kdor je za ta amandma, naj prosim glasuje! <stage>(8 poslancev.)</stage> Je kdo
                  proti? <stage>(60 poslancev.)</stage></p>
               <p>Ugotavljam, da amandma k 5. členu ni sprejet.</p>
               <p>Glasovati moramo še o predlogu zakona o poravnavanju odloženih davkov in
                  prispevkov za podjetja, ki so družbeni kapital prenesla na Sklad Republike
                  Slovenije za razvoj v celoti, skupaj s sprejetimi amandmaji. Ponovno ugotavljamo
                  sklepčnost! 78 prisotnih poslancev.</p>
               <p>Kdor je za predlagani zakon, naj prosim glasuje! <stage>(67 poslancev.)</stage> Je
                  kdo proti? <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>Prehajamo na <title>NADALJEVANJE 6. TOČKE DNEVNEGA REDA</title>, to je
                     <title>PREDLOG ZAKONA O VARSTVU TERJATEV V POSTOPKIH PREOBLIKOVANJA PODJETIJ IN
                     DRUGIH PRAVNIH OSEB</title>.</p>
               <p> K temu zakonu ni bilo vloženih amandmajev. Delovno telo je pripravilo poseben
                  predlog sklepa, ki bi ga sprejeli po glasovanju o samem zakonu. Prehajamo takoj na
                  glasovanje o predlogu zakona. Ugotovimo sklepčnost! 77 prisotnih delegatov.</p>
               <p>Kdor je za predlagani zakon, naj prosim glasuje! <stage>(77 poslancev.)</stage> Je
                  kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>Glasovali bomo še o sklepu.</p>
               <p>Začasno delovno telo je ugotovilo, da ob obravnavi navedenega predloga zakona ni
                  bilo amandmajev in predlaga sprejetje naslednjega sklepa:</p>
               <p><q>"Vlada Republike Slovenije naj z ustreznim predpisom v 15. dneh po uveljavitvi
                  zakona o varstvu terjatev v postopkih preoblikovanja podjetij in drugih pravnih
                  oseb uredi nadaljnje preoblikovanje pravnih oseb tako, da morajo nove pravne osebe
                  ob registraciji registrskemu sodišču predložiti ustrezno delitveno bilanco."</q>
                  Ugotovimo sklepčnost!</p>
               <p>Kdor je za tak sklep, naj prosim glasuje! <stage>(74 poslancev.)</stage> Je kdo
                  proti? <stage>(Nihče.)</stage></p>
               <p>Ugotavljam, da je predlagani sklep sprejet.</p>
               <p>Prehajamo na <title>NADALJEVANJE 7. TOČKE DNEVNEGA REDA</title>, to je
                     <title>PREDLOG ZAKONA O PREVZEMU DOLOČENIH OBVEZNOSTI PODJETIJ, KI SO DRUŽBENI
                     KAPITAL PRENESLA NA SKLAD REPUBLIKE SLOVENIJE ZA RAZVOJ.</title>
               </p>
               <p> Tu je bil vložen en amandma in prosim predstavnika delovnega telesa, če želi
                  besedo.</p>
            </sp>
            <sp xml:id="SDZ1-Redna-03-1993-01-26.sp105">
               <speaker>JANEZ KOPAČ:</speaker>
               <p> Hvala za besedo. Ob tem amandmaju se je razvila daljša razprava, vendar mislim,
                  da smo tako rekoč soglasno prišli do ugotovitve, da je ta amandma po svoji
                  usmeritvi oziroma s svojim namenom na nek način potreben, vendar če bi bil
                  uveljavljen v tem zakonu, bi ta zakon sploh ne bil več potreben, ker bi popolnoma
                  zgrešil svoj cilj. V bistvu bi ostalo v veljavi samo še 10% tega zakona. Zato smo
                  se v soglasju s predlagatelji amandmaja odločili, da tega amandmaja ne podpremo in
                  predlagam, da ga ne sprejmemo. Hvala.</p>
            </sp>
            <sp xml:id="SDZ1-Redna-03-1993-01-26.sp106">
               <speaker>PODPREDSEDNIK MIROSLAV MOZETIČ:</speaker>
               <p> Želi vlagatelj amandmaja besedo? <stage>(Ne želi.)</stage> Prehajamo na
                  glasovanje o amandmaju. V 5. členu se za prvim odstavkom doda besedilo: <q>"pri tem
                  se izvzame poravnava terjatev za podjetja Talum, Kidričevo, Tovarna dušika Ruše,
                  Papirnica Videm Krško do sprejetja kompleksne sanacije za ta podjetja, ki jo
                  potrdi Državni zbor na predlog Sklada Republike Slovenije za razvoj."</q> Začasno
                  delovno telo amandmaja ne podpira, prav tako tudi ne Ministrstvo za finance.</p>
               <p>Ugotovimo sklepčnost! 79 prisotnih poslancev.</p>
               <p>Kdor je za predlagani amandma, naj prosim glasuje! <stage>(28 poslancev.)</stage>
                  Je kdo proti? <stage>(45 poslancev.)</stage></p>
               <p>Ugotavljam, da amandma ni sprejet.</p>
               <p>Glasovati moramo še o predlogu zakona o prevzemu določenih obveznosti podjetij, ki
                  so družbeni kapital prenesla na Sklad Republike Slovenije za razvoj v celoti.</p>
               <p>Ugotovimo sklepčnost! -</p>
               <p>Kdor je za, naj glasuje! <stage>(72 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je zakon sprejet.</p>
               <p>Prehajamo na nadaljevanje <title>8. TOČKE DNEVNEGA REDA, to je PREDLOG ZAKONA O
                     SPREMEMBAH IN DOPOLNITVAH ZAKONA O FINANCIRANJU JAVNE PORABE</title>.</p>
               <p> Tudi na ta zakon so bili vloženi amandmaji in prosim predstavnika začasnega
                  delovnega telesa za poročilo.</p>
            </sp>
            <sp xml:id="SDZ1-Redna-03-1993-01-26.sp107">
               <speaker>JANEZ KOPAČ:</speaker>
               <p> Hvala za besedo. Pri obravnavi amandmajev v zvezi s tem zakonom bi vas rad
                  opozoril na nekatere od njih. Nekateri so pravzaprav že znani in so bili sprejeti
                  tudi soglasno. Soglasno je bil sprejet amandma za nov 17/a člen - to je prvi v tem
                  vašem pregledu. Soglasno je bil sprejet tudi amandma k 1. členu, avtorja Toneta
                  Peršaka. Dalje je bil z glasovanjem pol na pol zavrnjen amandma k 2. členu gospoda
                  Jožeta Leniča. Potem je bil soglasno sprejet amandma k 3. členu za nov 36/b člen
                  avtorja Jožeta Leniča. Posebej pa bi vas rad opozoril na amandmaje, ki jih je
                  vložilo začasno delovno telo samo danes. Začasni poslovnik tega ne preprečuje in
                  zaradi neke konsistentnosti smo menili - to je bilo sprejeto s soglasjem, tako da
                  ni bilo sporno, da imamo to pravico, da nekatere amandmaje korigiramo z novimi
                  amandmaji oziroma nekatere amandmaje povežemo v konsistentno celoto - ravno tako z
                  novimi amandmaji.</p>
               <p>Tako je začasno delovno telo predlagalo dva povsem nova amandmaja, sprejeta pa sta
                  bila soglasno. To sta amandmaja za nov 36/c in 36/č člen obstoječega zakona - kot
                  glasita. Zelo na hitro ju bom prebral, oz. ne vem, ali pa bo to naredil
                  predsedujoči.</p>
               <p>36/c člen govori o začasnem upravitelju, ki ga določi občinska skupščina - ne
                  republiška Vlada - v primeru blokade občinskega proračuna. V tem trenutku je to
                  primer Trbovelj, v roku enega leta pa si lahko obetamo še dve ali tri take občine.
                     <stage>(Reakcija iz dvorane in začudenje gospoda Kopača, da nimajo tega
                     poročila.)</stage></p>
               <p>Skratka, predlagamo 36/c člen obstoječega zakona - to je amandma začasnega
                  delovnega telesa k 3. členu. Glasi pa se:</p>
               <p><q>"V občinah, ki ne morejo izpolnjevati dospelih obveznosti iz dolgoročne
                  zadolžitve, imenuje skupščina občine začasnega upravitelja proračuna. Začasni
                  upravitelj predloži skupščini občine načrt za odpravo nastalih razmer v 30 dneh od
                  dneva imenovanja. O sprejetem načrtu za odpravo nastalih razmer obvesti začasni
                  upravitelj Državni zbor in Ministrstvo za finance."</q></p>
               <p>Na podlagi dveh predlogov sklepov, ki smo jih dobili včeraj v času razprave -
                  avtor enega je gospod Potrč, avtorja drugega pa se sedaj ne spomnim - smo že
                  oblikovali amandma. Tisti predlog sklepa namreč govori o tem, da naj Vlada
                  pripravi amandma, amandma pa je sedaj že tukaj.</p>
               <p>Amandma, ki pa naj bi predstavljal 36/č člen, pa se glasi:</p>
               <p><q>"Občine, ki ne morejo izpolnjevati dospelih obveznosti iz dolgoročne zadolžitve,
                  uporabljajo sredstva finančne izravnave, ki se zagotavljajo tej občini za
                  naslednje namene: za plačilo storitev v vzgojno-varstvenih ustanovah in za plačilo
                  storitev na področju socialnega varstva, za plačilo materialnih stroškov v
                  osnovnih šolah, za plače in materialne stroške medobčinskih inšpekcijskih služb in
                  občinskih sodnikov za prekrške ter za zajamčene plače delavcev in funkcionarjev v
                  organih, ki se financirajo iz občinskega proračuna."</q> - Vsebinsko to pomeni to, da
                  se v občinah, ki imajo blokiran proračun - v tem primeru je to samo občina
                  Trbovlje - ne more financirati nič od tega, kar je bilo tukaj navedeno in seveda
                  tudi druge stvari ne, npr. financiranje neke infrastrukture ali kaj podobnega, ali
                  neki drugi izdatki, ki jih občina ima.</p>
               <p>Kar pa nikjer ne piše, je pa po logiki stvari jasno, je, da mora država, torej
                  Republika Slovenija, skrbeti za financiranje ustavno zajamčenih pravic, smo v tem
                  amandmaju predlagali financiranje nekaterih od teh pravic - gre za prednostno
                  financiranje iz sredstev finančne izravnave, ki jo vsak mesec taka občina dobi iz
                  republiškega proračuna - plus to pa še plače inšpekcije, občinskih sodnikov za
                  prekrške in - poudarjam - zajamčene plače delavcev in funkcionarjev v občinskih
                  organih. To pa zaradi tega, da se pravzaprav ne podre vse, kar v občini sploh še
                  stoji navkljub njeni blokadi proračuna. To ne gre za dodatna sredstva; gre za
                  sredstva, ki se prednostno izdvojijo iz zneska z naslovom <q>"finančna izravnava"</q>, ki
                  ga vsak mesec občine dobijo iz republiškega proračuna. - Ta amandma je uresničitev
                  predloga sklepa, ki ga je včeraj predlagal gospod Potrč, in še nekega drugega
                  sklepa.</p>
               <p>Predvideli smo še situacijo, da začasnemu upravitelju ne bi bili na razpolago
                  podatki in informacije, ki so potrebni za izvajanje proračuna in smo primer
                  kršenja te obveznosti pristojnih organov v občini sankcionirali s predlogom še
                  dodatnega amandmaja k novemu 40/a členu, kjer naj bi se dodala 5. točka, ki bi se
                  glasila: <q>"Kaznuje se .."</q> <stage>(itn., kar je pač besedilo tega člena)</stage>
                  <q>"... če začasnemu upravitelju pristojni organ občine ne sporoči podatkov iz
                  tretjega odstavka novega 17/a člena."</q></p>
               <p>To so bili trije novi amandmaji, sprejeti pa so bili soglasno in upam, da jih
                  boste tudi vi podprli. - Hvala lepa.</p>
            </sp>
            <sp xml:id="SDZ1-Redna-03-1993-01-26.sp108">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Želi kdo od predlagateljev amandmajev besedo? Če ne, prehajamo na
                  glasovanje o predloženih amandmajih. Nov 1. člen: Za 17. členom se doda nov 17.a
                  člen, ki se glasi: <q>"Če proračun občine ni sprejet v štirih mesecih po pričetku
                  leta, na katero se nanaša, lahko Vlada Republike Slovenije do sprejetja občinskega
                  proračuna imenuje začasnega upravitelja občinskega proračuna. Z dnem postavitve
                  začasnega upravitelja vse pristojnosti za razpolaganje s sredstvi občinskega
                  proračuna preidejo z občinskih organov na začasnega upravitelja. Pristojni organi
                  občine morajo dati začasnemu upravitelju na njegovo zahtevo vse podatke in
                  informacije, ki so potrebne za razporejanje proračunskih sredstev. Prikrivanje
                  podatkov iz prejšnjega odstavka tega člena se šteje za dejanje v nasprotju z 20.
                  členom tega zakona. Začasni upravitelj občinskega proračuna poroča Vladi Republike
                  Slovenije in občinski skupščini o mesečnem izvrševanju proračuna po določbah tega
                  člena najpozneje v 15. dneh po preteku vsakega meseca."</q></p>
               <p>Predlagatelj je Janez Kopač. Začasno delovno telo amandma podpira, prav tako tudi
                  Vlada. Ugotovimo sklepčnost! 78 poslancev.</p>
               <p>Kdor je za predlagani amandma, naj prosim glasuje! <stage>(69 poslancev.)</stage>
                  Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Začasno delovno telo je k prvemu odstavku 17.a člena oblikovalo svoj amandma tako,
                  da se črta v prvi in drugi vrstici naslednje besedilo: <q>"štirih mesecih po pričetku
                  leta, na katero se nanaša"</q>. Namesto tega besedila se doda naslednje besedilo:
                  <q>"šestdesetih dneh po sprejemu proračuna Republike Slovenije."</q> Četrti odstavek
                  predlaganega amandmaja se črta.</p>
               <p>Ugotovimo sklepčnost! 81 prisotnih poslancev.</p>
               <p>Kdor je za predlagani amandma, naj prosim glasuje! <stage>(64 poslancev.)</stage>
                  Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Amandma k 1. členu. Drugi odstavek 1. člena se glasi: <q>"Uporabniki morajo nabavo
                  opreme, investicijska in vzdrževalna dela, raziskovalne naloge ter storitve
                  oddajati s pogodbo, izvajalci pa morajo biti izbrani na podlagi javnega razpisa,
                  če z zakonom ni drugače določeno."</q></p>
               <p>Predlagatelj je Anton Peršak. Začasno delovno telo in Vlada amandma podpirata.
                  Ugotovimo sklepčnost! 74 navzočih poslancev.</p>
               <p>Kdor je za predlagani amandma, naj prosim glasuje! <stage>(64 poslancev.)</stage>
                  Je kdo proti? <stage>(2 poslanca)</stage></p>
               <p>Ugotavljam, da je amandma sprejet.</p>
               <p>Prvi amandma k 2. členu. Na koncu novega drugega odstavka se pika spremeni v
                  vejico in doda naslednje besedilo: <q>"in podpisi vseh pogodb, katerih obveznosti
                  zapadejo v prihodnjih proračunskih obdobjih."</q></p>
               <p>Ugotovimo sklepčnost!</p>
            </sp>
            <sp xml:id="SDZ1-Redna-03-1993-01-26.sp109">
               <speaker>JANEZ KOPAČ:</speaker>
               <p> Se opravičujem. Rad bi pojasnil, da je ta dolgi tekst en amandma k 2. členu.
                  Predlaga dodatno oziroma predlaga spremembe besedila obstoječega zakona v več
                  členih. Zato je mogoče tu videti malo čudno. Skratka, gre za amandma Jožeta Leniča
                  k 2. členu v celotnem besedilu. Hvala lepa.</p>
            </sp>
            <sp xml:id="SDZ1-Redna-03-1993-01-26.sp110">
               <speaker>PODPREDSEDNIK MIROSLAV MOZETIČ:</speaker>
               <p> To je amandma k 2. členu. Na koncu novega drugega odstavka se pika spremeni v
                  vejico in doda naslednje besedilo: <q>"in podpisi vseh pogodb, katerih obveznosti
                  zapadejo v prihodnjih proračunskih obdobjih."</q> In v 36. členu se dodata nov šesti
                  in sedmi odstavek, ki se glasita: <q>"Občine se izjemoma lahko zadolžijo tudi preko
                  10% sredstev za javno porabo, vendar morajo predhodno pridobiti pisno soglasje
                  Ministrstva za finance. Za zadolžitev občin se šteje tudi zadolžitev tistih javnih
                  podjetij, katerih ustanovitelj je občina in je v skladu z odlokom o ustanovitvi
                  dolžna solidarno pokrivati njihovo izgubo."</q> Predlagatelj je Jože Lenič. Začasno
                  delovno telo in Vlada amandmaja ne podpirata. Prosim, gospod Pregelj.</p>
            </sp>
            <sp xml:id="SDZ1-Redna-03-1993-01-26.sp111">
               <speaker>ŽARKO PREGELJ:</speaker>
               <p> Spoštovani! Ugotavljam, da je gradivo nepopolno, da je ta zbirnik s stališči
                  začasnega delovnega telesa, ne vem, ali zdaj prihaja, do zdaj ga še nismo imeli na
                  mizi in zato prihaja do zmede. Mislim, da si tega ne smemo dovoliti. Predlagam, da
                  to glasovanje preložimo, dokler ne dobimo ustreznega gradiva. Poleg tega bi
                  protestiral, da dobivamo ta mnenja tik pred zdajci. Konec koncev smo imeli dve uri
                  časa prosto. Gradiva bi lahko bila prej, da bi jih lahko pregledali. Mislim, da
                  tak način dela za bodoče ni obetaven. Hvala lepa.</p>
            </sp>
            <sp xml:id="SDZ1-Redna-03-1993-01-26.sp112">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gradivo se zdaj deli oziroma ga delijo na mizo. Morda izgleda čas
                  dolg, vendar službe so se potrudile. Lahko počakamo dve minuti in pogledamo še
                  enkrat, da se ta material razdeli. Prosim.</p>
            </sp>
            <sp xml:id="SDZ1-Redna-03-1993-01-26.sp113">
               <speaker>ANDREJ LENARČIČ:</speaker>
               <p>Se opravičujem, ti dve minuti bi rad izkoristil za eno drobno tehnično opombo.
                  Dajmo počakati, preden pritisnemo na gumb, da se znak eta prikaže gor, pa bomo
                  imeli manj težav pri ugotavljanju prisotnosti. Hvala lepa.</p>
            </sp>
            <sp xml:id="SDZ1-Redna-03-1993-01-26.sp114">
               <speaker>PODPREDSEDNIK MIROSLAV MOZETIČ:</speaker>
               <p> Želite da še enkrat preberem amandma k 2. členu ali gremo lahko na glasovanje?
                  Jaz predlagam, da gremo na glasovanje amandmaja k 2. členu, tako kot sem ga prej
                  prečital. Ponovim samo to, predlagatelj je bil Jože Lenič; začasno delovno telo ni
                  podprlo predlaganega amandmaja in tudi Vlada ni podprla predlaganega amandmaja.
                  Prosim, če ugotovimo sklepčnost. Prosim.</p>
            </sp>
            <sp xml:id="SDZ1-Redna-03-1993-01-26.sp115">
               <speaker>JOŽE LENIČ:</speaker>
               <p> Gospod predsedujoči, spoštovani poslanci. Žal bi rad oporekal, ker jaz sem dal
                  tukaj dva amandmaja, to se vidi tudi v mojem pisnem predlogu. Prvi amandma je bil
                  tisti, da se pika spremeni v vejico in se nadaljujejo podpisi vseh pogodb, katerih
                  obveznosti itn.; ta amandma tudi umikam glede na to, da Vlada ni dala mnenja. Rad
                  bi obrazložil glas za ta drugi amandma, ker se sedaj kar nekako skupno glasuje,
                  zato bi jaz predlagal, da se te dva amandmaja ločita. Drugi amandma pa govori o
                  tem, da se lahko občine izjemoma tudi preko 10% zadolžijo. Zato predlagam, da se
                  da to ločeno na glasovanje. Obrazložil bi glas za drugi amandma, kjer vztrajam, da
                  se glasuje in ponovno bom povedal, da je 10% zelo malo za določene investicije in
                  da bi morali v zakonu dopustiti možnost tudi preko 10%, vendar s strogo kontrolo
                  Ministrstva za finance. Hvala.</p>
            </sp>
            <sp xml:id="SDZ1-Redna-03-1993-01-26.sp116">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Ta del amandmaja, ki sem ga najprej prečital je umaknjen in podpisi
                  vseh pogodb, katerih obveznosti zapadajo v prihodnjih proračunskih obdobjih. To se
                  umakne. To pomeni, da za glasovanje ostane drugi del, da se v 36. členu dodata nov
                  šesti in sedmi odstavek, ki se glasita tako, kot sem prej prečital. Glasovali bomo
                  o tem. Prosim, da ugotovimo sklepčnost. <stage>(81 prisotnih.)</stage></p>
               <p>Kdor je za predlagani amandma, naj glasuje? <stage>(52 poslancev.)</stage> Je kdo
                  proti? <stage>(10 poslancev.)</stage></p>
               <p>Ugotavljam, da je predlagani amandma sprejet.</p>
               <p>Potem je amandma k 3. členu, ki glasi: za 36.a členom se doda novi 36.b člen, ki
                  glasi: Republika Slovenija ne jamči za obveznosti občin. Predlagatelj Jože Lenič;
                  začasno delovno telo podpira amandma in Vlada tudi podpira ta amandma. Prosim, da
                  ugotovimo sklepčnost. <stage>(79 prisotnih.)</stage></p>
               <p>Kdo je za predlagani amandma? <stage>(58 poslancev.)</stage> Je kdo proti?
                     <stage>(11 poslancev.)</stage></p>
               <p>Ugotavljam, da je predlagani amandma sprejet.</p>
               <p>Amandma, da se doda novi 36.c člen - v občinah, ki ne morejo izpolnjevati dospelih
                  obveznosti iz dolgoročne zadolžitve, imenuje skupščina občine začasnega
                  upravitelja proračuna. Začasni upravitelj predloži skupščini občine načrt za
                  odpravo nastalih razmer v 30-tih dneh od dneva imenovanja. Po sprejetem načrtu za
                  odpravo nastalih razmer obvesti začasni upravitelj Državni zbor in Ministrstvo za
                  finance.</p>
               <p>In 36.č člen - občine, ki ne morejo izpolnjevati dospelih obveznosti iz dolgoročne
                  zadolžitve, uporabljajo sredstva finančne izravnave, ki se zagotavljajo tej občini
                  za naslednje namene: za plačilo storitev v vzgojno-varstvenih ustanovah in za
                  plačilo storitev na področju socialnega varstva, za plačilo materialnih stroškov v
                  osnovnih šolah, za plače in materialne stroške predobčinskih inšpekcijskih služb
                  in občinskih sodnikov za prekrške ter za zajamčene plače delavcev in funkcionarjev
                  v organih, ki se financirajo iz občinskega proračuna.</p>
               <p>Glasovali bomo bomo zdaj o tem amandmaju, prosim ugotovimo sklepčnost. Prosim.</p>
            </sp>
            <sp xml:id="SDZ1-Redna-03-1993-01-26.sp117">
               <speaker>MIRAN POTRČ:</speaker>
               <p> Hvala lepa. Jaz bi rad povedal, da bom glasoval proti tema dvema členoma. Razlogi
                  so naslednji. Ta moment sem dobil pisno gradivo, prebral sem, ampak težko bi
                  rekel, da sem v zadostni meri proučil vsebino in posledice teh členov.</p>
               <p>Posebej kar zadeva vprašanje ali način, kakor je predlagan v sistemu urejanja
                  odnosov. Med zakonodajno oblastjo in položajem v občinah, res lahko to tako uredi,
                  namreč začasni upravitelj in podobno. Mislim, da bi te stvari morali malo
                  temeljiteje proučiti, preden bi se za tako rešitev odločili, ker tukaj seveda je
                  nek odnos med občino, ki je zdaj na pol še državni organ, na pol pa lokalna
                  samouprava.</p>
               <p>Naslednje. Jaz bi težko ocenil, ali je uspelo, pa recimo, da predpostavljam, da je
                  uspelo navesti v 36.č. členu res tiste elemente, ki pomenijo zagotavljanje
                  ustavnih pravic ali ne.</p>
               <p>In zadnje, morda ne najmanj pomembno, dejansko seveda taka rešitev pomeni
                  odločitev za bankrot, ta moment vsaj ene občine. Mislim, da bi morali premisliti,
                  preden se za tako odločitev odločimo. Zato, ker vsega tega ne morem premisliti,
                  bom glasoval proti tema dvema amandmajema in če bodo sprejeti, potem ne bom, če pa
                  ne bodo sprejeti, bom prosil, da še o sklepu glasujete, da bi le stvari nekoliko
                  temeljiteje razmislili, preden se odločimo. Hvala lepa.</p>
            </sp>
            <sp xml:id="SDZ1-Redna-03-1993-01-26.sp118">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa.  Gospod Kopač.</p>
            </sp>
            <sp xml:id="SDZ1-Redna-03-1993-01-26.sp119">
               <speaker>JANEZ KOPAČ:</speaker>
               <p> Hvala za besedo. Ker imam na voljo še obrazložitev glasu, bom rekel, da bom
                  glasoval za ta dva člena iz naslednjih razlogov.</p>
               <p>Začasni upravitelj je stvar, ki je bila že predebatirana in tudi sprejeta z
                  amandmajem za nov 17.a. člen, medtem ko so nam stvari, ki so navedene v 36.č.
                  členu, pomagali napisati na Ministrstvu za finance ljudje, ki so odgovorni za
                  finančno izravnavo v občinah, skratka imajo dnevni stik z občinami. Zato jaz sam
                  ne morem trditi, da je tukaj notri čisto vse, verjamem pa tem ljudem, da so vse
                  to, kar je potrebno, zapisali. Skratka, glasoval bom za ta dva člena. Pa še to bi
                  rad poudaril, v primeru, da pa 36.č. člen ni sprejet, potem seveda niti tega, kar
                  je tukaj notri navedeno, ni za financirati, ni financiranja za ničesar. V primeru
                  sprejetja 36.č. člena se financira vsaj to, kar je tukaj  notri zapisano. Hvala
                  lepa.</p>
            </sp>
            <sp xml:id="SDZ1-Redna-03-1993-01-26.sp120">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prešli bomo na glasovanje in bomo glasovali o vsakem členu posebej.
                  Najprej o 36.c. členu.</p>
               <p>Ugotovimo sklepčnost. <stage>(69 navzočih poslancev.)</stage></p>
               <p>Kdor je za, naj glasuje! <stage>(58 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je ta amandma k 36.c. členu sprejet.</p>
               <p>Zdaj glasujemo še o 36.č. členu.</p>
               <p>Ugotovimo sklepčnost! Trenutek, samo še malo. Sklepčnost prosim. <stage>(66
                     prisotnih poslancev.)</stage></p>
               <p>Kdor je za, naj glasuje! <stage>(56 poslancev.)</stage> Je kdo proti? <stage>(4
                     poslancev.)</stage></p>
               <p>Ugotavljam, da je tudi ta amandma k 36.č. členu sprejet.</p>
               <p>Začasno delovno telo predlaga Državnemu zboru še svoj amandma k novemu 40.a.
                  členu, ki ga podpira tudi predstavnik Vlade in se glasi: v novem 40.a. členu se
                  doda nova 5. točka, ki se glasi:  <q>"Če začasnemu upravitelju pristojnega organa
                  občine ne sporoči podatkov iz tretjega odstavka novega 17.a člena"</q>.</p>
               <p>Bi morda predstavnik začasnega delovnega telesa obrazložil točno za kaj gre?</p>
               <p>Preidemo na glasovanje o tem amandmaju. Ugotovimo sklepčnost! <stage>(66 prisotnih
                     poslancev.)</stage></p>
               <p>Kdor je za, naj glasuje! <stage>(62 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je tudi ta amandma k 40.a. členu sprejet.</p>
               <p>Tukaj bi zdaj glede na sprejem dveh amandmajev, ki po mnenju začasnega telesa
                  urejujeta, kar je bilo v predlaganem sklepu gospoda Potrča in gospoda Leniča,
                  sprašujem če umikata? Gospod Lenič umika. Gospod Potrč glede sklepa, ki ste ga
                  predlagali? Tudi vi umikate. Tudi gospod Potrč sklep umika, tako da ne bomo
                  glasovali. S tem smo z amandmaji zaključili.</p>
               <p>Glasovati moramo še o predlogu zakona o spremembah in dopolnitvah zakona o
                  financiranju javne porabe v celoti, skupaj s sprejetimi amandmaji.</p>
               <p>Ponovno ugotavljamo sklepčnost. <stage>(74 prisotnih.)</stage></p>
               <p>Kdor je za, naj glasuje! <stage>(68 poslancev.)</stage> Je kdo proti?  <stage>(1
                     poslanec.)</stage></p>
               <p>Ugotavljam, da je glasovanje končano in da je predlog zakona v celoti sprejet.
                  Prosim.</p>
            </sp>
            <sp xml:id="SDZ1-Redna-03-1993-01-26.sp121">
               <speaker>JANEZ KOPAČ:</speaker>
               <p> Hvala lepa za besedo. Ker so bili ti amandmaji pisani s strani zelo različnih
                  piscev in redakcijsko niso bili obdelani in na primer utegne nastati potem pri
                  sami redakciji kakšen spor, ali sedaj občina pomeni tudi Skupnost obalnih občin,
                  pa mesto in podobno. Predlagam, da ne bi bilo kakšnih težav, taka je bila navada v
                  prejšnji skupščini, kjer smo pooblaščali Zakonodajno-pravno komisijo, tokrat pa
                  predlagam, da pooblastimo pravno službo Državnega zbora, da v postopku redakcije
                  prilagodi tekst sprejetih amandmajev, dikcij preostalega dela zakona o
                  financiranju javne porabe. Hvala lepa.</p>
            </sp>
            <sp xml:id="SDZ1-Redna-03-1993-01-26.sp122">
               <speaker>PODPREDSEDNIK MIROSLAV MOZETIČ:</speaker>
               <p> Ali bi potem predlagali tako, da predlagamo Zakonodajno-pravni službi, da opravi
                  redakcijske popravke pri vseh zakonih, ki jih danes sprejemamo? <stage>(Pripombe
                     iz klopi.)</stage> No pa k zakonu o financiranju javne porabe.</p>
               <p>Kdo je za ta sklep, da pooblastimo Zakonodajno-pravno službo?</p>
               <p>Gospod Oman, prosim.</p>
            </sp>
            <sp xml:id="SDZ1-Redna-03-1993-01-26.sp123">
               <speaker>IVAN OMAN:</speaker>
               <p> Predlagam, da si raje vzemimo toliko časa, da bomo glasovali o popolnoma jasni
                  dikciji zakona, ker z redakcijami se lahko tudi celo smisel zakona spremeni.
                  Torej, jaz ne soglašam in če bo predlog prišel na glasovanje, bom glasoval
                  proti.</p>
            </sp>
            <sp xml:id="SDZ1-Redna-03-1993-01-26.sp124">
               <speaker>PODPREDSEDNIK MIROSLAV MOZETIČ:</speaker>
               <p> Torej jaz predlagam tako, da bi to proučili, saj jutri je še zasedanje, pa bi
                  jutri potem videli in glasovali o takem ali pa drugačnem. Je pa to res, se
                  strinjam, da bi dikcije bile natančne, da bi se z redakcijo ne popravljalo.</p>
               <p>Prehajamo na nadaljevanje <title>9. TOČKE DNEVNEGA REDA</title>, to je
                     <title>PREDLOG ZAKONA O PORAVNAVANJU OBVEZNOSTI IZ NEIZPLAČANIH DEVIZNIH
                     VLOG</title>.</p>
               <p>Tudi na ta zakon so bili vloženi amandmaji, ki ste jih prejeli, tudi poročilo, pa
                  sprašujem poročevalca delovnega telesa, če želi besedo? Želi besedo predlagatelj
                  zakona? Želi kdo od vlagateljev amandmajev besedo?</p>
            </sp>
            <sp xml:id="SDZ1-Redna-03-1993-01-26.sp125">
               <speaker>JANA PRIMOŽIČ:</speaker>
               <p> Glede amandmaja k 1. Glede na razpravo in sklepe začasnega delovnega telesa
                  umikam ta amandma in predlagam, da Državni zbor sprejme sklep, da Ministrstvo za
                  finance do naslednjega zasedanja Državnega zbora pripravi rešitve za tiste banke,
                  ki so že izplačale devizne vloge in ne spadajo med tiste banke, v katerih bo
                  uveden postopek sanacije, ker v obrazložitvi navaja, da se te devizne vloge delno
                  urejajo. Hvala.</p>
            </sp>
            <sp xml:id="SDZ1-Redna-03-1993-01-26.sp126">
               <speaker>PODPREDSEDNIK MIROSLAV MOZETIČ:</speaker>
               <p> Prosim, da bi sklep bil vložen pisno.</p>
               <p>Želi še kdo od vlagateljev amandmajev besedo? Prosim.</p>
            </sp>
            <sp xml:id="SDZ1-Redna-03-1993-01-26.sp127">
               <speaker>ZMAGO JELINČIČ:</speaker>
               <p> Ker je delovno telo sklenilo, da ne podpira določenih amandmajev, umikam amandma
                  k 4. členu, ta prvi. Potem k 7. členu, k 8. členu in pa k 11. členu in 12. členu.
                  Hvala lepa.</p>
            </sp>
            <sp xml:id="SDZ1-Redna-03-1993-01-26.sp128">
               <speaker>PODPREDSEDNIK MIROSLAV MOZETIČ:</speaker>
               <p> Še kdo od predlagateljev? Potem preidemo na glasovanje. Amandma k 1. členu je
                  umaknjen. Amandma k 4. členu, ki je v pregledu pod številko 1, ki ga je dal Zmago
                  Jelinčič, je umaknjen.</p>
               <p>Imamo amandma k 4. členu, ki ga je dal Jože Lenič in glasi: Drugi odstavek se
                  spremeni tako, da se glasi: "Za dolg plačuje Republika Slovenija bankam obresti po
                  5%-ni letni obrestni meri. Obresti se zaračunavajo in izplačujejo v dveh polletnih
                  obrokih, in sicer 31. maja in 30 novembra vsako leto. Glavnica in obresti se
                  izplačujejo bankam v domači valuti po srednjem tečaju Banke Slovenije, ki velja na
                  dan obračuna obresti oz. na dan zapadlosti glavnice. - Začasno delovno telo
                  amandmaja ne podpira; tudi Ministrstvo za finance amandmaja ne podpira.</p>
               <p>Ugotovimo sklepčnost!</p>
               <p>Kdor je za predlagani amandma, naj glasuje! <stage>(16 poslancev.)</stage> Kdo je
                  proti? <stage>(49 poslancev.)</stage></p>
               <p>Ugotavljam, da amandma ni sprejet.</p>
               <p>Dalje imamo amandma k 5. členu. V prvem odstavku se za besedo <q>"izdala"</q> doda besedi
                  <q>"in izročila"</q>. Doda se nov tretji odstavek, ki se glasi: <q>"Obveznice iz prvega
                  odstavka tega člena se izdajajo v skladu s pogoji, ki so določeni za dolg v drugem
                  odstavku 4. člena tega zakona."</q> - Predlagatelj Zmago Jelinčič. Začasno delovno
                  telo amandma podpira; Ministrstvo za finance amandma podpira.</p>
               <p>Ugotovimo sklepčnost! - 74 navzočih.</p>
               <p>Kdor je za, naj glasuje! <stage>(69 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je ta amandma sprejet.</p>
               <p>Amandma k 7. členu je Zmago Jelinčič umaknil.</p>
               <p>Prav tako amandma k 8. členu.</p>
               <p>Dalje imamo amandma k 9. členu. V prvem odstavku se za besedilom <q>"po srednjem
                  tečaju Banke Slovenije"</q> dodajo besede <q>"na dan izročitve obveznic"</q>. - Amandma je
                  predlagal Zmago Jelinčič. Začasno delovno telo podpira amandma; Ministrstvo za
                  finance tudi podpira amandma.</p>
               <p>Ugotovimo sklepčnost! - 79 navzočih.</p>
               <p>Kdor je za, naj glasuje! <stage>(69 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je ta amandma sprejet.</p>
               <p>Amandma k 10. členu. V drugem odstavku se doda nov stavek, ki se glasi: <q>"Banke
                  izročijo obveznice Republike Slovenije lastnikom deviznih vlog v roku 30 dni po
                  njihovi izdaji."</q> - Predlagatelj je Zmago Jelinčič. Začasno delovno telo amandma
                  podpira; Ministrstvo za finance amandma podpira.</p>
               <p>Ugotovimo sklepčnost! - 77 navzočih.</p>
               <p>Kdor je za, naj glasuje! <stage>(67 poslancev.)</stage> Je kdo proti? <stage>(1
                      poslanec.)</stage></p>
               <p>Ugotavljam, da je amandma k 10. členu sprejet.</p>
               <p>Amandma k 11. členu je predlagatelj umaknil.</p>
               <p>Amandma k 12. členu je predlagatelj tudi umaknil.</p>
               <p>S tem smo amandmaje zaključili.</p>
               <p>Glasovati moramo še o predlogu zakona o poravnavanju obveznosti iz neizplačanih
                  deviznih vlog v celoti, skupaj s sprejetimi amandmaji.</p>
               <p>Besedo želi najprej gospod Podobnik in nato Pregelj.</p>
            </sp>
            <sp xml:id="SDZ1-Redna-03-1993-01-26.sp129">
               <speaker>MARJAN PODOBNIK:</speaker>
               <p> Spoštovani! Ne želim zmanjševati velikega javnega navdušenja nad veliko hitrostjo
                  dela tega zbora. Želim samo opozoriti, da si, le z malo manjšo hitrostjo ta država
                  nabira tudi javni dolg. O tem mislim, da je že gospod Lenič včeraj rekel nekaj
                  besed in še je bilo nekaj o tem rečenega. Mislim, da je prav, da deviznim
                  varčevalcem damo tisto, kar je njihovo - torej njihove devizne vloge. Prav je
                  tudi, da se sanira banke. Toda dejstvo, da tako pri prejšnjem zakonu, ki smo ga
                  sprejeli še v prejšnjem sklicu, kot pri tem zakonu, nismo dobili tistih podatkov,
                  ki smo jih zahtevali; podatkov, ki bi jih nujno morali imeti za to, da bi bila
                  država kolikor-toliko v enakovrednem položaju pri tem, ko nabira nase dolgove.
                  Konec-koncev mi vsi dajemo te dolgove državi, ki jih bodo pač nosili tudi tisti -
                  tudi v tem parlamentu - še prihodnjih 30 let.</p>
               <p>Zato bi ob zelo deljenem in mešanem občutku, ki ga imam ob tem sprejemanju teh
                  zakonov, želel na to stvar opozoriti, da se enostavno ne bi kdaj v prihodnosti
                  spraševali, zakaj morda nismo kakšno stvar bolj premislili in predvsem, katerega
                  od tistih dejavnikov gospodarstva ali bank vendarle postavili pred jasnejšo
                  pozicijo, tudi obveznosti do države, in ne, da smo predvsem državi naložili velika
                  bremena. - Hvala lepa.</p>
            </sp>
            <sp xml:id="SDZ1-Redna-03-1993-01-26.sp130">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Besedo ima gospod Pregelj. Obrazlaga se glas!</p>
            </sp>
            <sp xml:id="SDZ1-Redna-03-1993-01-26.sp131">
               <speaker>ŽARKO PREGELJ:</speaker>
               <p> Spoštovani! Glasoval bom proti temu zakonu, kot sem že ves čas glasoval proti.
                  Argumenti so podobni, kot jih je moj predhodnik navedel, poleg tega pa bi povedal
                  še, da ne soglašam s takim načinom dela - prenosom dolgov v bistvu na javni dolg,
                  na vse državljane. S tem se krivda jasno kolektivizira, posploši, nikoli se ne
                  določi tistega, ki je dejansko tako stanje povzročil.- Osebno mislim, da je na
                  javni dolg primerno dajati zgolj tiste obveznosti in terjatve, ki so lahko enkrat
                  - vsaj v neki realni bodočnosti - tako ali drugače poplačane. Za take, za katere
                  pa se nikoli ne bo ugotovilo krivca, breme pa bomo nosili vsi, pa mislim, da je to
                  neprimerno. - Hvala lepa.</p>
            </sp>
            <sp xml:id="SDZ1-Redna-03-1993-01-26.sp132">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Ali lahko preidemo na glasovanje? Najprej, prosim, da ugotovimo
                  sklepčnost. <stage>(79 poslancev.)</stage></p>
               <p>Kdo je za sprejem predlaganega zakona? <stage>(60 poslancev.)</stage> Kdo je
                  proti? <stage>(14 poslancev.)</stage></p>
               <p>Ugotavljam, da je predlog zakona v celoti sprejet.</p>
               <p>Predlagano je bilo, da se sprejme še sklep: Ministrstvo za finance naj do
                  naslednje seje Državnega zbora pripravi rešitve za tiste banke, ki so že izplačale
                  devizne vloge in ne spadajo med tiste banke, v katerih bo uveden postopek
                  sanacije. Sklep je predlagala Jana Primožič ob umiku svojega amandmaja.</p>
               <p>Ja, gospod Kopač.</p>
            </sp>
            <sp xml:id="SDZ1-Redna-03-1993-01-26.sp133">
               <speaker>JANEZ KOPAČ:</speaker>
               <p> Hvala za besedo. Razprava ni bila niti odprta, ampak bom pa izkoristil priložnost
                  za obrazložitev glasu. Jaz se s takim sklepom, čeprav ni zelo zavezujoč, ne
                  strinjam, pa bom povedal, zakaj. Zakon, ki smo ga ravnokar izglasovali, zakon o
                  linearni sanaciji bank. Linearna sanacija je sanacija, ki izvira iz potrebe po
                  saniranju, do katere je prišlo brez krivde teh bank. Kajti terjatve do Narodne
                  banke Jugoslavije so slabe, v tem se vsi strinjamo. Za banke, ki so v težavah po
                  lastni krivdi ali lastni sokrivdi, je bil sprejet zakon o izdaji obveznic za
                  sanacijo bank že v prejšnji skupščini in ta zakon se bo začel izvajati, mislim, da
                  ta teden, na primeru prve od slovenskih poslovnih bank, ki bo šla v postopek
                  sanacije. Ravno obstoj tega zakona je bil tudi razlog, zakaj je začasno delovno
                  telo zavrnilo oz. dalo negativno mnenje na predlog amandmaja, ki ga je vložila
                  gospa Primožičeva.</p>
               <p>V tem zakonu za izdajo obveznic za sanacijo bank je že predvideno, da se sanira
                  tudi prav to, kar je ona omenila v svojem členu. Zdaj, v predlogu sklepa, ki ga je
                  predlagala kot nadomestek za svoj amandma, je pravzaprav problematika širša.
                  Financiralo naj bi se ali pa na nek način pomagalo, če gre za Ministrstvo za
                  finance, to pomeni z denarjem, seveda sklep ni zavezujoč, tistim bankam, ki so
                  devizne hranilne vloge že izplačevale pred sprejemom zakona, ki smo ga ravnokar
                  sprejeli. Jaz mislim,da so te devizne vloge izplačevale zato, da so si zadržale
                  oz. celo pridobile nove devizne varčevalce in da je bilo to v njihovem lastnem
                  interesu in da jih zato ni treba še posebej nagrajevati. Za banke, ki pa so v
                  težavah, skratka, ki bodo šle v proces sanacije tudi zaradi tega istega razloga,
                  torej, ker so izplačevale devize varčevalcem, pa bi jim po zakonu ne bi bilo
                  treba, pa mislim, da že velja tisti drugi zakon, torej zakon za izdajo obveznic za
                  sanacijo bank. Zato, čeprav mi je na nek način neprijetno nasprotovati predlogu
                  sklepa, ki navsezadnje še nič ne pomeni, lahko bi kaj pomenil nekoč v prihodnosti,
                  če bomo sprejeli kakšen zakon, vseeno predlagam, da se ta sklep ne bi podprl.
                  Hvala lepa.</p>
            </sp>
            <sp xml:id="SDZ1-Redna-03-1993-01-26.sp134">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Feri prosim.</p>
            </sp>
            <sp xml:id="SDZ1-Redna-03-1993-01-26.sp135">
               <speaker>FRANC (FERI) HORVAT:</speaker>
               <p> Hvala. Gospod predsedujoči, kolegice in kolegi, poslanke in poslanci. Predlagam,
                  da vendarle sprejmemo predlog tega sklepa in to utemeljujem z naslednjim. Dejstvo
                  je, da se sedaj, če ostane samo pri tem, da sprejmemo, da smo sprejeli ta amandma,
                  banke vendarle postavlja na določen način v neenakopraven položaj. Ene so
                  izpolnjevale v večji meri obveznosti do varčevalcev, druge manj in sedaj tiste, ki
                  so izpolnjevale in ne bodo v sanaciji, ne bodo ničesar deležne in se sprašujejo,
                  ali ne bi bilo bolj pametno, da ne bi izpolnjevale teh obveznosti. Dejstvo je, da
                  sta dva faktorja vplivala na izpolnjevanje obveznosti. Eno je materialna možnost
                  oz. dejansko devizno stanje banke, drugo pa tudi poslovna politika, ki so jo
                  vodile banke do varčevalcev. Jaz mislim, da ta parlament ima interes in tudi
                  nalogo, da vzpodbuja tako poslovno politiko bank, ki utrjuje oz. povečuje zaupanje
                  varčevalcev v banke. Če kdaj, ta država potrebuje zaupanje prav sedaj in v
                  prihodnosti in prav zaradi tega predlagam, da ta sklep sprejmemo. Posebej še, ker
                  ni posebej materialno obvezujoč.</p>
            </sp>
            <sp xml:id="SDZ1-Redna-03-1993-01-26.sp136">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Torej, lahko preidemo h glasovanju o sklepu. Najprej ugotovimo
                  sklepčnost.</p>
               <p>Kdo je za sprejem predlaganega sklepa? <stage>(47 poslancev.)</stage> Kdo je
                  proti? <stage>(8 poslancev.)</stage></p>
               <p>Ugotavljam, da je predlagani sklep sprejet.</p>
               <p>Prehajamo na <title>NADALJEVANJE 10. TOČKE DNEVNEGA REDA</title>, to je
                     <title>PREDLOG ZAKONA O SPREMEMBAH ZAKONA O PRISPEVKIH ZA POKOJNINSKO IN
                     INVALIDSKO ZAVAROVANJE, ZDRAVSTVENO VARSTVO IN ZAPOSLOVANJE</title>.</p>
               <p> Na predlog zakona ni bilo amandmajev, zato lahko prehajamo takoj h glasovanju o
                  sprejemu sprememb.</p>
               <p>Ugotovimo sklepčnost! <stage>(70 navzočih poslancev.)</stage></p>
               <p>Kdor je za sprejem zakona, naj glasuje! <stage>(47 poslancev.)</stage> Je kdo
                  proti? <stage>(1 poslanec.)</stage></p>
               <p>Ugotavljam, da je predlog zakona sprejet.</p>
               <p>Pod isto točko imamo točko a), to je <title>PREDLOG ODLOKA O STOPNJAH PRISPEVKOV
                     ZA POKOJNINSKO IN INVALIDSKO ZAVAROVANJE.</title>
               </p>
               <p> Tudi na predlog tega odloka ni bilo v razpravi amandmajev, zato lahko prehajamo
                  na glasovanje o sprejemu odloka o stopnjah prispevkov za pokojninsko in invalidsko
                  zavarovanje.</p>
               <p>Ponovno ugotavljamo sklepčnost! <stage>(70 prisotnih.)</stage></p>
               <p>Kdor je za sprejem tega odloka, naj glasuje! <stage>(60 poslancev.)</stage> Je kdo
                  proti? <stage>(1 poslanec.)</stage></p>
               <p>Ugotavljam, da je odlok sprejet.</p>
               <p>Potem je pod isto točko, točka b) to je <title>PREDLOG ODLOKA O STOPNJAH
                     PRISPEVKOV ZA OBVEZNO ZDRAVSTVENO ZAVAROVANJE.</title>
               </p>
               <p> Na ta odlok so bili dani amandmaji. Te amandmaje ste dobili na klop. Začasno
                  delovno telo je dalo poročilo. Kdo želi? Prosim.</p>
            </sp>
            <sp xml:id="SDZ1-Redna-03-1993-01-26.sp137">
               <speaker>JANEZ KOPAČ:</speaker>
               <p> Hvala za besedo. Začasno delovno telo je obravnavalo amandmaje, ki so pravzaprav
                  bili v diskusiji že na prvi seji začasnega delovnega telesa in praktično je bila
                  odločitev enaka kot takrat.</p>
               <p>Pet poslancev Državnega zbora je vložilo amandma, ki predvideva zbirno stopnjo
                  14,65% za zbirno stopnjo tega prispevka. To je tisto, kjer piše, za vse pravice
                  7,0 skratka za tisto, kar imate navedeno v poročilu. Vztrajali smo na svoji
                  prvotni odločitvi, o nekoliko nižji za 0,2% nižji stopnji, nižjem prispevku iz
                  naslednjega razloga, ki smo ga pravzaprav izvedeli šele danes od Vlade oziroma od
                  Zavoda za zdravstveno zavarovanje.</p>
               <p>Skupščina zavoda za zdravstveno zavarovanje je predlagala zbirno stopnjo 14,65% še
                  v lanskem letu in računala na to, da bo taka stopnja, sedanja je 18,15% veljala od
                  1.1. letos naprej. Ker pa je bil potem Družbenopolitični zbor nesklepčen oziroma
                  tega skupščina ni obravnavala, je še vedno veljavna zbirna stopnja 18,15% in na
                  podlagi tega bo skupščina oziroma bo Zavod za zdravstveno zavarovanje v januarju
                  prejel toliko več sredstev, da bo še vedno imel večji presežek kot je načrtoval,
                  če bi zbirna stopnja 14,65%, ki jo je skupščina zavodu predlagala, veljala od 1.1.
                  naprej.</p>
               <p>Skratka, nobene potrebe. To bi res bilo metanje denarja stran. Tega dejstva se
                  nismo zavedali niti pri prvi obravnavi na začasnem delovnem telesu, in mislim, da
                  se tega niso zavedali predlagatelji amandmaja. Toliko o tem.</p>
               <p>Skratka predlagam, da zavrnete ta amandma in podprete mnenje začasnega delovnega
                  telesa, ki je bilo sprejeto z veliko večino.</p>
               <p>V zvezi z drugim amandmajem gospoda Metelka je bila diskusija nekoliko krajša, je
                  bila pa ponovljena glede na tisto, kar smo že prvič na začasnem delovnem telesu
                  diskutirali.</p>
               <p>Začasno delovno telo predlaga, da se zavrne tisti njegov amandma. Potem pa je bil
                  predlagan kompromis, da se gre z 22% katastrskega dohodka na 18%. To je amandma,
                  ki ga predlaga začasno delovno telo in je ravno tako bil sprejet z veliko večino
                  glasov, čeprav sem jaz osebno glasoval proti.</p>
               <p>Skratka predlagam, da sledite mnenju začasnega delovnega telesa v prvem in drugem
                  primeru. Hvala lepa.</p>
            </sp>
            <sp xml:id="SDZ1-Redna-03-1993-01-26.sp138">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prosim.</p>
            </sp>
            <sp xml:id="SDZ1-Redna-03-1993-01-26.sp139">
               <speaker>MATEJA KOŽUH-NOVAK:</speaker>
               <p> Jaz bom vseeno glasovala za amandma, ki smo ga vložili iz treh razlogov.</p>
               <p>Prvi razlog. Bojim se nove destabilizacije zdravstvenega sistema, ki je vedno
                  udarila tiste, ki so zdravstvenega sistema najbolj potrebni.</p>
               <p>Drugi razlog. Skrajni čas je, da nehamo z neetičnim žicanjem denarja za nove
                  aparature, ki jih do sedaj še nismo mogli kupovati iz redno zbranih sredstev. To
                  je neetično, neracionalno zaradi tega, ker se nabavljajo mimo plana in predstavlja
                  tudi nove stroške zdravstvenemu sistemu, ker se ne preračuna, koliko bodo
                  uporabljeni in za kaj bodo uporabljeni.</p>
               <p>Tretji razlog. V državi, kjer postaja vedno večja vrlina bogatenja posameznika na
                  račun drugih ljudi, bo zdravstveni delavec, ki bo slabo plačan, zame je plača 1000
                  mark, kolikor sedaj ima zdravnik specialist, plača tajnice nekega srednje
                  stoječega podjetja, bo zaradi svojega položaja vedno bolj izpostavljen podkupninam
                  in do sedaj smo bili ponosni na sistem, kjer je bilo zelo malo podkupnin.</p>
            </sp>
            <sp xml:id="SDZ1-Redna-03-1993-01-26.sp140">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Rupel.</p>
            </sp>
            <sp xml:id="SDZ1-Redna-03-1993-01-26.sp141">
               <speaker>DR. DIMITRIJ RUPEL:</speaker>
               <p> Spoštovani predsedujoči, kolegice in kolegi, poslanska skupina Demokratske
                  stranke podpira predlog zdravnikov, in sicer zaradi tega, ker verjamemo, da si
                  svojih predlogov niso izmišljali, ampak zelo dobro poznajo stvari in potrjujemo
                  tudi to, kar je ravnokar povedala dr. Mateja Kožuh-Novak. Hvala lepa.</p>
            </sp>
            <sp xml:id="SDZ1-Redna-03-1993-01-26.sp142">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Kopač.</p>
            </sp>
            <sp xml:id="SDZ1-Redna-03-1993-01-26.sp143">
               <speaker>JANEZ KOPAČ:</speaker>
               <p>Izkoristil bom še pravico do obrazložitve glasu. Glasoval bom proti predlogu
                  amandmaja, ki ga je predlagalo pet poslancev Državnega zbora zaradi tega, ker
                  nobene od stvari, ki jih je omenila gospa Kožuhova, višja prispevna stopnja ne
                  rešuje. Vse stvari, ki jih je omenila, torej, iztrošeno opremo rešuje investicija
                  iz proračuna in je to stvar proračunske debate, ne debate o višini prispevne
                  stopnje; plače zdravnikov, za katere ravno tako trdim, da so majhne, pa tudi niso
                  stvar prispevne stopnje, ampak so stvar načina organizacije v zdravstvu in
                  stroškovnika, ki ga določa Zavod za zdravstveno zavarovanje iz česar sledi, da je
                  denarja tudi iz nižje prispevne stopnje zadosti, je pa zaradi nekih rigidnosti v
                  načinu organizacije zdravstvenega varstva in v načinu obračunavanja storitev
                  porabljen tam, kjer ne bi smel biti, ni pa dan tja, kamor bi moral priti. S tem se
                  tudi gospa Kožuhova osebno strinja, kar je že večkrat tudi javno zatrdila. Hvala
                  lepa.</p>
            </sp>
            <sp xml:id="SDZ1-Redna-03-1993-01-26.sp144">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Ja prosim.</p>
            </sp>
            <sp xml:id="SDZ1-Redna-03-1993-01-26.sp145">
               <speaker>VLADIMIR TOPLER:</speaker>
               <p> Spoštovane poslanke in poslanci, da obrazložim svoj glas. Glasoval bom proti.
                  Zakaj? Bojim se, če bomo prispevno stopnjo preveč znižali, da bomo s tem ogrozili
                  zdravstvo in sigurno bo s tem varstvo pravic v zdravstvu manjše. Glede na tisto,
                  da je to metanje denarja proč, pa bi rekel. Zdravstvo pri nas porabi dosti manj
                  denarja kot ga porabijo drugod v tujini. Mislim, če bomo sredstva zniževali, da bo
                  zdravstvo prišlo v zelo ogrožen položaj. Hvala.</p>
            </sp>
            <sp xml:id="SDZ1-Redna-03-1993-01-26.sp146">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Podobnik.</p>
            </sp>
            <sp xml:id="SDZ1-Redna-03-1993-01-26.sp147">
               <speaker>JANEZ PODOBNIK:</speaker>
               <p> Spoštovani! Mislim, da lahko rečem, da se je kolega Topler zmotil. On bo glasoval
                  za amandma, katerega je tudi predlagal. Tudi osebno, lahko rečem tudi v imenu
                  poslanske skupine, kateri pripadam bomo glasovali za predlagani amandma.
                  Argumentacija, ki jo je povedal moj kolega, je povsem enaka. Hvala.</p>
            </sp>
            <sp xml:id="SDZ1-Redna-03-1993-01-26.sp148">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Thaler.</p>
            </sp>
            <sp xml:id="SDZ1-Redna-03-1993-01-26.sp149">
               <speaker>ZORAN THALER:</speaker>
               <p> Hvala lepa. Glasoval bom proti amandmaju, in to predvsem s stališča interesov
                  slovenskega gospodarstva. Tudi prispevna stopnja, ki jo predlaga Zavod za
                  zdravstveno zavarovanje, je nižja od prispevne stopnje, ki jo predlaga ta amandma
                  in še enkrat bi rad opozoril na mnenje, po moje cenjenega Ekonomskega inštituta
                  pri Pravni fakulteti, da so ti neznosno veliki prispevki glavni kamen okrog vratu
                  slovenskega gospodarstva in če želimo njegovo oživljanje, da jih je treba znižati.
                  Hvala lepa.</p>
            </sp>
            <sp xml:id="SDZ1-Redna-03-1993-01-26.sp150">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Bučar.</p>
            </sp>
            <sp xml:id="SDZ1-Redna-03-1993-01-26.sp151">
               <speaker>DR. FRANCE BUČAR:</speaker>
               <p>Treba je glede tega povedati naslednje. Jaz se popolnoma strinjam s tem, da je
                  treba racionalizacijo tudi pri trošenju sredstev za zdravstveno zavarovanje
                  preseči. Treba je povedati naslednje: strinjam se tudi z analizo Ekonomskega
                  inštituta Pravne fakultete. To kar je predlagano, je tipični pristop, kako rešit
                  stvari mehansko z zniževanjem stopenj in je podobno kot v gospodarstvu, ko
                  pravimo, da imamo tehnološke viške. Zelo enostavno ugotovimo, toliko ljudi je
                  preveč, vržimo jih na cesto in je stvar urejena. Tako stvari ne moremo reševati.
                  Tudi problema zdravstva ne moremo na tak način reševati. Jaz se strinjam, da je
                  treba zmanjšati, toda treba je koncept absolutno menjati. Se pravi, ne samo
                  mehansko it v zniževanje stopenj, treba je menjat koncept in mislim, da se ravno
                  na področju tega zdravstvenega varstva še vedno gibljemo točno v okviru
                  kardeljanskega modela. To je tipično kardeljanski model. Mi enostavno nismo
                  poskušali teh linij določati. Zelo interesantno je, da tukaj zdravniki govorijo o
                  zdravstvenem zavarovanju. Zdravniki nimajo o zdravstvenem zavarovanju oziroma ne
                  bi smeli o zdravstvenem zavarovanju popolnoma nič govoriti; to sploh ni njihova
                  stroka. Zdravstveno zavarovanje je čisto nekaj drugega, to se pravi, to je rizična
                  skupnost nas, ki smo kot interesenti za zdravstvene storitve. Medtem ko je
                  vprašanje odnosa družba - zdravstvo čisto drug nivo in se mora drugače
                  reševati.</p>
               <p>Jaz bi samo opozoril na to, če bo Vlada začela tako reševati, mi se strinjamo s
                  ciljem, toda ni važen cilj, važna je pot in način kako. Če bo Vlada tako začela,
                  potem gremo mi v zelo čudno situacijo in ne bomo srečno končali.</p>
               <p>Podpiram namen, toda treba se je poglobiti v stvari, treba je model zamenjati, iz
                  kardeljanskega sistema moramo enkrat ven iti. Naša Vlada, izgleda, da še zmeraj
                  vztraja pri kardaljanskem sistemu.</p>
            </sp>
            <sp xml:id="SDZ1-Redna-03-1993-01-26.sp152">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Šešerko.</p>
            </sp>
            <sp xml:id="SDZ1-Redna-03-1993-01-26.sp153">
               <speaker>DR. LEO ŠEŠERKO:</speaker>
               <p> Povedati moram, da bo naša poslanska skupina glasovala za ta amandma, in sicer
                  zato, ker smo mnenja, da bi sesutje našega zdravstvenega sistema tudi ogrozilo
                  naše gospodarstvo. Opozoriti želim, da malo prej, ko smo omenjali Talum, ki dela
                  veliko izgubo in katerega izgube se kar naprej pokrivajo, tudi malo prej smo jih
                  pokrili, in ki si pri teh velikih izgubah še dovoljuje cinične reklame po vseh
                  večjih slovenskih medijih, ki so zelo drage in jih očitno čisto nič ne moti, da se
                  s tem izguba, ki jo podjetje dela, še povečuje. Prav zaradi tega, ker je to
                  vprašanje, kdo dela škodo našemu gospodarstvu, zelo občutljivo in ga je treba
                  niansirati, smo mi mnenja, da je tako, kot je gospod Bučar rekel, treba tu z
                  občutljivim pristopom pristopati in mi smo mnenja, da ta amandma to bolje rešuje,
                  kot pa osnovna rešitev. Hvala lepa.</p>
            </sp>
            <sp xml:id="SDZ1-Redna-03-1993-01-26.sp154">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Lenič.</p>
            </sp>
            <sp xml:id="SDZ1-Redna-03-1993-01-26.sp155">
               <speaker>JOŽE LENIČ:</speaker>
               <p> Gospod predsedujoči, spoštovane poslanke in poslanci. Jaz osebno bom glasoval
                  proti temu amandmaju iz sledečih razlogov. Prvič, občutek imam, da so nastopi
                  zdravniškega lobija predvsem demagogija, dokazovanje začasnega delovnega telesa pa
                  sloni na podlagi realnih številk. Suficit je dejstvo. Moram reči, da sem tudi
                  zgrožen nad tem, da tukaj za tole tribuno ugotavljamo, koliko sploh je ta suficit,
                  da nam tega podatka sploh v detajle ne razložijo in ugotavljamo, ali je 12, ali je
                  15, ali je 18, to je nesprejemljivo. Proti bom pa glasoval tudi s tega vidika, ker
                  je ta amandma zdravnikov celo višji od tistega, kar je predlagal Zavod za
                  zdravstveno zavarovanje, kar je po svoje tudi <q>"nonsens"</q>. Menda so tudi oni znali
                  izračunati verjetno celo tudi sebi v prid. Nekje pa ne sprejemam tudi diskusije
                  gospoda Bučarja, kajti če jaz prav razumem, je predlog začasnega telesa samo
                  zmanjšanje glede na suficit. Tukaj se še nič ne racionalizira ali kaj podobnega.
                  Tako je bilo to obrazloženo. Hvala lepa.</p>
            </sp>
            <sp xml:id="SDZ1-Redna-03-1993-01-26.sp156">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kocuvan, prosim.</p>
            </sp>
            <sp xml:id="SDZ1-Redna-03-1993-01-26.sp157">
               <speaker>JOŽE KOCUVAN:</speaker>
               <p> Spoštovani poslanci! Glasoval bom za znižanje stopenj. Moje mnenje je sledeče.
                  Mnoga naša podjetja, ki izražajo oz. želijo opravljati investicijska dela v
                  tujini, so nekonkurenčna, ker je kalkulacija storitev oz. proizvodov predraga.
                  Nujno je potrebno, da začnemo ustvarjati enake pogoje naših podjetij s tujimi. Ker
                  so bruto osebni dohodki odločilna postavka v kalkulacijah, bom glasoval za
                  znižanje stopnje in proti presežkom v zdravstvu, ker je že skrajni čas, da začnemo
                  reševati gospodarstvo, pa tudi po malih korakih. Mislim, da je enakega mnenja tudi
                  Gospodarska zbornica, da se ta zakon podpre. Hvala lepa.</p>
            </sp>
            <sp xml:id="SDZ1-Redna-03-1993-01-26.sp158">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Mislim, da lahko preidemo na glasovanje teh amandmajev. Prosim,
                  gospod Ribičič.</p>
            </sp>
            <sp xml:id="SDZ1-Redna-03-1993-01-26.sp159">
               <speaker>DR. CIRIL RIBIČIČ:</speaker>
               <p> Spoštovane kolegice in kolegi! Očitno smo tukaj v zagati. Odločitev ni enostavna.
                  Gre pa za zelo pomembno odločitev in jaz bi veliko bolj z mirno vestjo glasoval,
                  če bi tukaj imel zelo jasno in argumentirano stališče Vlade, in sicer po
                  opravljeni razpravi znotraj Vlade med resorji, ki skrbijo za učinkovitost
                  gospodarskega razvoja in resorjem, ki mora skrbeti za zdravstvo. Jaz bi rad
                  opozoril, da je več kot pred 20 leti, tukaj v skupščini padla Vlada. To je bil
                  prvi primer v socialističnem svetu, da je padla Vlada in padla je na tej točki, ko
                  so določali stopnjo za socialno zavarovanje. In takrat se je seveda tudi prvič
                  postavilo vprašanje zaupnice, ki jo je postavil predsednik Vlade in meni se ne zdi
                  prav, da ta polemika poteka samo v tem krogu med nami, ampak me zanima zelo jasno
                  stališče Vlade in usodne posledice, do katerih pride, če se sprejme ta, ali če se
                  sprejme druga odločitev. Mislim, da tukaj res ne bi smeli hiteti z odločitvijo in
                  bolje je malo počakati in dobiti zelo zanesljive podatke o teh posledicah. Hvala
                  lepa.</p>
            </sp>
            <sp xml:id="SDZ1-Redna-03-1993-01-26.sp160">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Kopač.</p>
            </sp>
            <sp xml:id="SDZ1-Redna-03-1993-01-26.sp161">
               <speaker>JANEZ KOPAČ:</speaker>
               <p> Hvala za besedo. To ne bo zdaj obrazložitev glasu. Rad bi povedal nekaj dejstev v
                  zvezi s predlogom gospoda Ribičiča. Če naredimo to, kar je predlagal on, bomo
                  obremenili slovensko gospodarstvo za dodatnih 3% od bruto osebnih dohodkov. To se
                  pravi, izjemna obremenitev. Gre za velike milijarde. Zakaj? Zato, ker smo ravnokar
                  zvišali prispevek za pokojninsko in invalidsko zavarovanje, ker smo zvišali
                  prispevek za zaposlovanje, znižanje prispevka za zdravstveno zavarovanje, ki ga je
                  predlagala Skupščina Zavoda za zdravstveno zavarovanje, pa je kompenziralo to
                  povišanje. To je prvi razlog.</p>
               <p>Drugi razlog je pa ta. Bolje je, da sprejmemo tudi ta amandma, kakor da bi čakali
                  še en mesec. Zakaj? Razlika med predlogom začasnega delovnega telesa in predlogom
                  tega amandmaja je 0,2 odstotne točke v zbirni stopnji. Razlika med obstoječo
                  stopnjo in predlogom amandmaja skupine poslancev, ki je višji od tistega, kar
                  predlaga začasno delovno telo, je pa 3 odstotne točke. In če računate 3 odstotne
                  točke imeti še en mesec, torej meseca februarja, ali pa imeti 0,20 ves čas, 12 x
                  0,20 je 2,4. Skratka, upam da iz tega hitrega izračuna razumete, da bi čakanje z
                  odločitvijo tega bilo izjemno izjemno velik šok za slovensko gospodarstvo. Skratka
                  predlagam, da se nikakor o tem sploh ne pogovarjamo.</p>
               <p>Predlagam torej razpravo ali odločanje o predlaganih dveh variantah, torej o
                  osnovnem predlogu, ki ga je predlagalo začasno delovno telo in pa o predlogu
                  amandmaja, ki je bil vložen, pri čemer pa naj izkoristim besedo. Še enkrat bi rad
                  samo v pojasnilo nekaterim razpravljalcem povedal, zaradi tega zamika v
                  sprejemanju predlog tega amandmaja skupine poslancev prinaša v zdravstveno
                  blagajno več denarja v letu 1993 kot ga je skupščina Zavoda za zdravstveno
                  zavarovanje sploh želela. Skratka, gre za presežek, ki je povsem nepotreben tudi
                  za skupščino Zavoda za zdravstveno zavarovanje. Hvala lepa.</p>
            </sp>
            <sp xml:id="SDZ1-Redna-03-1993-01-26.sp162">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Preidimo na glasovanje o vloženih amandmajih, k odloku o stopnjah
                  prispevka za obvezno zdravstveno zavarovanje.</p>
               <p>K 1. točki. Prva točka se spremeni tako, da se glasi: <q>"1. Za vse pravice - 7%. 2.
                  Za pravice do zdravstvenih storitev, povračila potnih stroškov, pogrebnino in
                  posmrtnino - 6,26%. 3. Za zdravstvene storitve in povračila potnih stroškov -
                  6,22%. 3/a. Za zdravstvene storitve in povračila potnih stroškov za kmete, pri
                  katerih je osnova katastrski dohodek od kmetijskih in gozdnih površin - 22%. 4. Za
                  nadomestila, pogrebnino in posmrtnino - 1,43%."</q> Predlagatelji so Vladimir Topler,
                  Janko Predan, Bojan Korošec, Janez Podobnik, dr.Mateja Kožuh-Novak. Začasno
                  delovno telo predlaganega amandmaja ne podpira; Vlada ni dala mnenja.</p>
               <p>Ugotovimo sklepčnost! - 80 navzočih.</p>
               <p>Kdor je za, naj glasuje! <stage>(21 poslancev.)</stage> Je kdo proti? <stage>(52
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Dalje imamo amandma k 3/a točki - predlagatelja Alojza Metelka. In sicer: v 3/a
                  točki odloka se stopnja 22% zmanjša na 15% katastrskega dohodka. - Začasno delovno
                  telo predlaganega amandmaja ni podprlo in predlaga amandma v naslednji vsebini: <q>"V
                  3/a točki predloga odloka se stopnja 22% nadomesti s stopnjo 18% katastrskega
                  dohodka."</q></p>
               <p>Predlagatelj Alojz Metelko želi besedo. Prosim.</p>
            </sp>
            <sp xml:id="SDZ1-Redna-03-1993-01-26.sp163">
               <speaker>ALOJZIJ METELKO:</speaker>
               <p> Spoštovani predsednik, spoštovane poslanke in poslanci! Glasoval bom za amandma,
                  in to iz naslednjih razlogov. Obširneje sem to že včeraj obrazložil, na kratko pa
                  še danes tole.</p>
               <p>Iz podatkov, ki jih je Skupnost za zdravstveno zavarovanje dala, je za devet
                  mesecev lanskega leta znašal celoten zbirek vseh dajatev iz naslova KD 175
                  milijonov. To se pravi, da to znižanje od 22 na 15% v globalu pomeni izredno malo;
                  to so sami priznali. Po drugi strani pa za določene kmetije <stage>(kot sem že
                     povedal)</stage> kot so družinske kmetije, ki imajo večji KD, pa to za njih
                  pomeni veliko obremenitev. Zaradi tega bi znižanje prispevne stopnje od 22 na 15
                  pomenilo za te kmetije razbremenitev in sanacijo kmetijstva, o čemer bomo še
                  razpravljali.</p>
               <p>Še en podatek - samo za primerjavo. Poglejte podatke, ki jih je dala pokojninska
                  skupnost, da bomo samo za vojaške pokojnine v letu 1992 plačali oz. prispevali 2,3
                  milijarde tolarjev.</p>
            </sp>
            <sp xml:id="SDZ1-Redna-03-1993-01-26.sp164">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Ali želi morda predstavnik delovnega telesa obrazložiti? Ne.
                  Hvala.</p>
               <p>Glasovali bomo torej o amandmaju k 3/a točki, ki glasi: 3/a točka odloka se
                  stopnja 22% zmanjša na 15% katastrskega dohodka.</p>
               <p>Ugotovimo najprej sklepčnost! - 79 navzočih.</p>
               <p>Kdor je za, naj glasuje! <stage>(35 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da predlagani amandma ni sprejet.</p>
               <p>Na glasovanje dajemo amandma začasnega delovnega telesa k isti 3/a točki, ki
                  glasi: <q>"V 3/a točki predloga odloka se stopnja 22% nadomesti s stopnjo 18%
                  katastrskega dohodka."</q></p>
               <p>Besedo želi gospod Zagožen.</p>
            </sp>
            <sp xml:id="SDZ1-Redna-03-1993-01-26.sp165">
               <speaker>DR. FRANC ZAGOŽEN:</speaker>
               <p> Spoštovane poslanke in poslanci! Glasoval bom seveda za ta amandma, obžalujem pa,
                  da ni bil sprejet prejšnji. Torej očitno ta Državni zbor ni pripravljen resno
                  razmišljati o problemih, ki jih poskušamo predstaviti. Ne vem, kako bomo recimo
                  pojasnili prizadetim, zakaj morajo plačevati samo za zdravstveno zavarovanje
                  trikrat večje dajatve, kot njihovi avstrijski kolegi za zdravstveno, pokojninsko
                  in invalidsko zavarovanje skupaj. Lansko leto je Vlada katastrski dohodek povečala
                  s faktorjem 5,13, letos s faktorjem 1,93 <stage>(se mi zdi)</stage>, ob tem pa
                  zamrznila odkupne cene. In katastrski dohodek - to ima gospod Kopač prav - ni
                  primerljiv z bruto osebnim dohodkom. Postal je namreč negativen. Negativna
                  vrednost je dejansko zaslužek na kmetijah, se pravi izguba. Ta katastrski dohodek,
                  ki ga Vlada z odlokom predpiše, pa je seveda nekaj čisto fiktivnega. In potem to
                  fiktivno vrednost takole valorizira s faktorji 500% in 200% iz leta v leto, nabije
                  skoraj trikrat večjo obremenitev kot na bruto osebni dohodek za zaposlene, ki pa
                  je vedno določljiv. - Hvala.</p>
            </sp>
            <sp xml:id="SDZ1-Redna-03-1993-01-26.sp166">
               <speaker>PODPREDSEDNIK MIROSLAV MOZETIČ:</speaker>
               <p> Hvala.</p>
            </sp>
            <sp xml:id="SDZ1-Redna-03-1993-01-26.sp167">
               <speaker>FRANC POTOČNIK:</speaker>
               <p> Glasoval bom za ta amandma, ob tem bi polagal na srce vsem poslankam in
                  poslancem, da bi bili načelni. Če pri prejšnjem glasovanju niso bili večina, ko so
                  se pri enem primeru zavzemali za zniževanje, za en del populacije pa imajo
                  drugačne kriterije. Jaz upam, da bomo sedaj to krivico vsaj delno popravili s tem,
                  ko bomo glasovali za ta amandma.</p>
            </sp>
            <sp xml:id="SDZ1-Redna-03-1993-01-26.sp168">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Torej lahko preidemo k glasovanju o tem amandmaju.</p>
               <p>Ugotovimo najprej sklepčnost. <stage>(77 prisotnih.)</stage></p>
               <p>Kdor je za, naj glasuje! <stage>(67 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je predlagani amandma sprejet.  </p>
               <p>Sprejeti moramo še odlok o stopnjah prispevkov za obvezno zdravstveno zavarovanje
                  v celoti, skupaj s sprejetimi amandmaji.</p>
               <p>Ponovno ugotavljamo sklepčnost. <stage>(74 prisotnih.)</stage></p>
               <p>Kdor je za, naj glasuje! <stage>(59 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je odlok o stopnjah prispevkov za obvezno zdravstveno zavarovanje
                  sprejet.</p>
               <p>Tu imamo predlog odloka o stopnjah prispevkov za pokojninsko in invalidsko
                  zavarovanje, kjer je gospod Ivan Sisinger predlagal sklep, s katerim se je začasno
                  delovno telo strinjalo in ga predlaga Državnemu zboru v sprejem v naslednjem
                  besedilu:</p>
               <p>1. Državni zbor zadolžuje Vlado Republike Slovenije, da v skladu z 241. členom
                  veljavnega zakona o pokojninskem in invalidskem zavarovanju čimprej pripravi
                  posebni zakon o poračunavanju finančnih obveznosti med Republiko Slovenijo in
                  Zavodom za pokojninsko in invalidsko zavarovanje Slovenije, ki naj uredi tudi
                  problematiko neporavnanih obveznosti, ki izhajajo iz obdobja 1989, 1990, 1991 in
                  1992. Omenjeni predlog zakona se predloži Državnemu zboru do razprave o proračunu
                  Republike Slovenije za leto 1993.</p>
               <p>2. Vlada naj v proračunu za leto 1993 določi tekoče mesečne obveznosti do
                  pokojninskega zavoda.</p>
               <p>Želi na predlog tega sklepa kdo razpravljati? Če ne želi nihče razpravljati, lahko
                  preidemo k glasovanju o predlaganemu sklepu.</p>
               <p>Ponovno ugotavljamo sklepčnost. <stage>(71 prisotnih.)</stage></p>
               <p>Kdor je za, naj glasuje! <stage>(50 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je sklep sprejet.</p>
               <p>Imamo še sklep, ki ga predlaga Državnemu zboru začasno delovno telo. Glasi
                  takole:</p>
               <p>Državni zbor nalaga Vladi Republike Slovenije, naj ob predložitvi republiškega
                  proračuna za leto 1993 predloži tudi bilanco javne porabe, na podlagi katere bo
                  možna tudi ponovna obravnava določenih prispevnih stopenj za pokojninsko in
                  invalidsko zavarovanje, za zdravstveno zavarovanje in za zaposlovanje.</p>
               <p>Želi kdo razpravljati o tem sklepu? Nihče. Lahko preidemo na glasovanje.</p>
               <p>Najprej ugotovimo sklepčnost. <stage>(74 prisotnih.)</stage></p>
               <p>Kdor je za, naj glasuje! <stage>(70 poslancev.)</stage> Je kdo proti?
                     <stage>(Nihče.)</stage>  </p>
               <p>Ugotavljam, da je tudi ta sklep sprejet.</p>
               <p>Prehajamo na nadaljevanje <title>11. TOČKE DNEVNEGA REDA: PREDLOG ZAKONA O SKLADU
                     REPUBLIKE SLOVENIJE ZA SUKCESIJO.</title>
               </p>
               <p> Tudi k temu zakonu so bili vloženi amandmaji. Poročilo začasnega delovnega telesa
                  ste prejeli. Želi predstavnik začasnega delovnega telesa besedo? Želi besedo
                  predstavnik predlagateljev? Želi kdo od vlagateljev amandmajev besedo? Nihče. To
                  pomeni, da lahko preidemo na glasovanje k vloženim amandmajem.</p>
               <p>Amandma k 4. členu: za 4. členom se doda 5. člen, ki glasi: Sklad ima nadzorni
                  odbor, ki šteje pet članov in jih imenuje Državni zbor Republike Slovenije.
                  Nadzorni odbor nadzira zakonitost dela in finančno poslovanje sklada. Nadzorni
                  odbor najmanj enkrat letno poroča o delovanju sklada Državnemu zboru Republike
                  Slovenije. Smiselno se preštevilči ostale člene zakona. Predlagatelj je Jože
                  Lenič. Začasno delovno telo amandma podpira in Ministrstvo za finance amandma
                  podpira.</p>
               <p>Ugotovimo sklepčnost. <stage>(75 prisotnih.)</stage></p>
               <p>Kdor je za, naj glasuje! <stage>(70 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 4. členu sprejet.</p>
               <p>Amandma k 9. členu: doda se nov stavek, ki glasi: na sklad se prenesejo tudi
                  terjatve fizičnih in pravnih oseb v Republiki Sloveniji, ki jim je bilo z
                  upravnimi in sodnimi odločbami zaplenjeno premoženje na ozemlju nekdanje
                  Jugoslavije. Predlagatelj je Metka Karner-Lukač; začasno delovno telo ne podpira
                  amandmaja in predlaga sklep, ki vsebinsko povzema predlagani amandma. Ministrstvo
                  za finance predlaganega amandmaja ne podpira. Predlog sklepa še preberem: Državni
                  zbor nalaga Vladi Republike Slovenije, da v postopku sukcesije, poleg terjatev in
                  obveznosti Republike Slovenije do nekdanje federacije, opravi tudi evidentiranje
                  terjatev in obveznosti pravnih in fizičnih oseb v državah - republikah nekdanje
                  SFRJ ter pripravi izhodišča za reševanje teh vprašanj in o tem poroča v roku dveh
                  mesecev Državnemu zboru.</p>
               <p>Sprašujem predlagateljico amandmaja, če vztraja pri amandmaju.</p>
            </sp>
            <sp xml:id="SDZ1-Redna-03-1993-01-26.sp169">
               <speaker>METKA KARNER-LUKAČ:</speaker>
               <p> Spoštovani zbor. Kljub temu, da menim, da bi se te terjatve, ki se tičejo
                  zaplenjenega premoženja v republikah nekdanje Jugoslavije, lahko prenesle na ta
                  sklad, pa mislim, da predlog gospoda Ferija Horvata to nekako zadovoljivo rešuje
                  in, če bi se v tem sklopu prijav celotnih terjatev tudi to reševalo tako, da bi
                  lahko rekla, da umikam ta amandma.</p>
            </sp>
            <sp xml:id="SDZ1-Redna-03-1993-01-26.sp170">
               <speaker>PODPREDSEDNIK MIROSLAV MOZETIČ:</speaker>
               <p> Umikate. Hvala lepa. Prej sem prebral sklep, ki ga predlaga namesto tega
                  amandmaja začasno delovno telo. Želi kdo razpravljati o predlaganem sklepu?
                     <stage>(Ne želi.)</stage> To pomeni, da lahko pridemo na glasovanje o sklepu,
                  ki ga začasno delovno telo predlaga. Ugotovimo sklepčnost. <stage>(73
                     prisotnih.)</stage></p>
               <p>Kdo je za sprejem predlaganega sklepa?</p>
               <p>Kdo je za, naj glasuje? <stage>(62 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je sklep začasnega delovnega telesa sprejet.</p>
               <p>Poseben predlog sklepa je predlagal v sprejem Državnemu zboru tudi Feri Horvat. Je
                  to isto? Hvala lepa.</p>
               <p>Zdaj moramo sprejeti še zakon o skladu Republike Slovenije za sukcesijo skupaj s
                  sprejetimi amandmaji. Ugotovimo sklepčnost. <stage>(71 prisotnih.)</stage></p>
               <p>Kdo je za sprejem zakona?</p>
               <p>Kdor je za, naj glasuje! <stage>(68 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je zakon o skladu Republike Slovenije za sukcesijo sprejet.</p>
               <p>Prehajamo na nadaljevanje <title> 12. TOČKE DNEVNEGA REDA - PREDLOG ZAKONA O
                     PRILOŽNOSTNIH KOVANCIH</title>.</p>
               <p>Na predlog zakona ni bilo amandmajev, tako da lahko preidemo takoj h glasovanju o
                  samem zakonu. Ugotovimo sklepčnost. <stage>(72 prisotnih.)</stage></p>
               <p>Kdo je za sprejem predlaganega zakona?</p>
               <p>Kdo je za, naj glasuje? <stage>(66 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je zakon v celoti sprejet.</p>
               <p>Prehajamo na nadaljevanje <title>13. TOČKE DNEVNEGA REDA - PREDLOG ZAKONA O
                     AGENCIJI REPUBLIKE SLOVENIJE ZA PRESTRUKTURIRANJE IN PRIVATIZACIJO
                     PODJETIJ</title>.</p>
               <p>Na ta predlog je bilo vloženih več amandmajev. Sprašujem predstavnika delovnega
                  telesa, če želi besedo?</p>
            </sp>
            <sp xml:id="SDZ1-Redna-03-1993-01-26.sp171">
               <speaker>IZIDOR REJC:</speaker>
               <p> Spoštovani predsednik, kolegice in kolegi. Posebno telo je amandmaje pregledalo
                  in v poročilu se tudi izjasnilo, kako gleda na te amandmaje. Predvsem je na
                  amandma gospoda Jagodnika dalo pozitivno mnenje, s tem da lahko agencija angažira
                  tudi v regijah svoje podružnice. Glede nadzornega odbora, amandmaja nismo
                  potrdili, da bi imel nadzorni odbor 9 članov, ampak mu ostane 5 članov, smo pa za
                  to, da lahko nadzorni odbor pritegne posebno strokovno ekipo oziroma
                  strokovnjake.</p>
               <p>Dalje, amandma okrog arbitražnega sveta, glede pritožbenega dela agencije - to
                  nismo podprli in tudi ne amandmaja, ki je določal, da po sprejemu tega zakona
                  preneha delo delavcem agencije in prosim, da v taki obliki sklep sprejme. Hvala
                  lepa.</p>
            </sp>
            <sp xml:id="SDZ1-Redna-03-1993-01-26.sp172">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Želi kdo od vlagateljev besedo? Potem sprašujem gospoda Jagodnika.
                  Prosim. Izvolite Metka.</p>
            </sp>
            <sp xml:id="SDZ1-Redna-03-1993-01-26.sp173">
               <speaker>METKA KARNER-LUKAČ:</speaker>
               <p> Že včeraj sem obrazložila predlagane amandmaje in tudi povedala, zakaj sem jih
                  vložila. Zato, ker menim in ker vem, da gre za izredno pomembne institucije, tako
                  agencijo kot sklade, ki imajo iz narodno-gospodarskega vidika izredno velik pomen.
                  Zato je potrebno, da se odprejo in da se omogoči javnosti čim večji nadzor. Zato
                  sem predlagala te amandmaje.</p>
               <p>Prvi amandma, ki se tiče 10. člena, sem predlagala, da se nadzorni odbor razširi s
                  sedanjih 5 na 9 članov. To, če se nadzorni odbor razširi za 4 člane, ne zahteva
                  dodatnih stroškov.</p>
               <p>Poleg tega pa imajo vse parlamentarne stranke možnost, da predlagajo enega od
                  svojih predstavnikov v nadzorni odbor. Tudi to je zelo pomembno, kajti vsaka
                  parlamentarna stranka ima za seboj toliko in toliko volivcev, ki imajo tudi
                  pravico, da preko nje kontrolirajo, kako se razpolaga s temi sredstvi.</p>
               <p>Zato predlagam, da me podprete, ker zopet ponavljam, 9-članski nadzorni odbor širi
                  kontrolo javnosti in seveda tudi ne zahteva dodatnih stroškov.</p>
               <p>Drugi moj amandma se pa nanaša na to, da bi se pri agenciji formiral arbitražni
                  svet. Zakaj je to pomembno? To je zelo pomembno z vidika podjetniškega in seveda
                  lastninskega preoblikovanja podjetij. Vemo, da se podjetja ne bodo samo lastninsko
                  preoblikovala. Koncept, ki ga bodo agenciji podjetja predložila, bo zajemal tudi
                  podjetniško preoblikovanje, ne samo lastninsko.</p>
               <p>Vendar poglejte, agencija pa mora potem z odločbo dati soglasje, ali se strinja s
                  takim postopkom preoblikovanja ali ne. Odločba agencije je dokončna in je proti
                  njej možen samo upravni spor. Veste pa, da so ti procesi na sodiščih dolgi.
                  Dodatno bodo obremenjevali sodišča in poleg tega se bo dogajalo to, da se sodišča
                  ne bodo vtikovala v to, ali je podjetniško upravičen tak način prestrukturiranja
                  ali ne. Zato je potrebno dati tem podjetjem, na katere se odločba nanaša, da svoj
                  interes izkažejo tudi pred arbitražnim svetom.</p>
               <p>Torej, arbitražni svet naj bi bil sestavljen tako, da bi dva člana imenovala
                  prizadeta stran, dva agencija, predsednika pa bi imenovalo sodišče.</p>
               <p>To sem predlagala in mislim, da je to izrednega pomena za podjetja.</p>
               <p>Tretji amandma, to je amandma k 15. členu, se pa nanaša na to, da bi prenehalo
                  delo agencije v sedanji sestavi. To pomeni, da se delavci odpustijo in da se potem
                  na novo zaposlijo. No mislim, da ni tako pomemben, vendar prva dva sta pa
                  vsebinska.</p>
            </sp>
            <sp xml:id="SDZ1-Redna-03-1993-01-26.sp174">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Glede na amandma k 5. členu sprašujem gospoda Jagodnika, ker je
                  začasno delovno telo predlagalo spremembo? Umika.</p>
               <p>Preidemo h glasovanju o amandmajih k 5. členu. V drugem odstavku se doda za prvo
                  alineo nova druga alinea, ki se glasi: <q>"Lahko organizira podružnice v slovenskih
                  regijah"</q>.</p>
               <p>Predlagatelj je začasno delovno telo. Vlada podpira.</p>
               <p>Ugotovimo sklepčnost. <stage>(74 prisotnih.)</stage></p>
               <p>Kdor je za, naj glasuje! <stage>(69 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je amandma sprejet.</p>
               <p>Amandma k 10. členu. Spremeni se prvi odstavek tega člena tako, da se glasi:
                  <q>"Agencija ima nadzorni odbor, ki šteje 9 članov in jih imenu Državni zbor
                  Republike Slovenije"</q>.</p>
               <p>Predlagatelj Metka Karner-Lukač. Začasno delovno telo ne podpira. Vlada ne podpira
                  predlaganega amandmaja.                                                          
                     </p>
               <p>Ugotovimo sklepčnost. <stage>(75 prisotnih.)</stage></p>
               <p>Kdor je za, naj glasuje! <stage>(50 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da je amandma sprejet.</p>
               <p>    Potem je na isti člen amandma. Za drugim odstavkom se doda tretji odstavek, ki
                  glasi: <q>"Nadzorni odbor lahko angažira pri svojem delu tudi strokovne institucije,
                  kot neodvisne strokovnjake"</q>.</p>
               <p>Predlagatelj je Metka Karner-Lukač.</p>
               <p>Začasno delovno telo podpira, Vlada ne nasprotuje.</p>
               <p>Ponovno ugotavljamo sklepčnost. <stage>(76 prisotnih.)</stage></p>
               <p>Kdor je za, naj glasuje! <stage>(69 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je tudi ta amandma k 10. členu sprejet.</p>
               <p>Potem je amandma k 12. členu. Ta člen se dopolni z 12a členom, ki se glasi: Zoper
                  odločbe, ki jih izda agencija v postopku preoblikovanja podjetij, lahko podjetje,
                  na katerega se odločba nanaša, sproži postopek pred arbitražnim svetom. Arbitražni
                  svet ima štiri člane. Dva imenuje Vlada Republike Slovenije iz vrst priznanih
                  strokovnjakov, dva stranka v postopku, predsednika pa Temeljno sodišče v
                  Ljubljani, Enota v Ljubljani iz vrst gospodarskih sodnikov. Odločbe arbitražnega
                  sveta so dokončne, zoper njih je možen ustavni spor. Predlagatelj je Metka Karner
                  Lukač. Mnenje začasnega delovnega telesa: ne podpira; Vlada: ne podpira.</p>
               <p>Obrazložitev glasu ima gospod Toplak.</p>
            </sp>
            <sp xml:id="SDZ1-Redna-03-1993-01-26.sp175">
               <speaker>DR. LUDVIK TOPLAK:</speaker>
               <p> Spoštovano predsedstvo, kolegice in kolegi. Želim povedati, kako in za kaj bom
                  glasoval. Glasoval bom za amandma. Obrazložitev je jasna. Te vrste arbitraža je
                  strokovna in strankam v postopku se da večja možnost soodločanja do neke mere, saj
                  uvede, kot se temu reče, kontradiktornost v postopku. Skratka, ker bomo na ta
                  način stranki v postopku lahko omogočili vendarle, da prezentira svoje stališče,
                  upravni spor pa vseeno ostane.</p>
               <p>Razen tega, kar je že bilo povedano, upravni spori so dolgi, dostikrat dragi in
                  predvsem neučinkoviti, ker so predolgi. Arbitraža, kar pri nas sicer še ni v
                  navadi, dela praviloma hitro in učinkovito. Hvala.</p>
            </sp>
            <sp xml:id="SDZ1-Redna-03-1993-01-26.sp176">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prosim, gospod Lavrinc.</p>
            </sp>
            <sp xml:id="SDZ1-Redna-03-1993-01-26.sp177">
               <speaker>MAKSIMILIJAN LAVRINC:</speaker>
               <p> Glasoval bom proti. Če mi dovolite, da obrazložim svoj glas. Namreč zaradi tega,
                  ker se s tem amandmajem daje neka predpostavka, da naša sodišča kar na splošno
                  delajo slabo, torej zavlačujejo postopke in podobno. To je prvo. Drugo pa zaradi
                  tega, ker je to samo še ena faza več v tem postopku, da pridemo do neke dokončne
                  rešitve, kar pomeni, da se iz istih razlogov, ki so bili tukaj navedeni kot
                  razlogi za glasovanje k temu predlogu amandmaja, se jaz opredeljujem, da sem proti
                  temu; namreč, kratkost postopka. Hvala.</p>
            </sp>
            <sp xml:id="SDZ1-Redna-03-1993-01-26.sp178">
               <speaker>PODPREDSEDNIK MIROSLAV MOZETIČ:</speaker>
               <p> Hvala. Prosim gospod Pregelj.</p>
            </sp>
            <sp xml:id="SDZ1-Redna-03-1993-01-26.sp179">
               <speaker>ŽARKO PREGELJ:</speaker>
               <p> Spoštovani. Glasoval bom za ta amandma iz razlogov, kot so jih moji predhodniki
                  že omenili. Gre za ažurnost dela. Vemo vsi, kaj pomeni zakon o lastninskem
                  preoblikovanju, vemo, da bo prihajalo do različnih pogledov na oblike
                  lastninjenja, kajti imamo jih celo paleto; 37. člen lastninskega zakona pa določa,
                  da je odločitev agencije dokončna.</p>
               <p>Zaradi tega je prav, da je že na tej stopnji nek arbitražni organ, ki bo lahko te
                  zadeve hitro in ažurno rešil. Sodni mlini meljejo prepočasi v tej državi in mnogo
                  postopkov ostane tudi več let, preden pride do neke rešitve, takrat bo že vse
                  mimo.</p>
               <p>Zato predlagam, da ta amandma sprejmete. Hvala.</p>
            </sp>
            <sp xml:id="SDZ1-Redna-03-1993-01-26.sp180">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prehajamo na glasovanje o tem amandmaju. Ugotovimo sklepčnost.
                     <stage>(75 prisotnih.)</stage></p>
               <p>Kdor je za, naj glasuje! <stage>(30 poslancev.)</stage> Je kdo proti? <stage>(40
                     poslancev.)</stage></p>
               <p>Ugotavljam, da amandma k 12. členu ni sprejet.</p>
               <p>Amandma k 15. členu: v četrti vrstici prvega odstavka se za zaklepajem doda
                  naslednje besedilo: preneha delovati. Pravice in obveznosti prevzame Agencija
                  Republike Slovenije za prestrukturiranje in privatizacijo po tem zakonu.
                  Predlagatelj je Metka Karner-Lukač. Začasno delovno telo ne podpira. Vlada ne
                  podpira.</p>
               <p>Ugotovimo sklepčnost.</p>
               <p>Kdor je za, naj glasuje! <stage>(18 poslancev.)</stage> Je kdo proti? <stage>(45
                     poslancev.)</stage></p>
               <p>Ugotavljam, da amandma k 15. členu ni sprejet.</p>
               <p>Glasovati moramo še o predlogu zakona o Agenciji Republike Slovenije za
                  prestrukturiranje in privatizacijo podjetij, skupaj s sprejetimi amandmaji v
                  celoti.</p>
               <p>Ugotovimo sklepčnost. <stage>(74 prisotnih.)</stage></p>
               <p>Kdor je za, naj glasuje! <stage>(73 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je predlagani zakon sprejet.</p>
               <p>Prehajamo na nadaljevanje <title>14. TOČKE DNEVNEGA REDA: PREDLOG ZAKONA O SKLADU
                     REPUBLIKE SLOVENIJE ZA RAZVOJ</title>.</p>
               <p>Tudi na ta zakon so bili vloženi amandmaji. Prosim, če predstavnik delovnega
                  telesa poda obrazložitev.</p>
            </sp>
            <sp xml:id="SDZ1-Redna-03-1993-01-26.sp181">
               <speaker>IZIDOR REJC:</speaker>
               <p> Spoštovani podpredsednik, kolegice in kolegi. Podobno kot smo tudi prej za
                  agencijo oziroma predlog zakona o agenciji, smo tudi za predlog zakona o skladu za
                  razvoj obravnavali amandmaje in se tudi odločili, da se upošteva predlog amandmaja
                  o tem, da se agencija povezuje tudi z regionalnimi skladi za razvoj. Nismo pa
                  podprli amandmaja, ki govori o nadzornem odboru, ki naj bi imel devet članov.
                  Smatramo, da jih je dovolj pet. Seveda pa smo bili za to, da se lahko uporabljajo
                  strokovne institucije in strokovnjaki.</p>
               <p>Tudi amandma, ki je bil predlagan za 12. člen, ko govori o tem, kako sklad
                  razpolaga s sredstvi iz privatizacije, kot je amandma glasil. Smatramo, da smo
                  dali svoj redakcijski popravek in smatramo, da je bolje, da je pridobljeno iz
                  postopkov lastninskega preoblikovanja podjetij, ker to celoviteje pokriva. Žal je
                  tudi izpadla podpora tisti besedi, do največ 30%. V tem poročilu je ta besedica
                  izpadla, žal tega v zapisniku ni. Mi pa podpiramo to, se pravi do največ 30%</p>
            </sp>
            <sp xml:id="SDZ1-Redna-03-1993-01-26.sp182">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Tukaj je vlagatelj Jože Jagodnik in sprašujem tudi začasno delovno
                  telo. Umikate svoj amandma.</p>
               <p>Še kdo od predlagateljev želi besedo? Prosim Metka Karner Lukač.</p>
            </sp>
            <sp xml:id="SDZ1-Redna-03-1993-01-26.sp183">
               <speaker>METKA KARNER-LUKAČ:</speaker>
               <p> Ravno tako kot za nadzorni odbor pri agenciji, sem predlagala tudi tukaj iz istih
                  razlogov amandma, da se nadzorni odbor razširi na 9 članov. Torej tako, kot smo
                  prej sprejeli z amandmajem. Kar se tiče amandmaja, ki sem ga dala na 12. člen, kot
                  razumem, ker je tukaj izpadlo, torej največ 30% likvidnostnih sredstev lahko
                  investira v vrednostne papirje oz. obveznice Republike Slovenije, največ. Hvala
                  lepa.</p>
            </sp>
            <sp xml:id="SDZ1-Redna-03-1993-01-26.sp184">
               <speaker>PODPREDSEDNIK MIROSLAV MOZETIČ:</speaker>
               <p> Hvala. Lahko preidemo h glasovanju o amandmajih, in sicer amandma k 5. členu. V
                  prvem stavku se črta in doda naslednje besedilo: <q>"in z regionalnimi skladi za
                  razvoj"</q>. Predlagatelj je začasno delovno telo. Vlada podpira. Ugotovimo
                  sklepčnost. <stage>(72 poslancev.)</stage></p>
               <p>Kdo je za predlagani amandma? <stage>(70 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je ta amandma sprejet.</p>
               <p>Amandma k 9. členu. Prvi odstavek se spremeni tako, da se glasi: Sklad ima
                  nadzorni odbor, ki šteje 9 članov in jih imenuje Državni zbor Republike Slovenije.
                  Predlagatelj Metka Karner Lukač. Začasno delovno telo ne podpira, Vlada ne
                  podpira. Ugotovimo sklepčnost. <stage>(72 poslancev.)</stage></p>
               <p>Kdo je za predlagani amandma ? <stage>(43 poslancev.)</stage> Je kdo proti?
                     <stage>(15 poslancev.)</stage></p>
               <p>Ugotavljam, da je ta amandma sprejet.</p>
               <p>Še en amandma k istemu členu. Doda se nov odstavek, ki se glasi: "Nadzorni odbor
                  lahko angažira pri svojem delu tudi strokovne institucije in neodvisne
                  strokovnjake. Predlagatelj je Metka Karner Lukač. Začasno delovno telo podpira,
                  Vlada podpira. Ugotovimo sklepčnost. <stage>(75 poslancev.)</stage></p>
               <p>Kdo je za predlagani amandma? <stage>(78 poslancev.)</stage> Je kdo proti?
                     <stage>(1 poslanec.)</stage></p>
               <p>Ugotavljam, da je ta amandma sprejet.</p>
               <p>Amandma k 12. členu. Besedilo iz privatizacije se nadomesti z besedilom:
                  <q>"pridobljeni iz postopkov lastninskega preoblikovanja podjetij"</q>. Amandma predlaga
                  začasno delovno telo. Vlada amandma podpira. Ugotovimo sklepčnost. <stage>(79
                     poslancev.)</stage></p>
               <p>Kdo je za predlagani amandma? <stage>(69 poslancev.)</stage> Je kdo proti?
                     <stage>(1 poslanec.)</stage></p>
               <p>Ugotavljam, da je ta amandma sprejet.</p>
               <p>V šestem odstavku 12. člena se nadomesti beseda <q>"najmanj"</q> z besedo <q>"največ"</q>.
                  Predlagatelj Metka Karner Lukač. Začasno delovno telo podpira amandma. Mnenja
                  Vlade ni. Sklepčnost prosim. Še enkrat, prosim. <stage>(76 poslancev.)</stage></p>
               <p>Kdor je za, naj glasuje! <stage>(59 poslancev.)</stage> Kdo je proti? <stage>(10
                     poslancev.)</stage></p>
               <p>Ugotavljam, da je tudi ta amandma sprejet.</p>
               <p>Z amandmaji smo zaključili. Sprejeti moramo še zakon o skladu Republike Slovenije
                  za razvoj v celoti skupaj s sprejetimi amandmaji. Ugotovimo sklepčnost. <stage>(73
                     prisotnih.)</stage></p>
               <p>Kdo je za sprejem zakona? <stage>(77 poslancev.)</stage> Kdo je proti?
                     <stage>(Nihče.)</stage></p>
               <p>Ugotavljam, da je predlog zakona o skladu Republike Slovenije za razvoj
                  sprejet.</p>
               <p>Prehajamo na nadaljevanje <title>15. TOČKE DNEVNEGA REDA</title>, to je
                     <title>PREDLOG ZAKONA O SLOVENSKEM ODŠKODNINSKEM SKLADU</title>.</p>
               <p> Tudi tu so bili vloženi amandmaji in prosim predstavnika začasnega telesa.</p>
            </sp>
            <sp xml:id="SDZ1-Redna-03-1993-01-26.sp185">
               <speaker>IZIDOR REJC:</speaker>
               <p> Spoštovani podpredsednik,  kolegice in kolegi. Začasno delovno telo je
                  obravnavalo amandmaje, ki jih sicer ni bilo veliko. Vendar so se v glavnem
                  nanašali na vso odgovornost temu odškodninskemu skladu. To se pravi, da bi bil
                  soodgovoren tudi Sklad za razvoj in celo Republika Slovenija. V delovnem telesu
                  smo menili, da bi to pomenilo tudi malo neodgovornosti občinskega sklada in
                  seveda, da bi ne delal tako kot bi moral in da bi prenašal svoje obveznosti na
                  druge. Zato  teh amandmajev nismo podprli, pač pa smo podprli oz. dodali nov
                  amandma, ki se nanaša na predlog gospoda Zagožna za področje sklada kmetijskih
                  zemljišč in gozdov, ki je seveda tudi udeležen pri financiranju tega
                  odškodninskega sklada. Tu smo tudi napisali, da se ta stvar preneha, ko so
                  poplačani vsi odškodovanci iz nacionaliziranih zemljišč in gozdov. To tudi
                  predlagamo, da zbor sprejme.</p>
            </sp>
            <sp xml:id="SDZ1-Redna-03-1993-01-26.sp186">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Želi kdo od vlagateljev amandmajev besedo? Lahko preidemo h
                  glasovanju.</p>
               <p>Amandma k 7. členu: na koncu prvega odstavka se doda besedilo: subsidiarno pa
                  sklad Republike Slovenije za razvoj. Predlagatelj dr. Franc Zagožen; začasno
                  delovno telo ne podpira; Vlada ne podpira. Prosim, gospod Zagožen.</p>
            </sp>
            <sp xml:id="SDZ1-Redna-03-1993-01-26.sp187">
               <speaker>DR. FRANC ZAGOŽEN:</speaker>
               <p> Spoštovani! Glasoval bom za amandma. Že ob razpravi o tem zakonu sem obrazložil,
                  da samo s takim jamstvom, da se poleg odškodninskega sklada jamči tudi Sklad
                  Republike Slovenije za razvoj lahko zakon o denacionalizaciji doseže svoj namen,
                  to je, da bodo upravičenci po zakonu o denacionalizaciji dejansko dobili
                  odškodnino v taki vrednosti, kot jim jo zakon priznava. Ne strinjam se s tem, da
                  bi to vplivalo na poslovanje odškodninskega sklada, ki bo prav tako pod nadzorom
                  tega parlamenta in je delniška družba, zainteresirana, da posluje z dobičkom, če
                  ji bo to uspelo.</p>
               <p>Ker gre za ocene, ker nimamo podatkov, koliko bo teh zahtevkov, kakšne bodo
                  obveznosti sklada; njegovo premoženje prav tako ni v naprej znano, samo odstotek
                  je določen - 10% od družbene lastnine, ki se bo lastninilo po zakonu o lastninskem
                  preoblikovanju podjetij in še nekaj malega drugih virov, je jamstvo samega
                  odškodninskega sklada z njegovim premoženjem premalo. Hvala.</p>
            </sp>
            <sp xml:id="SDZ1-Redna-03-1993-01-26.sp188">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Preidemo na glasovanje o tem amandmaju. Ugotovimo sklepčnost.
                     <stage>(76 prisotnih.)</stage></p>
               <p>Kdo je za predlagani amandma?</p>
               <p>Kdor je za, naj glasuje! <stage>(23 poslancev.)</stage> Je kdo proti? <stage>(40
                     poslancev.)</stage></p>
               <p>Ugotavljam, da prvi amandma k 7. členu ni sprejet.</p>
               <p>Drugi amandma k 7. členu, ki glasi: na koncu prvega odstavka se doda subsidiarno v
                  Republika Slovenija. Predlagatelj Ciril Pucko; začasno delovno telo ne podpira
                  amandmaja; Vlada ne podpira predlaganega amandmaja. Ciril Pucko.</p>
            </sp>
            <sp xml:id="SDZ1-Redna-03-1993-01-26.sp189">
               <speaker>CIRIL PUCKO:</speaker>
               <p> Glasoval bom za amandma iz preprostega razloga. Kot najvišje zakonodajno telo smo
                  vsaj toliko resni verjetno, da bomo, če nek zakon sprejmemo, tudi zagotavljali
                  ustrezne pravice, ki iz njega izvirajo. Hvala lepa.</p>
            </sp>
            <sp xml:id="SDZ1-Redna-03-1993-01-26.sp190">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prehajamo na glasovanje k temu amandmaju. Ugotovimo sklepčnost.
                     <stage>(76 prisotnih.)</stage></p>
               <p>Kdo je za predlagani amandma?</p>
               <p>Kdor je za, naj glasuje! <stage>(33 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da amandma ni sprejet.</p>
               <p>Amandma k 11. členu. V drugi alinei se za besedami <q>"kmetijskih zemljišč"</q> doda
                  besedi <q>"in gozdov"</q>. Predlagatelj dr. Franc Zagožen; začasno delovno telo ne
                  podpira; Vlada ne podpira. Gospod Zagožen amandma umika.</p>
               <p>Potem je še amandma k istemu členu, ki ga predlaga začasno delovno telo in glasi:
                  doda se drugi odstavek - k 11. členu - ki se glasi: obveznost sklada kmetijskih
                  zemljišč in gozdov Republike Slovenije iz prejšnjih dveh alinej prejšnjega
                  odstavka preneha, ko so pokrite vse obveznosti do upravičencev iz naslova
                  nacionaliziranih kmetijskih zemljišč in gozdov. Predlagatelji ne nasprotujejo
                  amandmaju in Vlada ne nasprotuje amandmaju. Ugotovimo sklepčnost. <stage>(76
                     prisotnih.)</stage></p>
               <p>Kdo je za amandma?</p>
               <p>Kdor je za, naj glasuje! <stage>(70 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Z amandmaji smo zaključili.</p>
               <p>Sprejeti moramo še predlog zakona o slovenskem odškodninskem skladu v celoti,
                  skupaj s sprejetimi amandmaji. Ugotovimo sklepčnost. <stage>(73
                     prisotnih.)</stage></p>
               <p>Kdo je za sprejem zakona?</p>
               <p>Kdor je za, naj glasuje! <stage>(75 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je predlog zakona o slovenskem odškodninskem skladu sprejet.</p>
               <p>Predlog zakona o skladu kmetijskih zemljišč in gozdov - kot 16. točka ne bomo
                  nadaljevali, ker ni poročila začasnega delovnega telesa.</p>
               <p>Prehajamo na <title>17. TOČKO</title>, to je <title>PREDLOG ZAKONA O SPREMEMBAH
                     ZAKONA O ZADRUGAH</title>.</p>
               <p>Tudi na predlog tega zakona so bili vloženi amandmaji in prosim predsednika
                  začasnega delovnega telesa.</p>
            </sp>
            <sp xml:id="SDZ1-Redna-03-1993-01-26.sp191">
               <speaker>IZIDOR REJC:</speaker>
               <p> Spoštovani predsednik, kolegice in kolegi. Samo za prejšnjo točko bi povedal, gre
                  seveda za Sklad kmetijskih zemljišč in gozdov, da je delovno telo svoje delo
                  opravilo, vendar okrog 16. ure in da je bilo veliko dela in seveda se je potem
                  redakcija malo zavlekla.</p>
               <p>Zakon o zadrugah oziroma amandmaje, ki so prišli, je začasno delovno telo
                  obravnavalo in seveda dalo svoja stališča.</p>
               <p>Na amandma gospoda Potočnika, ki se nanaša na 3. člen,  smo menili, da bi glede na
                  sprejemanje z lastninskim zakonom oziroma zakonom o lastninskem preoblikovanju, to
                  pomenilo priviligiran položaj teh, ki so v zadrugi oziroma, ki bi pač bili
                  udeleženi pri lastninjenju preostalega družbenega kapitala. Glede amandmaja, ki
                  govori o tem, ko je pač zadruga v stečaju, smo malo preoblikovali ta tekst in
                  menimo, ker je stečaj postopek, ki teče in seveda ko se stečaj konča, menimo in
                  smo to tudi napisali, da se potem 55%, to podpiramo, prenese v sklad te stečajne
                  mase, 45% pa seveda na te upravičence.</p>
               <p>Tudi smo nekako podprli amandma oziroma predlog gospoda Omana glede podaljšanega
                  roka od enega leta na eno leto in pol. Vendar pa nismo mogli upoštevati prvega
                  amandmaja za 8. člen, ki se pa seveda nanaša na lastninski zakon in nima s tem
                  nobene zveze in ga nismo mogli upoštevati. Hvala.</p>
            </sp>
            <sp xml:id="SDZ1-Redna-03-1993-01-26.sp192">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Preidemo na glasovanje o amandmajih.</p>
               <p>Amandma k 3. členu. Predlog zakona naj se dopolni z novim tretjim odstavkom, ki se
                  glasi: "Sedanji in bivši člani, kooperanti in zaposleni delavci v zadružnih
                  upravičencih - nekaj bo narobe - lahko pri odkupu preostalega dela družbenega
                  kapitala vplačajo delnice za zamenjavo lastninskih certifikatov, ki so jih
                  pridobili po 31. členu zakona o lastninskem preoblikovanju podjetij. Pri
                  zadružnih, moram reči.</p>
               <p>Predlagatelj Franc Potočnik, pa prosim predlagatelja, če pojasni tukaj, mislim, da
                  ta dikcija ni jasna, <q>"in zaposleni delavci v zadružnih upravičencih"</q>. Prosim.
                  Mnenje začasnega delovnega telesa, tega amandmaja ne podpira.</p>
               <p>Ugotovimo sklepčnost. <stage>(76 prisotnih.)</stage></p>
               <p>Kdor je za, naj glasuje! <stage>(17 poslancev.)</stage> Je kdo proti? <stage>(51
                     poslancev.)</stage></p>
               <p>Ugotavljam, da ta amandma ni sprejet.</p>
               <p>K istemu členu drugi amandma. Za že predlaganim novim tretjim odstavkom, se doda
                  še en četrti odstavek, ki se glasi: <q>"Pri prodaji preostalega dela družbenega
                  kapitala, ki se opravi kot prodaja delnic podjetja, imajo ob enakih pogojih
                  zadružni upravičenci predkupno pravico"</q>.</p>
               <p>Predlagatelj Franc Potočnik. Začasno delovno telo predlaganega amandmaja ne
                  podpira.</p>
               <p>Ugotovimo sklepčnost. <stage>(78 prisotnih.)</stage></p>
               <p>Kdor je za, naj glasuje! <stage>(23 poslancev.)</stage> Je kdo proti? <stage>(48
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Naslednji amandma je tudi predlagal Franc Potočnik,  začasno delovno telo je
                  dikcijo nekoliko spremenilo, pa sprašujem, umika.</p>
               <p>Začasno delovno telo pa predlaga naslednji tekst. Za 3. členom se vstavi nov 3.a
                  člen, ki se glasi: <q>"V primeru likvidacije ali stečaja podjetja iz 57. člena zakona
                  pred njegovim lastninskim preoblikovanjem se po končanem stečajnem oz.
                  likvidacijskem postopku preostanek premoženja v razmerju 55 odstotkov vrednosti
                  prenese na sklad, v razmerju 45 odstotkov pa razdeli na zadružne upravičence v
                  skladu s tem zakonom."</q></p>
               <p>Ugotovimo sklepčnost! - 77 navzočih.</p>
               <p>Kdor je za, naj glasuje! <stage>(73 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je ta amandma sprejet.</p>
               <p>Glede amandmaja k 7. členu, ki ga je predlagal Ivan Oman, sprašujem podobno.</p>
            </sp>
            <sp xml:id="SDZ1-Redna-03-1993-01-26.sp193">
               <speaker>IVAN OMAN:</speaker>
               <p><stage>(iz klopi)</stage> Se strinjam z novo dikcijo.</p>
            </sp>
            <sp xml:id="SDZ1-Redna-03-1993-01-26.sp194">
               <speaker>PODPREDSEDNIK MIROSLAV MOZETIČ:</speaker>
               <p> Ivan Oman umika amandma. Dikcija, ki jo predlaga začasno delovno telo, pa je: 7.
                  člen se dopolni z novim odstavkom, ki se glasi: <q>"V tretjem odstavku 78. člena se
                  besedilo 'v enem letu' nadomesti z besedilom 'v enem letu in 6 mesecih'"</q>.</p>
               <p>Ugotovimo sklepčnost! - 75 navzočih.</p>
               <p>Kdor je za, naj glasuje! <stage>(77 poslancev.)</stage> Je kdo proti?
                     <stage>(Nihče.)</stage>  </p>
               <p>Ugotavljam, da je ta amandma k 7. členu sprejet.</p>
               <p>Glede 8. člena je bilo že povedano, da se amandma ne nanaša na zakon, ki ga
                  sprejemamo.</p>
               <p>S tem smo amandmaje končali.</p>
               <p>Sprejeti moramo še predlog zakona o spremembah zakona o zadrugah v celoti, skupaj
                  s sprejetimi amandmaji.</p>
               <p>Ugotovimo sklepčnost! - 72 navzočih.</p>
               <p>Kdor je za, naj glasuje! <stage>(75 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog zakona o spremembah zakona o zadrugah sprejet.</p>
               <p>Prehajamo na nadaljevanje <title>18. TOČKE DNEVNEGA REDA</title>, to je
                     <title>PREDLOG ZAKONA O RDEČEM KRIŽU REPUBLIKE SLOVENIJE</title>.</p>
               <p> Tudi na ta predlog so bili vloženi amandmaji. Sprašujem predstavnika začasnega
                  delovnega telesa, če želi besedo?</p>
            </sp>
            <sp xml:id="SDZ1-Redna-03-1993-01-26.sp195">
               <speaker>IZIDOR REJC:</speaker>
               <p> Spoštovani predsednik, kolegice in kolegi! Amandma je bil zelo enostaven in
                  kratek. Nanašal se je na ime. Ko je to začasno delovno telo glasovalo, je bilo 3 :
                  3, tako da naj vas to preveč ne moti. V glavnem je bil dan predlog, da naj bi bil
                  to Slovenski Rdeči križ. To je bila vsebina amandmaja.</p>
               <p>Mi smo nato v redakciji še ugotovili, da sta bili še dve napaki: da je zadnji
                  odstavek 23. člena zadnji odstavek 24. člena in obratno - zadnji odstavek 24.
                  člena je zadnji odstavek 23. člena. In da se v 36. členu doda, da se mora
                  izvršilne predpise sprejeti v treh mesecih.</p>
               <p>Prosim, da se zakon sprejme.</p>
            </sp>
            <sp xml:id="SDZ1-Redna-03-1993-01-26.sp196">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Ali želi besedo vlagatelj. - Gospod Podobnik.</p>
            </sp>
            <sp xml:id="SDZ1-Redna-03-1993-01-26.sp197">
               <speaker>JANEZ PODOBNIK:</speaker>
               <p> Spoštovani! Menda je bil tudi na usklajevanju prisoten predstavnik Rdečega križa
                  za spremembo tega imena. Sam bom glasoval za amandma, ker menim, da je izraz
                  <q>"Slovenski Rdeči križ"</q> v jezikovnem pogledu lepši in pravilnejši. Ne le, da se
                  naslov <q>"Slovenski Rdeči križ"</q> bolj sklada z duhom živega in naravnega slovenskega
                  jezika, osebno sem prepričan, da ime <q>"Slovenski Rdeči križ"</q> na nek osebnostno
                  toplejši način, pa tudi odgovorneje in pristneje razodeva pripravljenost
                  državljanov Slovenije in vseh njenih prebivalcev, da s svojim prispevkom
                  sodelujejo v tej svetovni človekoljubni organizaciji. In ni slučajno, da imamo
                  podobna poimenovanja tudi na drugih pomembnih področjih - npr. v kulturi, znanosti
                  in športu. Npr. Slovenska akademija znanosti in umetnosti, Slovenska matica,
                  Slovensko zdravniško društvo, Slovenski olimpijski komite in podobno. - Glasoval
                  bom za ta amandma. Hvala.</p>
            </sp>
            <sp xml:id="SDZ1-Redna-03-1993-01-26.sp198">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Besedo ima gospod Rupel. Prosim, gospod Rupel.</p>
            </sp>
            <sp xml:id="SDZ1-Redna-03-1993-01-26.sp199">
               <speaker>DR. DIMITRIJ RUPEL:</speaker>
               <p> Meni se predlog spremembe iz Rdeči križ Slovenije v Slovenski rdeči križ ne zdi
                  smiseln oziroma je  tudi jezikovno nepravilen, kajti Rdeči križ je neka ustanova,
                  ki jo ima slovenska država, če prav razumem oziroma Republika Slovenija in s tem,
                  ko bi rekli, da je Slovenski rdeči križ, bi sicer rekli nekaj podobnega kot rečemo
                  Slovensko pisateljsko društvo ali Slovenska akademija znanosti in umetnosti.
                  Vendar so te inštitucije drugačnega pomena in imajo drugačen karakter kot Rdeči
                  križ Slovenije. Rdeči križ Slovenije je organizacija slovenske države, je državna
                  inštitucija oziroma je inštitucija, ki je povezana z državo in ne z narodnostjo.
                  Tu je seveda velika razlika in bi prosil, da tisti, ki glasujejo, to upoštevajo.
                  Jaz bom glasoval proti temu, da se spremeni Rdeči križ Slovenije v Slovenski rdeči
                  križ. Hvala lepa.</p>
            </sp>
            <sp xml:id="SDZ1-Redna-03-1993-01-26.sp200">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prosim gospod Kreft.</p>
            </sp>
            <sp xml:id="SDZ1-Redna-03-1993-01-26.sp201">
               <speaker>DR. LEV KREFT:</speaker>
               <p> Hvala lepa gospod predsedujoči. Spoštovane kolegice poslanke, spoštovani kolegi
                  poslanci. Dovolite mi, da obrazložim svoj glas. S tem zakonom priznavamo obstoj
                  Rdečega križa Slovenije in mu nalagamo nekatere naloge oziroma priznavamo nekatere
                  pristojnosti, ki mu gredo na osnovi mednarodnega prava. Pri tem je v samem
                  izhodišču mednarodnega prava prav neodvisnost, ki je tudi edina možna podlaga za
                  dodelitev teh nalog in pristojnosti. Kot ugotavlja že sam 1. člen na začetku,
                  Rdeči križ Slovenije je neodvisna, humanitarna organizacija nacionalnega pomena in
                  tako dalje.</p>
               <p>Ime si torej v skladu z mednarodnimi akti, navedenimi v 1. členu in z lastnim
                  statutom organizacija daje sama in ji ga ne more določati oziroma spreminjati
                  zakon. Z zakonom potemtakem ni mogoče preimenovati neodvisne organizacije, ki se
                  ustanovi, organizira in deluje, kot pravi 2. člen, po predpisih o društvih. Prav
                  tako pa z zakonom ni mogoče, če gremo z druge strani, nalagati nalog in
                  dodeljevati pristojnosti na neobstoječe subjekte. Subjekt, katerega ime se
                  predlaga, ne obstoji, subjekta z imenom Slovenski rdeči križ v trenutku
                  sprejemanja tega zakona ni, ampak obstaja pa subjekt z imenom Rdeči križ
                  Slovenije.</p>
               <p>Zato bom glasoval proti temu amandmaju, čeprav podpiram pobudo, da si Rdeči križ
                  Slovenije v skladu s svojim statutom spremeni ime v Slovenski rdeči križ. Hvala
                  lepa.</p>
            </sp>
            <sp xml:id="SDZ1-Redna-03-1993-01-26.sp202">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prosim gospod Tancig.                            </p>
            </sp>
            <sp xml:id="SDZ1-Redna-03-1993-01-26.sp203">
               <speaker>DR. PETER TANCIG:</speaker>
               <p> Veseli me spoštovane gospe in gospodje, da smo ob tako pozni uri še zagreti,
                  zlasti za tako narodne stvari kot je naziv, ki ima besedo slovenski. Jaz bom zelo
                  na kratko argumentiral proti temu predlogu oziroma bodo argumenti verjetno
                  lingvistično in še kako drugače smiselni, da obstoji Rdeči križ Slovenije, ker tu
                  je treba ločiti izrazito med dvema fenomenoma, če hočete. Nekaj, kar je inherentno
                  ali pa samo slovenskega, tisto mora biti slovensko, recimo Slovenska ljudska
                  stranka. Če se pogovarjamo recimo o firmi kot je o nečem, česar je veliko po svetu
                  in je v Sloveniji samo ena od enot; recimo sprejeta je bila firma z imenom IBM
                  Slovenija. Ni mogoče govoriti o slovenski IBM firmi ali pa IBM Slovenije. Zelo
                  podobno, ker je pač področje, s katerega prihajam, ko govorimo o znanosti, ne
                  govorimo o slovenski znanosti, ker to bi bila tista zatohla domačijska, samo nam
                  lastna. Govorimo lahko edino o znanosti v Sloveniji. Hvala lepa.</p>
            </sp>
            <sp xml:id="SDZ1-Redna-03-1993-01-26.sp204">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Gospod Partljič prosim.</p>
            </sp>
            <sp xml:id="SDZ1-Redna-03-1993-01-26.sp205">
               <speaker>ANTON PARTLJIČ:</speaker>
               <p> Pravzaprav je vse povedano in že danes sem nekje slišal, da gre za tisto <q>"al prav
                  se piše kaša ali kaša"</q>. Potrdil me je gospod Kreft, ki popolnoma pravilno vztraja,
                  da se reč mora imenovati Rdeči križ Slovenije, da pa je on sam za to, da se
                  imenuje Slovenski rdeči križ. Prepričan sem, da bomo tudi vsi res govorili
                  Slovenski rdeči križ je to storil, kadar se bomo o stvari pogovarjali. Dimitrij in
                  ostali so že povedali, da dokler se kaj drugega ne zgodi, se stvar ne more drugače
                  imenovati. Imamo tudi Vlado Republike Slovenije, vsi bomo govorili o slovenski
                  Vladi in mislim, da dajemo preveliko težo neki stvari. Torej, glasoval bom
                  proti.</p>
            </sp>
            <sp xml:id="SDZ1-Redna-03-1993-01-26.sp206">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prehajamo na glasovanje o amandmajih.</p>
               <p>K 1. členu: ta člen se spremeni tako, da se namesto besede Rdeči križ Slovenije,
                  uporabi besede Slovenski rdeči križ.</p>
               <p>V skladu s tem se spremeni tudi naslov predloga zakona o Rdečem križu Slovenije v
                  predlog zakona o Slovenskem rdečem križu in se v nadaljevanju predloga zakona
                  smiselno spremeni.</p>
               <p>Predlagatelj je Janez Podobnik. Začasno delovno telo ne podpira, Vlada ne
                  nasprotuje.</p>
               <p>Ugotovimo sklepčnost. <stage>(64 prisotnih.)</stage></p>
               <p>Kdo je za, naj glasuje? <stage>(23 poslancev.)</stage> Je kdo proti? <stage>(47
                     poslancev.)</stage></p>
               <p>Ugotavljam, da amandma ni sprejet.</p>
               <p>Amandma k 23. in 24. členu, ki je redakcijske narave. Zadnji odstavek 23. člena
                  postane zadnji odstavek 24. člena. Zadnji 24. člena pa postane zadnji odstavek 23.
                  člena.</p>
               <p>Predlagatelj je začasno delovno telo. Predlagatelji podpirajo, Vlada podpira. Je
                  redakcijske narave.</p>
               <p>Ugotovimo sklepčnost. <stage>(74 prisotnih.)</stage></p>
               <p>Kdor je za, naj glasuje! <stage>(72 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 23. in 24. členu sprejet.</p>
               <p>Amandma k 36. členu: drugi odstavek se spremeni tako, da glasi: Izvršilne predpise
                  po prejšnjem odstavku tega člena je treba sprejeti v treh mesecih po uveljavitvi
                  tega zakona. Predlagatelj je začasno delovno telo. Predlagatelji zakon podpirajo,
                  Vlada podpira.</p>
               <p>Ugotovimo sklepčnost. <stage>(74 prisotnih.)</stage></p>
               <p>Kdor je za, naj glasuje! <stage>(70 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je amandma k 36. členu sprejet.</p>
               <p>Z amandmaji smo zaključili. Sprejeti moramo še predlog zakona o Rdečem križu
                  Republike Slovenije v celoti s sprejetimi amandmaji.</p>
               <p>Ugotovimo sklepčnost. <stage>(74 prisotnih.)</stage></p>
               <p>Kdor je za, naj glasuje! <stage>(66 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je predlog zakona o Rdečem križu Slovenije sprejet.</p>
               <p>Prehajamo na nadaljevanje <title>19. TOČKE DNEVNEGA REDA - PREDLOG ZAKONA O PLAČAH
                     SODNIKOV USTAVNEGA SODIŠČA</title>.</p>
               <p>Tudi na ta predlog zakona je bilo nekaj amandmajev. Prosim poročevalca delovnega
                  telesa, če želi besedo.</p>
            </sp>
            <sp xml:id="SDZ1-Redna-03-1993-01-26.sp207">
               <speaker>TONE ANDERLIČ:</speaker>
               <p> Spoštovani! Komisija podpira amandmaje k 1. in 2. členu zakona o plačah sodnikov
                  ustavnega sodišča, prav tako predlaga, da se pri pripravi besedilo zakona o plačah
                  sodnikov ustavnega sodišča za objavo v 1. členu redakcijsko popravi tako, da se
                  besedilo <q>"določbe zakona o poslancih"</q> nadomesti z besedilom <q>"določbe zakona, ki
                  urejajo plače poslancev"</q>.</p>
               <p>To je samo redakcijska zadeva.</p>
            </sp>
            <sp xml:id="SDZ1-Redna-03-1993-01-26.sp208">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Amandma k 1. členu; v besedilu 1. člena predloga zakona o plačah
                  sodnikov ustavnega sodišča se črta besedilo <q>"in sekretarja ustavnega sodišča"</q>.
                  Najprej bomo glasovali o tem amandmaju, da se v tem 1. členu črta <q>"in sekretarja
                  ustavnega sodišča"</q>. Ugotovimo sklepčnost. <stage>(69 prisotnih.)</stage></p>
               <p>Kdor je za, naj glasuje! <stage>(62 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 1. členu sprejet.</p>
               <p>Potem je še redakcijski - pri pripravi besedila zakona o plačah sodnikov ustavnega
                  sodišča za objavo se 1. člen redakcijsko popravi tako, da se besedilo <q>"določbe
                  zakona o poslancih"</q> nadomesti z besedilom <q>"določbe zakona, ki ureja plače
                  poslancev"</q>. Ugotovimo sklepčnost. <stage>(68 prisotnih.)</stage></p>
               <p>Kdo je za ta redakcijski amandma?</p>
               <p>Kdor je za, naj glasuje! <stage>(60 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je tudi ta amandma sprejet.</p>
               <p>Amandma k 2. členu - črta se tretji odstavek 2. člena predloga zakona o plačah
                  sodnikov ustavnega sodišča, ki se glasi: sekretar ustavnega sodišča ima pravico do
                  plače v višini, ki se določi za sekretarja Državnega zbora. Ugotovimo
                  sklepčnost.</p>
               <p>Kdo je za predlagani amandma?</p>
               <p>Kdor je za, naj glasuje! <stage>(45 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je tudi ta amandma sprejet.</p>
               <p>S tem je z amandmaji zaključeno.</p>
               <p>Sprejeti moramo še predlog zakona o plačah sodnikov ustavnega sodišča v celoti s
                  sprejetimi amandmaji. Ugotovimo sklepčnost.</p>
               <p>Kdo je za sprejem predloga zakona?</p>
               <p>Kdor je za, naj glasuje! <stage>(61 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je predlog zakona o plačah sodnikov ustavnega sodišča sprejet.</p>
               <p>Zdaj je ura blizu 19. Jaz mislim, da smo danes dovolj delali. Še en zakon?</p>
               <p>Zakonov je še več, so še štirje, ki nam ostanejo za jutri, podpredsednik in
                  volitve in imenovanja. Gospod Anderlič.</p>
            </sp>
            <sp xml:id="SDZ1-Redna-03-1993-01-26.sp209">
               <speaker>TONE ANDERLIČ:</speaker>
               <p> Če ste toliko potrpežljivi, predlagam, da še zakon o plačah in nadomestilih
                  sodnikov uredimo, ker ni amandmajev, oziroma komisija ne podpira amandmajev in
                  lahko glasujemo še o zakonu in smo potem te pakete uredili. Istočasno uredimo za
                  ustavne sodnike in tudi za ostalo, če se strinjate. Komisija amandmajev ne podpira
                  in torej lahko glasujemo o tem na en tak način.</p>
            </sp>
            <sp xml:id="SDZ1-Redna-03-1993-01-26.sp210">
               <speaker>PODPREDSEDNIK MIROSLAV MOZETIČ:</speaker>
               <p>Torej, da ne bodo sodniki v neenakopravnem položaju, bomo še o tem zakonu
                  glasovali.</p>
               <p>Prehajamo na nadaljevanje 20. točke, to je <title>PREDLOG ZAKONA O SODNIŠKIH
                     PLAČAH IN DRUGIH PREJEMKIH</title>.</p>
               <p>Na ta zakon so bili vloženi tudi amandmaji. Predstavnika delovnega telesa prosim
                  oz. je že povedal stališče začasnega delovnega telesa. Želi kdo od vlagateljev?
                  Ne. Tako da lahko preidemo  k glasovanju o vloženih amandmajih.</p>
               <p>Amandma k 11. členu: Prvi odstavek 11. člena se dopolni tako, da se za besedami
                  <q>"dobijo sodniki sodišč združenega dela, ki so v delovnem razmerju v delovni
                  skupnosti sodišč združenega dela"</q> , vstavijo besede <q>"ter sodnikov za prekrške"</q> ter
                  se nato za vejico nadaljuje <q>"glede plač"</q>. Predlagatelji so: dr. Dimitrij Rupel,
                  Igor Bavčar, Danica Simšič, Igor Omerza, Tone Peršak, dr. France Bučar, dr. Franc
                  Zagožen. Komisija, začasno delovno telo tega ne podpira. Ja, dr. Zagožen,
                  prosim.</p>
            </sp>
            <sp xml:id="SDZ1-Redna-03-1993-01-26.sp211">
               <speaker>DR. FRANC ZAGOŽEN:</speaker>
               <p> Spoštovani! Jaz bom kljub drugačnemu mnenju komisije glasoval za vse te
                  amandmaje. Obrazložitev je, mislim, dovolj jasna. Prišel sem povedati, kako bom
                  glasoval zato, da bi vas spodbudil, da mi sledite.</p>
            </sp>
            <sp xml:id="SDZ1-Redna-03-1993-01-26.sp212">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dr. Bučar, prosim.</p>
            </sp>
            <sp xml:id="SDZ1-Redna-03-1993-01-26.sp213">
               <speaker>DR. FRANCE BUČAR:</speaker>
               <p> Glede tega bi želel povedati naslednje: Kar se tiče plač sodnikov za prekrške. Tu
                  nikomur ne gre za to, ali jih uvrščamo med sodnike in tako naprej. Moram povedati,
                  da s tem prejudiciramo zelo pomembno vprašanje. Gre namreč za izvajanje ustavnega
                  koncepta, kaj je državno in kaj je lokalno. Tukaj smo dopoldan slišali, prekrški
                  so itak zadeva občine. To ni res. To so državne zadeve. Zdaj ne plediram za to, da
                  morajo biti sodniki za prekrške enako tretirani, ampak to so državne zadeve. In če
                  zdaj naredimo ta precedens, potem je popolnoma jasno, da smo se oddaljili od tega,
                  kar ustava glede lokalne samouprave določa. Hvala lepa.</p>
            </sp>
            <sp xml:id="SDZ1-Redna-03-1993-01-26.sp214">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Prosim.</p>
            </sp>
            <sp xml:id="SDZ1-Redna-03-1993-01-26.sp215">
               <speaker>FRANC POTOČNIK:</speaker>
               <p> Jaz sem že prej obrazlagal, zakaj podpiram te amandmaje. Glasoval bom za,
                  argumenti so bili že navedeni. Pa naj še enega dodam. Sodniki za prekrške izrekajo
                   lahko sorazmerno visoke kazni, ki so sorazmerno precej višji od njihovih sedaj
                  mizerno nizkih plač. Tudi nad tem se zamislite.</p>
            </sp>
            <sp xml:id="SDZ1-Redna-03-1993-01-26.sp216">
               <speaker>PODPRESEDNIK MIROSLAV MOZETIČ:</speaker>
               <p> Hvala. Preden preidemo h glasovanju k 11. členu, ugotovimo sklepčnost. Prosim
                  predstavnika delovnega telesa.</p>
            </sp>
            <sp xml:id="SDZ1-Redna-03-1993-01-26.sp217">
               <speaker>TONE ANDERLIČ:</speaker>
               <p> Jaz se opravičujem. Res nisem mislil prej, da bo to povzročilo kakšne dodatne
                  razprave, zato ker smo dopoldan o vseh teh argumentih razpravljali. Tudi pred tem
                  zborom in zdaj se pojavljajo pravzaprav ista vprašanja, zaradi katerih smo tudi na
                  Komisiji za volitve in imenovanja te amandmaje zavrnili oz. jih nismo sprejeli.
                  Gre za to, da pač jaz seveda argumente gospoda Bučarja sprejemam, kot tudi njegov
                  zaključek, da on ne pledira za tem, da mora pod vsako ceno se izenačiti s statusom
                  ostalih sodnikov. Tako da argumenti, zakaj ne, so pač taki, da ta zakon ureja neko
                  prehodno obdobje, da bi s tem, če bi v ta sistem pritegnili tudi sodnike za
                  prekrške, ki sodijo v pristojnost občinskih skupščin, ki jih te imenujejo in ki za
                  njih tudi zagotavljajo sredstva. Med tem časom smo celo sprejeli eno zadevo, ki
                  govori o tem, da bomo v posameznih občinah uvedli prisilno upravo, zdaj jim pa
                  nalagamo dodatna bremena za plačilo nekih stroškov, ki v tem trenutku niti ne vemo
                  kakšna bodo. Gre za to, da bi se s tem tudi porušilo razmerje med ostalo občinsko
                  upravo in samoupravo, od župana do predsednika izvršnega sveta in tako naprej.
                   Treba je pa še reči to, da bodo v kratkem v proceduri zakoni, ki bodo na področju
                  pravosodja v celoti urejali te stvari in tako je predstavnik Vlade tudi zagotovil
                  na komisiji. Na ta način bodo tudi ti sodniki za prekrške dobili svoj status v
                  bližnji prihodnosti. Hvala.</p>
            </sp>
            <sp xml:id="SDZ1-Redna-03-1993-01-26.sp218">
               <speaker>PODPREDSEDNIK MIROSLAV MOZETIČ:</speaker>
               <p> Hvala. Torej preidemo h glasovanju o 11. členu. Prosim, da ugotovimo navzočnost.
                  Torej, preidemo h glasovanju o amandmaju k 11. členu. Prosim, da ugotovimo
                  sklepčnost. <stage>(68 prisotnih.)</stage></p>
               <p>Kdo je za predlagani amandma? <stage>(33 poslancev.)</stage> Kdo je proti?
                     <stage>(37 poslancev.)</stage></p>
               <p>Ugotavljam, da amandma ni sprejet.</p>
               <p>Amandma k 12. členu. Prvi odstavek 12. člena se dopolni tako, da se za besedami
                  <q>"Ter sodnike republiškega senata za prekrške"</q> doda vejica in besede <q>"občinski
                  sodniki za prekrške v Republiki Sloveniji"</q> ter nato nadaljuje predlagano besedilo.
                  Predlagatelji so isti kot k amandmaju k 11. členu. Gospod Thaler, prosim.</p>
            </sp>
            <sp xml:id="SDZ1-Redna-03-1993-01-26.sp219">
               <speaker>ZORAN THALER:</speaker>
               <p> O tej temi je bila razprava tudi na komisiji in je bilo ugotovljeno, da so
                  amandmaji vsebinsko povezani, in če ta prvi, kot je bilo na komisiji, ni bil
                  sprejet, da potem niti nismo glasovali o ostalih, ker s prvo odločitvijo se
                  prejudicira vse ostalo. Drugače bo to nekonsistenten zakon. Predlagam, da se to
                  ugotovi tudi na zboru. Hvala.</p>
            </sp>
            <sp xml:id="SDZ1-Redna-03-1993-01-26.sp220">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Dr. Zagožen, prosim.</p>
            </sp>
            <sp xml:id="SDZ1-Redna-03-1993-01-26.sp221">
               <speaker>DR. FRANC ZAGOŽEN:</speaker>
               <p> Predlagam, da kljub temu glasujemo - morda se kdo še premisli ta čas in potem
                  lahko zadnja odločitev prejudicira tudi spremembo prve. Hvala.</p>
               <p><stage>(Nekdo se oglasi iz dvorane - se ne razloči - kot da umika.)</stage></p>
            </sp>
            <sp xml:id="SDZ1-Redna-03-1993-01-26.sp222">
               <speaker>PODPREDSEDNIK MIROSLAV MOZETIČ:</speaker>
               <p> V imenu vseh predlagateljev? Vse nadaljnje amandmaje?</p>
            </sp>
            <sp xml:id="SDZ1-Redna-03-1993-01-26.sp223">
               <speaker>JOŽEF ŠKOLČ:</speaker>
               <p> Hvala lepa za besedo. Mislim, da je le treba opozoriti gospoda Zagožna, da sedaj
                  nimamo več treh zborov in da se ne more zgoditi to, da bi zaradi neusklajenih
                  amandmajev potem lahko prišlo do teh uskladitev. Zdi se mi, da v kolikor se pač
                  pri polni zavesti odločimo za eno stvar, da je treba nositi te logične posledice,
                  ki gredo iz nesprejema tega amandmaja. Zato bi prosil predsedujočega, da v takih
                  primerih tisto, kar je vezano na en amandma, ne daje več na glasovanje, drugače je
                  neresno računati, da si bo pa sedaj kdo premislil. Hvala lepa.</p>
            </sp>
            <sp xml:id="SDZ1-Redna-03-1993-01-26.sp224">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Sedaj sprašujem, ker so v bistvu vsebinsko dejansko isti, so pa
                  različni amandmaji. Tukaj je sedaj predlagan nek sklep, ki bi rešil to zadevo.
                  Komisija predlaga, da bi sprejeli sklep: <q>"Državni zbor nalaga Vladi Republike
                  Slovenije, da pripravi program celovitega reševanja sistema plač in drugih
                  prejemkov delavcev in funkcionarjev v vseh organih in dejavnostih, za katere se je
                  zagotavljalo sredstva iz proračuna in drugih sredstev javnega značaja. Vlada
                  Republike Slovenije naj za junijsko sejo Državnega zbora pripravi predloge
                  ustreznih zakonskih in drugih rešitev."</q></p>
               <p>Ali je zadovoljivo? Ali želi kdo razpravljati o tem? - Prosim, gospod Thaler.</p>
            </sp>
            <sp xml:id="SDZ1-Redna-03-1993-01-26.sp225">
               <speaker>ZORAN THALER:</speaker>
               <p>Tudi glede na razpravo na komisiji predlagam, da ugotovimo, da ta sklep ni povezan
                  s tem zakonom. In v tem smislu poročilo s komisije ni korektno. Mi smo tam posebej
                  rekli, da to razpravljamo pod <q>"razno"</q>. Namreč plače sodnikov in celotni javni
                  sektor - že tam smo ugotovili, da sodstvo pomeni tretjo vejo oblasti in je ena
                  stvar; javni sektor, plače, pa je druga stvar. Tako, da sedaj v tem konkretnem
                  primeru predlagam, da zaključimo glasovanje o tem zakonu - po moje je absolutno
                  tako, kot je bilo na komisiji, da če enkrat pade ta amandma, da nima smisla, da se
                  o njem šestkrat glasuje, ker se glasuje o istem amandmaju - in da glasujemo o tem
                  zakonu in da potem razpravljamo o sklepu. Kajti trdim, da ta sklep ni povezan s
                  tem zakonom. Hvala lepa.</p>
            </sp>
            <sp xml:id="SDZ1-Redna-03-1993-01-26.sp226">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. V celoti to drži, vendar bi delno reševal tudi to vprašanje, ker gre
                  za te občinske sodnike za prekrške. Tako da v tem delu je, ni pa v celoti. - Sedaj
                  v poslovniku, kakršen je, pač piše, da se glasuje o vsakem amandmaju. Ker v tem
                  trenutku ni drugačne rešitve, čeprav se vsi navezujejo in ker gospod Zagožen ne
                  umika, ostali predlagatelji oz. vsaj predlagatelj Dimitrij Rupel je umaknil, bomo
                  pač glasovali o vseh amandmajih, ki so vloženi, do konca.</p>
               <p>Amandma k 12. členu. Prvi odstavek 12. člena se dopolni tako, da se za besedami
                  <q>"ter sodnike republiškega senata za prekrške"</q> doda vejica in besede <q>"občinski
                  sodniki za prekrške v Republiki Sloveniji"</q> ter nato nadaljuje predlagano besedilo.
                  - Predlagatelji, z izjemo Dimitrija Rupla, so isti. KVIAZ komisija tega amandmaja
                  ni podprla.</p>
               <p>Ugotovimo sklepčnost! - 77 navzočih.</p>
               <p>Kdor je za, naj glasuje! <stage>(20 poslancev.)</stage> Je kdo proti? <stage>(47
                     poslancev.)</stage></p>
               <p>Ugotavljam, da amandma ni sprejet.</p>
               <p><stage>(Nekdo se oglasi iz dvorane - se ne sliši.)</stage></p>
               <p>Torej tudi dr. Zagožen umika. To je tudi za amandma k 13. členu, ki se tudi nanaša
                  na enako dopolnitev.</p>
               <p>S tem smo zaključili z glasovanjem o amandmajih in moramo sprejeti še predlog
                  zakona o sodniških plačah in drugih prejemkih.</p>
               <p>Ugotovimo sklepčnost! - 76 navzočih.</p>
               <p>Kdor je za sprejem predloga zakona, naj glasuje? <stage>(62 poslancev.)</stage> Je
                  kdo proti? <stage>(4 poslanci.)</stage></p>
               <p>Ugotavljam, da je predlog zakona o sodniških plačah in drugih prejemkih
                  sprejet.</p>
               <p>Ali želi sedaj kdo besedo v zvezi s sklepom, ki sem ga prej prečital v zvezi s
                  tem? - Prosim, gospod Thaler.</p>
            </sp>
            <sp xml:id="SDZ1-Redna-03-1993-01-26.sp227">
               <speaker>ZORAN THALER:</speaker>
               <p> Gospod predsedujoči, hvala lepa. Ne vem sicer, kakšna je procedura, če se nek
                  član komisije ne strinja s poročilom, ki pride na Državni zbor. Jaz sodim, da to
                  poročilo ni napisano v skladu z dogovorom na komisiji, kjer smo ugotovili, da je
                  to razprava pod <q>"razno"</q> in da ni povezana s tem zakonom. Sam osebno predlagam, da
                  o tem sklepu razpravljamo in glasujemo jutri in da na ta način tudi ločimo to
                  problematiko od problematike sodniških plač. - Hvala lepa.</p>
            </sp>
            <sp xml:id="SDZ1-Redna-03-1993-01-26.sp228">
               <speaker>PODPREDSEDNIK MIROSLAV MOZETIČ:</speaker>
               <p> Prosim, gospod Podobnik.</p>
            </sp>
            <sp xml:id="SDZ1-Redna-03-1993-01-26.sp229">
               <speaker>JANEZ PODOBNIK:</speaker>
               <p> Spoštovani, mislim, da je bilo poročilo komisije KVIAZ korektno in da je bil po
                  temeljiti razpravi podan nekako tak predlog - mi smo uporabili neko bolj težko
                  besedo, ko smo rekli, da zaradi neurejenega stanja na tem področju predlagamo, da
                  Vlada do junijskega zasedanja na Državnem zboru pripravi celovito rešitev tega
                  problema.</p>
               <p>Tako bi jaz predlagal, da tudi o tem sklepu danes glasujemo. Bil pa je gospod
                  Thaler proti temu sklepu. - Hvala.</p>
            </sp>
            <sp xml:id="SDZ1-Redna-03-1993-01-26.sp230">
               <speaker>PODPREDSEDNIK MIROSLAV MOZETIČ:</speaker>
               <p>Želi še kdo besedo? - Prosim, gospod Bavčar.</p>
            </sp>
            <sp xml:id="SDZ1-Redna-03-1993-01-26.sp231">
               <speaker>IGOR BAVČAR:</speaker>
               <p> Nesporno je, da je ta razprava plod diskusije o zakonu, ki smo ga pravkar
                  sprejeli. Točke <q>"razno"</q></p>
               <p>na komisiji ni bilo, če se ne motim, predsednik. Mislim, da tudi na današnji seji
                  oziroma na sklicu te seje, točke razno ni. To se pravi, da ne moremo sprejeti
                  nečesa pod točko, ki ne obstaja. Predlagam, da to sprejmemo.</p>
            </sp>
            <sp xml:id="SDZ1-Redna-03-1993-01-26.sp232">
               <speaker>PODPREDSEDNIK MIROSLAV MOZETIČ:</speaker>
               <p> Hvala lepa. Predlagam tako, ura je dejansko mimo, pod tem poročilom in sklepom je
                  sicer podpisan predsednik Komisije za volitve, imenovanja in administrativne
                  zadeve, vendar zaradi teh nejasnosti, ki so sedaj, predlagam, da o tem danes ne
                  sklepamo, pa se jutri uskladi mnenje in bomo potem jutri odločali. Prosim. Gospod
                  Anderlič.</p>
            </sp>
            <sp xml:id="SDZ1-Redna-03-1993-01-26.sp233">
               <speaker>TONE ANDERLIČ:</speaker>
               <p> Spoštovani. Jaz vendar mislim, da ni popolnoma nobene zadrege. Diskusija je bila
                  ob tej točki in jaz sem v svojem ustnem poročilu dopoldan rekel: "Komisija je
                  oblikovala tudi dodaten sklep, ki ga lahko obravnavamo pod to točko ali pod točko
                  razno in to lahko preverite po magnetogramu in predlagam, da to sprejmemo. Se pa
                  jasno nanaša na vse druge stvari, o katerih smo že na drugi seji Državnega zbora
                  sprejeli obvezo, da mora Vlada pripraviti tudi za ostali javni sektor itd. te
                  sistemske itd. rešitve, da ne bi ostalo kaj nedorečenega in nekaj v zraku, sploh
                  pa kakšen nesporazum med nami, ker sem prepričan, da ga ni. Hvala lepa.</p>
            </sp>
            <sp xml:id="SDZ1-Redna-03-1993-01-26.sp234">
               <speaker>PODPREDSEDNIK MIROSLAV MOZETIČ:</speaker>
               <p> No, bom dal predlog sklepa na glasovanje.</p>
               <p>Ugotovimo sklepčnost.<stage>(71 prisotnih.)</stage></p>
               <p>Kdor je za, naj glasuje! <stage>(66 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem današnje delo, prekinjam sejo. Začenjamo jutri ob 10.00 uri in
                  to z volitvami podpredsednika Državnega zbora.</p>
            </sp>
            <stage type="time">(SEJA JE BILA PREKINJENA DNE 26.1.1993 OB 19.10 MINUT IN</stage>
         </div>
      </body>
   </text>
</TEI>
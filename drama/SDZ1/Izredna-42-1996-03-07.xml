<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Izredna-42-1996-03-07">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">84FC772B8CFCC57CC1257832004838C0</idno>
               <idno type="URI">84FC772B8CFCC57CC1257832004838C0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-42-1996-03-07.DZ" n="42">
               <name>Izredna</name>
               <date when="1996-03-07"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-42-1996-03-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 7. MARCA 1996 OB 9.12 URI.)</stage>
            <sp xml:id="SDZ1-Izredna-42-1996-03-07.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovani kolegi poslanci, gospe in gospodje! Pričenjam nadaljevanje 42. izredne seje Državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje poslanke in poslanci: Ivan Sisinger, Drago Šiftar, Franc Zagožen, Mihaela Logar, Marjan Podobnik, Irena Oman, Jadranka Šturm-Kocjan, Jože Protner, Janez Jančar, Matjaž Peskar, Dragan Černetič, Janez Jug, Miroslav Mozetič do 10.30, Ciril Ribičič do 10. ure, Jurij Malovrh, Janez Podobnik, Franc Avberšek in Bojan Korošec ter Maria Pozsonec. Ostale prosim, da ugotovimo prisotnost v dvorani! Še vedno ugotavljamo prisotnost v dvorani! Še vedno ugotavljamo prisotnost! <stage>(39 poslank in poslancev)</stage>. Zbor še ni sklepčen, imamo pa že najavljena dva proceduralna predloga. Prosim, da znova ugotovimo prisotnost. <stage>(34 prisotnih.)</stage> Še enkrat ugotavljamo prisotnost! <stage>(41 prisotnih.)</stage> Ugotavljam, da zbor ni sklepčen. Sejo pričnemo z nadaljevanjem ob 9.30. Pozivam vodje in sekretarje, da zagotovijo prisotnost.</p>
            </sp>
            <stage type="time">(Seja je bila prekinjena ob 9.15 uri in se je nadaljevala ob 9.30 uri.)</stage>
            <sp xml:id="SDZ1-Izredna-42-1996-03-07.sp2">
               <speaker>PODPREDSEDNIK VLADIMIR TOPLER:</speaker>
               <p>Še vedno ugotavljamo prisotnost! <stage>(43 prisotnih.)</stage> Prosim, da znova ugotovimo prisotnost v dvorani! Prosim, da ugotovimo prisotnost! <stage>(47 poslank in poslancev.)</stage> Zbor je sklepčen. Na to sejo sem vabil tudi predstavnike Vlade Republike Slovenije in jih lepo pozdravljam. Za današnje nadaljevanje 42. izredne seje nam je preostalo glasovanje o uskladitvenem amandmaju <title>K PREDLOGU ZAKONA O SPREMEMBAH IN DOPOLNITVAH ZAKONA O PROMETNEM DAVKU</title>.</p>
               <p>Proceduralno najprej gospod Sašo Lap, potem pa Ivo Hvalica.</p>
            </sp>
            <sp xml:id="SDZ1-Izredna-42-1996-03-07.sp3">
               <speaker>SAŠO LAP:</speaker>
               <p>Hvala za besedo, gospod podpredsednik. Jaz bi prosil samo, da se mi razloži, ker me res zanima, kateri člen poslovnika govori o tem, da ima izredna seja v primeru kot je bilo včeraj zvečer, ko je bila prekinjena, prednost pred v skladu s poslovnikom sklicanimi sejami komisij in odborov? Torej za ob 9. uri je bil sklican KVIAZ, pravilno, za ob 10. uri preiskovalna komisija ISKRA, včeraj zvečer so se sicer dogajale nepredvidljive stvari, vendar še enkrat, kateri člen v poslovniku določa, da je tako, da je tak postopek oziroma procedura možna kot je sedaj, da sedim ob 9. uri tukaj, namesto na odborih.</p>
            </sp>
            <sp xml:id="SDZ1-Izredna-42-1996-03-07.sp4">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospod Sašo Lap. To je člen, ki govori o izredni seji. Prosim, gospod Ivo Hvalica.</p>
            </sp>
            <sp xml:id="SDZ1-Izredna-42-1996-03-07.sp5">
               <speaker>IVO HVALICA:</speaker>
               <p>Hvala lepa. Spoštovani! Imam dva proceduralna predloga. Prvič, na začetku seje je predsedujoči ugotovil, da se je opravičilo 20 poslancev, torej bi nas tu moralo biti 70, in smo šele po čakanju potem dosegli kvorum 47. Prosim, da se ugotovi, kdo so ti poslanci, to je prvič. In drugič, glede na škandal, ki se je včeraj zgodil s strani Vlade, ker jaz to ne imenujem drugače kot škandal, ko so tu jecljali in se med seboj pogovarjali in niso vedeli, kaj je konsistentno, kaj ni, predlagam ponovno, da pride pred ta Državni zbor minister, ki se očitno brani ob tem zakonu sem priti. Hvala lepa.</p>
            </sp>
            <sp xml:id="SDZ1-Izredna-42-1996-03-07.sp6">
               <speaker>PODPREDSEDNIK VLADIMIR TOPLER:</speaker>
               <p>Glede prvega vprašanja, gospod Ivo Hvalica, vedno ugotavljamo skladno s poslovnikom, kdo vse manjka na seji in pošljemo seveda izpiske na KVIAZ, kakšne so pa posledice, pa sami dobro poznate. Drugo vprašanje pa je, da smo že včeraj povedali in je bil odgovor na vaše vprašanje kdo je zastopnik Vlade na tej seji pri tej točki dnevnega reda. Mi smo bili včeraj pri glasovanju k amandmaju. ...<stage>(Pripombe iz klopi.)</stage>... Proceduralni predlog, prosim, da ga definirate tako, da bomo lahko o njem glasovali. V kolikor ne, bomo v skladu s poslovnikom vam vzeli besedo. Izvolite gospod Hvalica.</p>
            </sp>
            <sp xml:id="SDZ1-Izredna-42-1996-03-07.sp7">
               <speaker>IVO HVALICA:</speaker>
               <p>Hvala lepa. Bil sem zelo jasen. Prosim, da daste na glasovanje, da Državni zbor zahteva, da pride pred Državni zbor minister za finance, gospod Gaspari. Hvala.</p>
            </sp>
            <sp xml:id="SDZ1-Izredna-42-1996-03-07.sp8">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, jaz bom ponovno poudaril, da moramo v Državnem zboru spoštovati poslovnik. In skladno s poslovnikom je Vlada predlagala, z našim poslovnikom, z Poslovnikom Državnega zbora je Vlada predlagala svoje zastopnike, državno sekretarko, ki zastopa Vlado pri tem vprašanju. Ministra pa ni, ker je zadržan. V kolikor pa vztrajate, da Državni zbor o tem glasuje, bom pač dal to na glasovanje. Na glasovanje dajem predlog, ki ga je podal Ivo Hvalica, da pri tej točki prisostvuje tudi gospod minister. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(25 poslancev.)</stage></p>
               <p>Ugotavljam, da predlog ni sprejet.</p>
               <p>Proceduralni predlog ima gospod Kopše. Hvala lepa. Se odpoveduje. Na glasovanje dajem predlog uskladitvenega amandmaja k 6. členu. V 41. členu se v prvem odstavku v drugemu stavku črtata besedi "in žganja". Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da smo uskladitveni amandma sprejeli. Zakon je še vedno neusklajen, ker ni bil sprejet amandma k 4. členu, zato se bo takoj sestal Odbor za kreditno monetarno politiko in finance. V sobi 217 bo pripravil uskladitveni amandma, sejo pa nadaljujemo ob 10.00 uri.</p>
            </sp>
            <stage type="time">(Seja je bila prekinjena ob 9.37 uri in se je nadaljevala 10.08 uri.)</stage>
            <sp xml:id="SDZ1-Izredna-42-1996-03-07.sp9">
               <speaker>PODPREDSEDNIK VLADIMIR TOPLER:</speaker>
               <p>Pričenjam nadaljevanje seje in lepo prosim, da potrdite svojo prisotnost v dvorani! <stage>(50 poslank in poslancev.)</stage> Zbor je sklepčen.</p>
               <p>Dobili smo uskladitveni amandma, ki se razmnožuje in ga boste vsak čas prejeli na klop, do takrat pa prosim, če lahko gospod Kopač, poročevalec odbora, predstavi amandma.</p>
            </sp>
            <sp xml:id="SDZ1-Izredna-42-1996-03-07.sp10">
               <speaker>JANEZ KOPAČ:</speaker>
               <p>Hvala lepa za besedo. Odbor je predlagal uskladitveni amandma k 1. in 5. členu, ki je pač logična posledica neusklajenosti zakonskega besedila, sprejetega v tretji obravnavi in naj povem, da se seveda nismo spuščali v nobene vsebinsko drugačne rešitve, ker nam tega poslovnik ne omogoča, pač pa je neusklajenost narekovala samo dve mogoči rešitvi. Eno je včeraj predlagala Vlada, pa je bila zavrnjena, drugo pa pač predlaga odbor. Zato predlagam seveda, da ta uskladitveni amandma sprejmemo. Hvala.</p>
            </sp>
            <sp xml:id="SDZ1-Izredna-42-1996-03-07.sp11">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospodu Kopaču. Amandma se glasi tako: K 1. in 5. členu; V 1. in 5. točki 1. člena se doda nova tretja alinea, ki se glasi: "Sadnih sokov in sadnih napitkov iz tarifne številke 3 tarife davkov od prometa proizvodov." Tretja in četrta alinea 1. člena postaneta četrta in peta alinea. V 5. členu se za besedilom "iz tarifne številke" doda besedilo "sadnih sokov in sadnih napitkov iz tarifne številke 3". Bomo počakali, da boste prejeli amandmaje na klop. Saj jih boste prejeli, ker je bila včeraj tudi zahteva Slovenske ljudske stranke, da dobijo amandmaje na klop. Želi kdo obrazložitev glasu o uskladitvenem amandmaju, ki ste ga prejeli na klop? <stage>(Ne želi.)</stage> Zato dajem uskladitveni amandma na glasovanje. Ugotovimo sklepčnost!  Še vedno ugotavljamo prisotnost! <stage>(56 prisotnih.)</stage> Glas bo obrazložil najprej gospod Geržina in potem gospod Hvalica. Smo med glasovanjem, boste dobili proceduralno potem. Gospod Geržina, izvolite.</p>
            </sp>
            <sp xml:id="SDZ1-Izredna-42-1996-03-07.sp12">
               <speaker>MIROSLAV GERŽINA:</speaker>
               <p>Hvala lepa za besedo. Glasoval bom proti temu uskladitvenemu amandmaju, bom povedal zakaj. Volja Državnega zbora v včerajšnjem delu je bila, da se sadne sokove izloči iz novega načina plačevanja prometnega davka pri izvajalcih, kar je nenazadnje edinstvena inovacija na svetu za pobiranje prometnega davka. To je pa Državni zbor storil iz dveh razlogov. Ker je bil proti podražitvam sadnih sokov, ki bodo prav gotovo iz tega izšle, ne glede na to, kakšne pobožne želje imajo ministrstvo in predstavniki, ker se na noben način ne da pritisniti in ni inštrumenta, da bi pritisnili na prodajalce sadnih sokov, da bodo znižali marže. To je edino lahko moralna obveza, ampak to ne velja dosti, ker gre za denar. To je eno, se pravi proti podražitvam sadnih sokov in obenem tudi ogrožanju mlade generacije pa tudi sem proti temu, da se na tak način obračunavanja davkov prizadene proizvajalce, domače proizvajalce in ogroža eksistenca domačih proizvajalcev sadnih sokov. Jaz sem predlagal tudi za druge napitke, brezalkoholne, vendar v enem delu je šlo, v drugem pa ni šlo. Se pravi oškodovanje domačih podjetij je to, in v tem primeru, ko je bila volja parlamenta, da se izloči sadne sokove iz načina, mislim, da je prišlo zdaj do, sicer po enem lapsusu, zdaj zaradi enega lapsusa, ene proceduralne napake je prišlo do vsebinske spremembe in, to sem povedal tudi danes na odboru, bi morali vsebinsko popraviti, edini vsebinski popravek je to, da zagotovimo enake cene oziroma ne povečanje cen sadnih sokov, bi bilo to, da se vrne oziroma zniža prispevna stopnja prometnega davka. In ker te volje ni bilo oziroma ni, predlagalec zakona je rekel, da ni nobenih bistvenih sprememb, zato sem proti temu uskladitvenemu amandmaju, in smatram pravilno, da se vsebinsko uskladi ta zadeva, ne pa formalno. Hvala lepa.</p>
            </sp>
            <sp xml:id="SDZ1-Izredna-42-1996-03-07.sp13">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Hvalica obrazložitev glasu.</p>
            </sp>
            <sp xml:id="SDZ1-Izredna-42-1996-03-07.sp14">
               <speaker>IVO HVALICA:</speaker>
               <p>Hvala lepa. Glasoval bom proti, pri čemer moram povedati nekaj, da smo po tolikem čakanju mi dobili tu nekaj parcelno izrezanega, brez da bi dobili ponovitev kompletnega člena, ki se glasi in sem trdno prepričan, da vsi poslanci ne vedo natančno, o čem bodo glasovali. Ali je res mogoče, da po tolikem čakanju nismo dobili nekega čistopisa 1. in 5. člena, to je absurd brez primere, glasoval bom proti.</p>
            </sp>
            <sp xml:id="SDZ1-Izredna-42-1996-03-07.sp15">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Samo pojasnilo, ta poslovnik pač tega ne predvideva. Gospod Feri Horvat izvolite, obrazložitev glasu.</p>
            </sp>
            <sp xml:id="SDZ1-Izredna-42-1996-03-07.sp16">
               <speaker>FRANC (FERI) HORVAT:</speaker>
               <p>Hvala za besedo gospod podpredsednik. Spoštovane kolegice in kolegi, glasoval bom za uskladitveni amandma iz naslednjih razlogov. Ne bom ponavljal tega kar je že v sami obrazložitvi bilo rečeno, ampak dodatno še zaradi sledečega. Ni razloga, da se zaradi tega spremenjenega sistema prometnega davka res povečajo cene.</p>
               <p>Drugič, če bi se to res zgodilo, kot pravijo nekateri, to velja potem za vse pijače in ne samo za sokove. Izločanje sokov iz spleta drugih pijač bi pomenilo dejansko rušenje konsistentnosti zakona. Imamo situacijo, ko se brezalkoholne pijače, sokovi, mineralne vode prodajajo po istih distribucijskih kanalih, preko istih oseb, pravnih ali fizičnih. In sedaj bi se zgodilo to, da bi imeli pri pijačah različne sisteme obračuna prometnega davka, različni bi bili zavezanci za plačilo prometnega davka, celo taka absurdna situacija bi bila, da recimo en proizvajalec, ki proizvaja in sokove in brezalkoholne pijače, da bi imel dva sistema; za sokove v končni prodaji, za ostale brezalkoholne pijače, ki jih proizvaja, bi pa moral kot proizvajalec obračunavati, ali pa kot uvoznik. Še na to moram opozoriti, da imamo vrsto pijač, ki so na meji med sokovi in med brezalkoholnimi pijačami. Vse to bi odprlo dodatne možnosti za špekulacije, za izogibanje in otežilo kontrolo. Predlog zakona pa ima osnovni namen, da zmanjša število subjektov, ki so zavezanci za plačilo davka in da s tem zagotovi učinkovitejšo kontrolo, učinkovitejši nadzor; da še ne govorim o tem, da bi to, če bi sokovi bili izven, da bi to postavljalo v neenakopravni položaj posamezne vrste pijač in posamezne proizvajalce. Zato bom glasoval "za".</p>
            </sp>
            <sp xml:id="SDZ1-Izredna-42-1996-03-07.sp17">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti svoj glas? Gospod Kopač, izvolite.</p>
            </sp>
            <sp xml:id="SDZ1-Izredna-42-1996-03-07.sp18">
               <speaker>JANEZ KOPAČ:</speaker>
               <p>Hvala lepa. Glasoval bom za uskladitveni amandma in bi rad povedal zakaj. Kar se vsebine tiče, se povsem strinjam s tem, kar je ravnokar povedal poslanec Feri Horvat. Kar pa se tiče procedure, pa je treba resnici na ljubo povedati naslednje. Poslovnik zapoveduje Vladi ali matičnemu odboru, da predlaga uskladitveni amandma, ki pomeni uskladitev neusklajenih členov. Res je, da bi po neki logiki bil 9. člen, ki govori o višini davčne stopnje, neusklajen s 1. členom, če bi v njem ne bili omenjeni sadni sokovi. Vendar formalne neusklajenosti ni. In ker formalne neusklajenosti ni, sta možna samo dva uskladitvena amandmaja za usklajevanje 1., 4. in 5. člena, ki so medsebojno neusklajeni, 9. ni neusklajen z ničemer. In to je ali tisto, kar je predlagala včeraj Vlada in ni bilo sprejeto, ali to, kar danes predlaga matični odbor. Druge možnosti za formalno usklajevanje ni. Naj povem še to, da sem od nadomestnega člana na seji odbora maloprej slišal poziv, češ, pa posilimo poslovnik. Jaz moram reči, da si česa takega ne bi rad privoščil zato, ker je poslovnik edina reč, ali pa mi moramo imeti neko okostje ali nek okvir, v okviru katerega delamo. Ne moremo si izmišljati novih pravil igre za vsak primer sproti glede na to, kako bi komu odgovarjalo. Zato menim, da je uskladitveni amandma, kakršnega je predlagal odbor, edini možen in edini korekten. Predlagam, da ga tudi sprejmete, sicer pa če so tukaj želje po tem, da bi v četrti obravnavi zahajali v vsebinske spremembe, so pa potrebne ali spremembe poslovnika ali oblikovanje neke nove večine v tem Državnem zboru, ki bo pravila igre izglasovala vsakokrat sproti in seveda tudi v skladu s temi na novo, vsakokrat sproti oblikovanimi pravili vodila delo v tem Državnem zboru. Jaz Odbora za finance kot matičnega delovnega telesa v tem primeru na tak način seveda ne bi rad vodil in skratka želimo imeti nek red. V skladu s tem redom, trenutno obstoječim, ki ga zapoveduje obstoječi poslovnik, je matični odbor predlagal tak amandma, kakršen je edino možen. Hvala.</p>
            </sp>
            <sp xml:id="SDZ1-Izredna-42-1996-03-07.sp19">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopše.</p>
            </sp>
            <sp xml:id="SDZ1-Izredna-42-1996-03-07.sp20">
               <speaker>JOŽEF KOPŠE:</speaker>
               <p>Gospod predsedujoči, gospe in gospodje, glasoval bom proti amandmaju in glasoval bom proti zakonu. Rad bi obrazložil, zakaj. Poglejte, prvi del zakona, ki je včeraj bil malce na komičen način obravnavan v tem Državnem zboru, je bil očitno narejen iz nujne potrebe, kar priznavam, ker pač Vlada v normalni proceduri, ko se je zakon delal, ni upoštevala ne pripomb nekaterih posameznih članov tega parlamenta, ker ni upoštevala opozoril na Komisiji za finance posameznih članov te komisije in ker je trmasto vztrajala na svojem predlogu, zakon bil sprejet in je bila tukaj. Drugi del, ki se pa tiče tega amandmaja, o katerem sedaj glasujemo, je pa naslednji. Mi se lotevamo stvari, po mojem osebnem mnenju, na napačni strani. Poglejte, na pobudo gospoda Potrča in pa gospoda Horvata je bil ta drugi del iniciran v zakon, ki ga je predlagala Vlada, celo bil zakonsko utemeljen v začetku procedure, vendar je bil umaknjen iz teh razlogov, ker je Vlada prišla s kompletnim zakonom o spremembi zakona. Ta dva gospoda sta iz stranke, iz Združene liste, ki je držala v svojih rokah Ministrstvo za gospodarstvo in Ministrstvo za delo. V celem tri in polletnem mandatu, ne pozabimo, da ta stranka izstopi pred enim mesecem iz Vlade, ni uspela ustaviti in ni uspela kontrolirati preko inšpekcijskih služb obeh ministrstev, ni uspela priti do tega, da bi lahko realno odvajali davek in da bi eventualne malverzacije, zaradi katerih se ti členi predlagajo, ustavila. Sedaj kot opozicijska stranka pa na vrat in na nos predlaga rešitve, ki niso v sodobnem svetu nikjer sprejete. Samo zato, ker nismo sposobni ne kontrolirati sistema in ne pobirati davkov. Da bomo v vseh teh stvareh vedno podpirali Vlado v tem Državnem zboru, delamo veliko napako, ker Državni zbor ni zato tukaj, da rešuje tiste probleme, ki jih Vlada ne razume in ki jih Vlada namensko spušča, Državni zbor je zato, da kontrolira delo Vlade in v primeru, da Vlada ne dela dobro, odpokliče posameznega ministra na posameznem področju ali pa kompletno Vlado. Glasoval bom proti. Hvala.</p>
            </sp>
            <sp xml:id="SDZ1-Izredna-42-1996-03-07.sp21">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Primožičeva.</p>
            </sp>
            <sp xml:id="SDZ1-Izredna-42-1996-03-07.sp22">
               <speaker>JANA PRIMOŽIČ:</speaker>
               <p>Dober dan, spoštovane poslanke in poslanci! Glasovala bom proti temu uskladitvenemu amandmaju, in sicer iz tega razloga, ker je bila volja Državnega zbora, da se prometni davek za te sadne sokove obračunava pri prodajalcih, zato ne razumem predlagateljev obeh predlogov uskladitvenih določb zakona, da na vsak način hočeta v zakon izsiliti to rešitev obračuna prometnega davka pri proizvajalcih ob tem, da stopnja ostane. Kar se tiče 198. člena našega poslovnika, bi gospodu predsedujočemu Odbora za finance rada samo prebrala določbo tega drugega oziroma tretjega odstavka, da v takem primeru lahko predlagatelj zakona, Vlada ali matično delovno telo predlaga amandma za medsebojno uskladitev določb zakona še pred glasovanjem o zakonskem predlogu v celoti. Nikjer ne piše, koliko je takih predlogov, lahko da sta samo dva, čeprav vidimo lahko še možnost, da se ta stopnja s 6,5% zniža na 5% in tu ne gre samo za formalno uskladitev, ampak piše za medsebojno uskladitev določb, tako da mislim, da je potrebno brati 198. člen malo bolj pozorno. Torej glasovala bom proti in pričakujem novo uskladitev. Hvala lepa.</p>
            </sp>
            <sp xml:id="SDZ1-Izredna-42-1996-03-07.sp23">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložitev svojega glasu? <stage>(Ne.)</stage> Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(26 poslancev.)</stage></p>
               <p>Ugotavljam, da je amandma sprejet.</p>
               <p>Proceduralno je že prej najavil gospod Ivo Hvalica, izvolite. Se odpovedujete? Hvala lepa.</p>
               <p>Na glasovanje dajem zakon v celoti. Želi kdo obrazložiti glas o glasovanju zakona o celoti? Gospod Potrč izvolite.</p>
            </sp>
            <sp xml:id="SDZ1-Izredna-42-1996-03-07.sp24">
               <speaker>MIRAN POTRČ:</speaker>
               <p>Hvala lepa. Po zelo burni in dolgotrajni razpravi je najbrž prav, da se poskušamo tudi ob zaključku opredeliti do samega zakona. Glasoval bom za predlog zakona, tako kot je v končnem besedilu oblikovan. Moramo pa povedati, da me v odločitev za zakon niti slučajno ne preprečuje razprava, ki smo jo včeraj pozno v noč imeli, da je bila namreč zmedena in v mnogočem pod ravnjo. Mnogi so razpravljali iz osebnih interesov ali pa pod vplivom raznih lobijev. Jaz tudi upam trditi, da so bile mnoge odločitve zelo različno sprejemane v različnem času odločitev, brez da bi natančno vedeli, o čem mnogi odločamo. Posebej pa moram reči, da me ne prepričuje, da bi glasoval za ravnanje Vlade, ki je bilo neprepričljivo. Namreč mi nismo dobivali jasnih opozoril, kaj kakšna odločitev zares pomeni ali ne, kakšna je njena konsistentnost ali ne. To ne trdim za predlog, ki ga je dala ampak za kasnejše mnoge, bi rekel spremembe, ki smo jih sproti prilagajali in tudi sproti spreminjali z glasovanjem v drugi, tretji in sedaj v četrti obravnavi. In posebej me ne prepričuje, da bi glasoval "za" tudi  ravnanje koalicijskih strank, ki sta povzročili večino zapletov in dolgo razpravo. Bili sta namreč nosilki glavnih amandmajev, o katerih smo največ razpravljali, mnogokrat različnih. Dogajalo se je celo to, da so zelo pomembni poslanci iste poslanske skupine, v imenu katere so bili vloženi amandmaji, se zelo načelno opredeljevali proti temu in tudi bi rekel nagovarjali predstavnike Vlade na različen način, kako naj pri posamezni stvari reagirajo. Mislim, da to ni bilo ravno zelo dobro in nekako čudno je, da prihajamo pri tako pomembnih stvareh v situacijo, ko moramo pravzaprav opozicijski poslanci reševati zmedeno ravnanje koalicije v Državnem zboru.</p>
               <p>Ne bom glasoval tudi ne zaradi posebne kvalitete tega zakona, niti samega davčnega sistema v celoti. In en sam razlog imam, da zanj glasujem, na žalost mi je pa zadosten. To je, da popravimo vsaj del anomalij, ki smo jih po krivdi predlagateljev zagrešili v dosedanjem davčnem sistemu in da če ne znamo, v tem primeru pa gre konkretno za Ministrstvo za finance, zagotoviti ustrezno kontrolo pobiranja davkov, onemogočimo vsaj nam vsem jasne in očitne davčne zlorabe, ki so se na tem področju dogajale. Hvala.</p>
            </sp>
            <sp xml:id="SDZ1-Izredna-42-1996-03-07.sp25">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti svoj glas za zakon v celoti? Gospod Kopše, izvolite.</p>
            </sp>
            <sp xml:id="SDZ1-Izredna-42-1996-03-07.sp26">
               <speaker>JOŽEF KOPŠE:</speaker>
               <p>Glasoval bom proti zakonu, ne samo zaradi tega, kar sem govoril prej, ampak tudi zaradi tega, ker je ta popravek zakona, ki ga sprejemamo, po mojem mnenju v določenih delih ponovno diskutabilen in ponovno omogoča nekatere stvari, zaradi katerih je bil zakon o popravi zakona vložen. Vse drugo je moj predhodni sogovornik povedal, razen tega, da je soodločal pri davčni zakonodaji kot član takratne vladne koalicije. In ta nastala situacija, ko malo pred volitvami nekateri hočejo na vsak način postati heroji, zelo kritično govorijo o Vladi, kar si pridružujem pravico od prvega dneva do danes kot opozicijski poslanec, me navaja do tega, da se bojim, da bodo taki ljudje in take stranke v ponovnem mandatnem obdobju delali iste napake in čisto enostavno se umaknile v opozicijo ter kritizirale konec koncev same svoje delo. Če tega ne bomo enkrat spoznali, načina delovanja...</p>
            </sp>
            <sp xml:id="SDZ1-Izredna-42-1996-03-07.sp27">
               <speaker>PODPREDSEDNIK VLADIMIR TOPLER:</speaker>
               <p>Gospod Kopše, jaz bi prosil, da se res držimo dnevnega reda!</p>
            </sp>
            <sp xml:id="SDZ1-Izredna-42-1996-03-07.sp28">
               <speaker>JOŽEF KOPŠE:</speaker>
               <p>To so razlogi, ki me navajajo tudi na druga razmišljanja o drugih zakonih, tudi o volilni zakonodaji, ki jo bomo, upam, kmalu sprejemali, da bomo onemogočali nekaterim ljudem, da svoje napake popravljajo takrat, ko je to prepozno. Hvala lepa.</p>
            </sp>
            <sp xml:id="SDZ1-Izredna-42-1996-03-07.sp29">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Obrazložitev glasu, gospod Feri Horvat. Prosim pa, da se držimo dnevnega reda, čeprav je možno navesti veliko argumentov, ki so pomembni za to, kako glasujemo. Izvolite.</p>
            </sp>
            <sp xml:id="SDZ1-Izredna-42-1996-03-07.sp30">
               <speaker>FRANC (FERI) HORVAT:</speaker>
               <p>Hvala za besedo, gospod podpredsednik. Spoštovane kolegice in kolegi! Poskušal bom upoštevati poslovnik in ne bom prodajal tukaj politične megle ob takem zakonu, ki pa, če je kateri, je pa ta res strokoven in zakon, ki res mora zasledovati predvsem interese države. Zavedam se, da - glasoval bom za - zavedam se, da ta zakon ni idealen, vendar še vedno je boljši in zagotavlja boljše stanje na področju pobiranja prometnega davka, kot smo ga imeli doslej, zagotavlja večji pravni red, večjo pravičnost med tistimi, ki morajo plačevati davek in predvsem bistveno večji prihodek v proračunu. Obravnava tega zakona je bila zdaj za mene kot opozicijskega poslanca tudi ena sicer trpka pa vseeno pomembna šola, ko se težko privajam na ta opozicijski položaj ne samo zaradi pomanjkljivosti pri Vladi pri pripravi tudi tega predloga zakona, ampak predvsem zaradi poteka razprave in načina našega dela tukaj v tem Državnem zboru. Ne bom govoril o tem, ker je že kolega Miran Potrč govoril, da sta prav pozicijski stranki povzročali največje težave in najbolj rušili zakon, ki ga je predlagala njuna Vlada. Ampak na to smo že nekako navajeni. Preseneča me, da se to celo ob takem zakonu dogaja, ko se praviloma ne bi smelo dogajati.</p>
               <p>Preseneča me pa tudi to, spoštovane kolegice in kolegi, da sami s takimi razpravami in s takim načinom dela o takih vprašanjih bistveno prispevamo k temu, da ne more Vlada pa tudi SDK, ki ima del davčnega nadzora, zelo pomemben, in za ta segment, ki ga s tem zakonom rešujemo, je predvsem SDK odgovorna in ga opravlja oziroma Agencija, da pa sami prispevamo, da ne more biti niti Vlada niti kdo drug ne more biti dovolj učinkovit, kajti ves čas smo poskušali zablokirati enostavno sprejem takega zakona, ki bi omogočal učinkovitejše pobiranje davka, potem pa očitamo Vladi in drugim, da ne opravljajo svojega na področju pobiranja davkov na sploh, kar je sicer res, vendar očitno sami nimamo volje in ne želimo pripomoči k temu, da bi stanje bistveno izboljšalo in predvsem nad tem sem zaskrbljen, ko bom z zadovoljstvom sicer glasoval za to, da ta zakon sprejmemo. Hvala lepa.</p>
            </sp>
            <sp xml:id="SDZ1-Izredna-42-1996-03-07.sp31">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Peršak.</p>
            </sp>
            <sp xml:id="SDZ1-Izredna-42-1996-03-07.sp32">
               <speaker>ANTON PERŠAK:</speaker>
               <p>Spoštovane poslanke in poslanci! Glede na to, da praviloma poskušam sam in tudi poslanska skupina, katere član sem, delovati čimbolj konstruktivno, bi rad povedal, da sem seveda tokrat v zelo hudi dilemi. Najprej sem v dilemi zaradi tega, ker je zakon v osnovi nekorekten, ker je združil dve, če lahko tako rečem, temi, ki po svoji vsebini in svojih težnjah ne spadata skupaj. Na eni strani popravljamo neko napako, s katero se seveda zelo strinjam, ker mislim, da je nekorektno, da bi bili različni režimi, preprosto povedano za nove in stare avtomobile ne glede na cene in tako naprej in se, kot rečeno, s tem strinjam in bi seveda s tega vidika zakon z veseljem rad podprl. Po drugi strani je pa v ta zakon vneseno, ob vsem spoštovanju razlogov, ki pa seveda izražajo neko veliko skepso o tem, koliko je ta država sploh sposobna in seveda opravilno sposobna. In zato je v ta zakon ob tisti temi, ki je za nek skrajšani ali hitri postopek opravičljiva, vnaša neko sistemsko nedoslednost, ki je, sem prepričan, skregana z logiko davčne reforme, o kateri govorimo v tem parlamentu že nekaj let. Tu država ob tem, da tako kot - jaz pa upam, da  jih ni veliko - nesposoben učitelj ugotavlja, da ne more krotiti svojih učencev in se zato odloči, da jih bo tepel</p>
               <p>vsak dan zjutraj, ko pridejo v šolo, na tak način ravnamo s tem. Osebno sem prepričan, da bo rezultat ravno nasproten kot se pričakuje, ob tem, da vnašamo v sistem neko nedoslednosti, ki oddaljuje od tistega cilja. Ne vem, kako boste davek na dodano vrednost obračunavali na tak način, kot se zdaj tu uvaja, če bomo res zakon o davku na dodano vrednost sprejemali v tistem času kot je bilo napovedano v vseh programih Vlade in tako naprej. Zato sem seveda v stiski, kakor bi rad glasoval za prvi del zakona, iz teh razlogov ne morem glasovati za drugi, čeprav upoštevam vse te razloge, ki so bili navedeni, zakaj tudi posamezni poslanci ali pa skupine podpirate ta zakon, ampak s tem podpirate spoznanje, da je ta država neučinkovita, da ni sposobna učinkovitega nadzora, da ni sposobna sankcionirati kršitev in zato se zatekate v neko rešitev, ki je nekorektna in zaradi tega pač sam osebno ne bom glasoval ne za, ne proti, ker kot rečeno, se ne moremo odločiti za drugo rešitev, za prvo bi se pa sicer rad. Hvala.</p>
            </sp>
            <sp xml:id="SDZ1-Izredna-42-1996-03-07.sp33">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Pečanova.</p>
            </sp>
            <sp xml:id="SDZ1-Izredna-42-1996-03-07.sp34">
               <speaker>BREDA PEČAN:</speaker>
               <p>Hvala lepa. Zakon bom podprla kljub vsem pomislekom, ki smo jih že slišali, pa ki jih imam tudi sama o sami kontradiktornosti in potrebnosti tega zakona ob tem, da naša edina davčna služba, ki nadzira plačevanje davkov s strani pravnih oseb, ne opravlja svojega dela in da je polovica tega zakona bila potrebna zaradi tega, da v Državnem zboru in ob sodelovanju Vlade ter ene od opozicijskih poslanskih skupin pokrivamo in pospravljamo tisto, česar tako eminentna institucija, ki govori o utajah, krajah in podobnih zadevah v zvezi z družbenim premoženjem, svoje naloge v tekočih utajah in krajah ne opravlja, potem pač moramo v Državnem zboru v interesu te države in v interesu enakosti pravnih oseb pred zakonom take zakone sprejemati. To je ena stvar.</p>
               <p>Druga stvar pa je seveda ta, da sem prepričana, da bi Vlada morala ukrepati proti enemu od segmentov javnih služb, ki ne opravljajo svoje naloge tako kot bi jo morale in mislim, da tukaj sploh ne gre za delovanje posameznih sektorjev v Vladi, temveč samo za delovanje Agencije za plačilni promet, nadziranje in informiranje in da bi Vlada morala na nek način najti pot, da sproži tožbo proti taki instituciji, sicer, kot je videti, ta institucija vodi celo državo z Državnim zborom in Vlado po svojih poteh. Zaradi tega bom ta zakon podprla zato, da se en segment nedela te institucije lahko pokrije na način, ki prav gotovo ni sistemski, vendar pa najmanj kar je, bomo preprečevali še nadaljnje zlorabe. Sedaj pa je poteza na Vladi Republike Slovenije, da bo pokazala, ali pozna pravne poti in načine, da bo prisilila del javnih služb v tej državi, da bodo svoje delo opravljale tako kot je treba. Hvala.</p>
            </sp>
            <sp xml:id="SDZ1-Izredna-42-1996-03-07.sp35">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Bučar.</p>
            </sp>
            <sp xml:id="SDZ1-Izredna-42-1996-03-07.sp36">
               <speaker>DR. FRANCE BUČAR:</speaker>
               <p>Hvala za besedo. Spoštovani zbor! K moji opredelitvi glasu me je spodbudil gospod Horvat. Namreč, jaz sem bil veselo, prijetno presenečen, ker je rekel, da ni navajen biti v opoziciji. Vendarle moram reči, mislim prav zaradi tega, namreč to zdaj ni pedagoško, da ga učim, kako se mora opozicija obnašati, ker se naša opozicija absolutno ne zna pravilno obnašati. Namreč, mislim stalno stojimo na stališču, pa dostikrat tudi drugi, verjamemo, da nek zakon ni najboljši, imamo celo tehtne pomisleke, ampak vendarle, boljše je nekaj kot nič. To je habitus naše opozicije, pa dostikrat tudi pozicije. S tem delamo najslabšo uslugo, tisto, proti čemer stremimo. Se pravi, absolutno se ne morem jaz sprijazniti s tezo, pa ne, da bi bil nek, bi rekel človek, ki hoče imeti samo popolne stvari, ampak prav to stališče, sprejmimo stvari, niso sicer najboljše, imajo tudi nekaj zelo slabega, ampak boljše nekaj kot nič. To je najslabše, kar stalno v tem parlamentu delamo. In če se bo opozicija takole obnašala, pa tudi pozicija, da bomo sprejemali stvari, za katere vemo, da niso v redu, pa jih zaradi tega, ker imajo tudi nekaj dobrega, sprejmemo, s tem pravzaprav mi rušimo sistem in ne delamo tudi tisto pozitivno, kar tukaj mislimo, da bomo rešili, je v bistvu veliko večja škoda, ker pristajamo na rušenje sistema, ki se dolgoročno obrača proti nam, zato bom jaz glasoval proti temu zakonu.</p>
            </sp>
            <sp xml:id="SDZ1-Izredna-42-1996-03-07.sp37">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopač.</p>
            </sp>
            <sp xml:id="SDZ1-Izredna-42-1996-03-07.sp38">
               <speaker>JANEZ KOPAČ:</speaker>
               <p>Hvala lepa. Glasoval bom za ta zakon in rad bi povedal ali pa uporabil to priložnost tudi zato, da povem zakaj za, torej še en argument, ki v vseh dosedanjih razpravah ni bil nikoli niti omenjen. Ta zakon ima, v 2. členu tega zakona obstaja pomembna novost, na katero nihče morda ni bil pozoren, tudi noben amandma ni bil vložen na to. Ta novost pravi, da se bo nehalo, torej najprej je treba vedeti o tem, da mi s tem zakonom popravljamo zakon o prometnem davku, ki je bil sprejet februarja 1992 na predlog takratne demosove vlade. Ta zakon, takrat iz leta 1992 je omogočil, mislim da pa v resnici neljubo navkljub nasprotovanju Vlade na podlagi poslanskih amandmajev poslovanje v gotovini tudi v odnosu med proizvajalci in grosisti, ali pa med grosisti in detajlisti. Obseg gotovinskega poslovanja namesto nakazil z žiro računa na žiro račun se je silno razmahnil. In ravno ta določba je tudi zelo omogočala precejšnje zlorabe o katerih so potem mediji pisali pod naslovom "Veriženje s pivom". Ta zakon, torej predlog zakona o spremembah in dopolnitvah zakona o prometnem davku, v 2. členu ukinja to možnost gotovinskega poslovanja in bo torej spravil ali pa poskušal spraviti oziroma zagotovo bo spravil sedanji neznani obseg gotovinskega poslovanja med pravnimi osebami v okvire, ki se jih da kontrolirati. 2. člen sicer ni bil deležen nobene pozornosti, ampak ob vseh razpravah o raznih pijačah in avtomobilih in tako naprej, učenih in manj učenih, se mi zdi pomembno poudariti tudi ta 2. člen, ki je na nek način sicer zelo kratek, vendar po mojem bistvena kvalitetna sprememba na bolje v tem predlogu zakona. Zato menim, skratka, da je ta 2. člen, v povezavi z vsemi ostalimi, ki so predlagani v tem zakonu, pomembna kvalitetna novost, ki ne samo, da je nekaj bolje kot nič, ampak je bistveni korak k možnosti boljšega nadzora, zato bom seveda podrl ta zakon. Hvala.</p>
            </sp>
            <sp xml:id="SDZ1-Izredna-42-1996-03-07.sp39">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo obrazložitve dajem gospodu Verzolaku.</p>
            </sp>
            <sp xml:id="SDZ1-Izredna-42-1996-03-07.sp40">
               <speaker>IVAN VERZOLAK:</speaker>
               <p>Hvala za besedo. Spoštovani zbor. Sem rahlo v zadregi, kako naj glasujem, kajti za prvi del prometnega davka, tu mislim na avtomobilski del, sem odločno proti, ker smatram, da je to korak nazaj v varnosti prometa. S tem so zavrli oziroma ste zavrli možnost, da bi si pač ljudje bolj kvalitetne avtomobile dobili in predvsem varnejše, posebno mi je nerazumljivo to, da smo pred dvema, tremi meseci znižali, je Vlada znižala sedaj na predlog, kar je moje osebno mnenje, sem trdno prepričan, nekega avtomobilskega lobija oziroma prodajalca avtomobilov, ki je verjetno tudi član vaše največje stranke, pa smo to morali spremeniti.</p>
               <p>Drugi del, kar se tiče pa teh alkoholnih pijač, pa brezalkoholnih pijač v prometnem davku, to pa mislim, da je za podpreti, da se na tem področju naredi neki red. Vendar, glede na včerajšnjo razpravo, pa se mi zdi, da je to tako zmešano, tudi sami niste vedeli, kaj bi radi. Ampak v končni fazi bom glasoval proti.</p>
            </sp>
            <sp xml:id="SDZ1-Izredna-42-1996-03-07.sp41">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti svoj glas? Gospod Poljšak.</p>
            </sp>
            <sp xml:id="SDZ1-Izredna-42-1996-03-07.sp42">
               <speaker>MARIJAN POLJŠAK:</speaker>
               <p>Torej, jaz nisem iz lobija tistih, ki proizvajajo sokove, podpiram pa domačo proizvodnjo. In zdaj smo bili prekratki za en glas, včeraj je bila razlika mogoče za pet, šest, sedem glasov. Mi smo izkazali eno voljo in jaz sem tu čutil, da je to dobra volja, ker marsikdo, ki se tudi pokorava, bi tudi glasoval v tej smeri. Glasoval bom proti zakonu in jaz tudi računam, da bomo zdaj naredili ta korak in bo zakon padel. Naj pade! Oziroma naj pade in naj ima Vlada lekcijo! Glede šverca avtomobilov! Pa, saj to je smešno! Nov avto pripelje <stage>(na svoje oči sem videl, bil sem na bencinski črpalki)</stage>, to ni vprašanje zakona, to je vprašanje funkcioniranja Vlade in vladnih služb! Ja, šverc, seveda, saj smo videli slučajno na bencinski črpalki in slučajno poznam švercarja, na pogled ga poznam, in tako naprej, poznam vse! Tu ni treba deset informacij, ena informacija! Smejali so se tisti, ki tankajo bencin, seveda, nov avto je pripeljal kakor star, pa šverc! Šverc se preganja na druge načine. In tretja stvar, glede lobija, ko tukaj nedolžno gospod Potrč govori o lobiju, in ko zmotno gospod Verzolak pravi, da gre za lobi največje stranke LDS, ki, upam, da bo pravilno reagirala in pomagala zrušiti ta zakon, seveda gre za lobi Združene liste, ali ne, gospod Verzolak?! To je napačno in ne se delati tako nedolžnih. Gre za vaš lobi in če se kdo boji imenovati kakšno ime, ga lahko tudi jaz rečem. Kaj hodite okoli, kakor mačke okoli vrele kaše?! Če bi jaz stvari poznal, bi kar rekel, ampak jih premalo poznam. Bom pa rekel tisto, kar drugi govorijo. Gospod Rigelnik stoji za zadevo in tudi če lahko izgleda, da je od Liberalne demokracije, je vaš, ne!</p>
            </sp>
            <sp xml:id="SDZ1-Izredna-42-1996-03-07.sp43">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Ivo Hvalica.</p>
            </sp>
            <sp xml:id="SDZ1-Izredna-42-1996-03-07.sp44">
               <speaker>IVO HVALICA:</speaker>
               <p>Hvala lepa. Spoštovani! Malo čudni so občutki ob tem zakonu. Izražam sicer zadovoljstvo, da smo vino izvzeli, to, kar nekateri imenujejo alkoholna pijača, da smo vino izvzeli iz tega zakona, jasno, niso pa meni pogodu, nam pogodu, naši stranki, določene druge rešitve. Mislim, da ste z zavrnitvijo možnosti, da bi Slovenci lahko uvažali do tri leta stare zahodnoevropske avtomobile, da tako rečem, ker ameriških takorekoč ni, napravili Slovencem medvedjo uslugo. Jaz bi rekel, da ste jih kar prizadeli, ali pa mogoče želite, da bodo še naprej kupovali "tristače", "jugote" in ne vem, kako so se imenovali! Kakorkoli, ob zadovoljstvu, nedvomnem zadovoljstvu v zvezi z vinom, pa nezadovoljen z ostalim segmentom, bom glasoval proti. Hvala.</p>
            </sp>
            <sp xml:id="SDZ1-Izredna-42-1996-03-07.sp45">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti svoj glas? <stage>(Ne.)</stage></p>
               <p>Dajem zakon v celoti na glasovanje. Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(17 poslancev.)</stage></p>
               <p>Ugotavljam, da je zakon sprejet.</p>
               <p>Imamo še dva dodatna sklepa. Prvi sklep: Državni zbor Republike Slovenije poziva Vlado Republike Slovenije, da pri podeljevanju proračunskega denarja za obnovo vinogradov kot merilo upošteva davčno disciplino prejemnika v preteklem obdobju in podatke, ki bodo omogočali bodoči davčni nadzor prejemnika. Želi kdo besedo o tem predlogu sklepa? <stage>(Ne.)</stage></p>
               <p>Dajem sklep na glasovanje. Ugotovimo sklepčnost! <stage>(44 prisotnih.)</stage> Jaz bi prosil, da ne odhajate iz dvorane, ker seja še ni zaključena! Ugotavljamo prisotnost! <stage>(47 prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(11 poslancev.)</stage></p>
               <p>Ugotavljam, da je sklep sprejet. Imamo drugi sklep, Državni zbor Republike Slovenije poziva Vlado Republike Slovenije, da bistveno omeji davčno oprostitev, ki jo predvideva 4. člen odredbe o načinu obračunavanja in plačevanja posebnega prometnega davka od alkoholnih pijač, Uradni list številka 8/94, priznavanje letnega kala za 300 litrov vina in 40 litrov žganja na polnoletnega člana gospodinjstva. Želi kdo besedo? Ugotovimo sklepčnost! <stage>(48 prisotnih.)</stage></p>
               <p>Kdo je za? ...<stage>(Ivo Hvalica iz dvorane - ne sliši se.)</stage>... Med glasovanjem smo. ...<stage>(Ivo Hvalica iz dvorane - ne sliši se.)</stage>... Gospe in gospodje! Prosim, da me poslušate, sklep sem vam prebral zaradi tega. Sklep imate v vašem poročilu in verjamem, da ste ga vsi vsaj nekajkrat prebrali. To je sklep, ki ga predlaga odbor in jaz sem ga prebral.</p>
               <p>Kdo je za ta sklep? <stage>(28 poslancev.)</stage> Je kdo proti? <stage>(10 poslancev.)</stage></p>
               <p>Ugotavljam, da je tudi ta sklep sprejet.</p>
               <p>S tem zaključujem to točko dnevnega reda in s tem zaključujem tudi 42. izredno sejo Državnega zbora.</p>
            </sp>
            <stage type="time">(Seja je bila končana 7. marca 1996 ob 11.02 uri.)</stage>
         </div>
      </body>
   </text>
</TEI>

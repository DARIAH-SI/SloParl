<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-28-1995-01-30">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A51BB0525EDA90AAC1257832004838F4</idno>
               <idno type="URI">A51BB0525EDA90AAC1257832004838F4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-28-1995-01-30.DZ" n="28">
               <name>Redna</name>
               <date when="1995-01-30"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-28-1995-01-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 30. JANUARJA 1995 OB 12.15 URI.)</stage>
            <sp xml:id="SDZ1-Redna-28-1995-01-30.sp1">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje, pričenjam
                  nadaljevanje 28. seje Državnega zbora Republike Slovenije. Obveščen sem, da so
                  zadržani in se današnje seje ne morejo udeležiti naslednje poslanke in poslanci:
                  Jurij Malovrh, Feri Horvat, mag. Marjan Šetinc za eno uro, Branko Janc za eno uro,
                  gospa Metka Karner-Lukač, mag. Janez Jug za dve uri, dr. Franc Zagožen, Franc
                  Potočnik, Maria Pozsonec, Roberto Battelli, Vitodrag Pukl, Janko Predan, Franc
                  Černelič in Jožef Školč. Trenutno je opravičeno odsoten tudi moj kolega
                  podpredsednik Vladimir Topler, ki bi naj sicer vodil današnjo sejo. Ima strokovne
                  obveznosti in v primeru, da bo kasneje prišel, bo prevzel vodenje tega popoldneva.
                  V vsakem primeru pa najprej prosim, da ugotovimo prisotnost v dvorani. Ugotavljamo
                  prisotnost v dvorani! Glede na to, da je danes precej številna delegacija
                  Državnega zbora v Italiji v Trstu. Kot ste videli tudi iz spiska opravičenih.
                  Predpostavljam, da bo potrebno, da smo vsi ves čas prisotni v dvorani, sicer ne bo
                  mogoče delati na seji. Vse, ki so prišli kasneje bom počakal, da lahko pritisnejo
                  svoj gumb za prisotnost.</p>
               <p>Ugotavljam, da je v dvorani 46 poslank in poslancev. Torej je zbor sklepčen in
                  lahko odloča. Na to sejo sem vabil predstavnike Vlade Republike Slovenije ter jih
                  lepo pozdravljam.</p>
               <p>Današnje nadaljevanje 28. seje bomo pričeli z obravnavo 23. točke dnevnega reda,
                  to je predloga zakona o zaščiti živali. Glede na odsotnost gospoda Vitodraga Pukla
                  kot predsednika matičnega delovnega telesa za ostale točke dnevnega reda, ki so
                  pred tem, vas prosim, da z razumevanjem sprejmete, da bomo obravnavo 11. točke
                  dnevnega reda - iger na srečo, ki smo jo prekinili, nadaljevali jutri dopoldan.
                  Prav tako bomo jutri dopoldan obravnavali te točke dnevnega reda, ki smo jih
                  izpustili zaradi odsotnosti gospoda Pukla. To so: zakon o javni varnosti, zakon o
                  popravi krivic in zakon o reviziji državljanstva.</p>
               <p>Prehajamo na <title xml:id="SDZ1-Redna-28-1995-01-30.title1">23. TOČKO DNEVNEGA REDA - PRVO OBRAVNAVO PREDLOGA ZAKONA O
                     ZAŠČITI ŽIVALI</title>.</p>
               <p>Predlog zakona sta v obravnavo zboru predložila poslanka Polonca Dobrajc in
                  poslanec Zmago Jelinčič. Želi predstavnik predlagateljev besedo? Gospa Polonca
                  Dobrajc, izvolite.</p>
            </sp>
            <sp xml:id="SDZ1-Redna-28-1995-01-30.sp2">
               <speaker>POLONCA DOBRAJC:</speaker>
               <p>Dober dan vsem prisotnim. Spoštovani predsedujoči, spoštovane poslanke in
                  poslanci! S predlagateljem zakona o zaščiti živali naj bi uredili oziroma
                  zaščitili živali pred mučenjem, zanemarjanjem, določili dolžnosti lastnikov živali
                  v zvezi z oskrbo živali, uredili poskuse na živalih, uredili transport živine,
                  način ubijanja živali, uredili postopek z izgubljenimi in zavrženimi živalmi ter
                  dodali možnost za preprečevanje mučenja le-teh. Želja je, da problematiko uredimo
                  tako kot jo imajo urejeno druge razvite države, predvsem države zahodne Evrope. S
                  sprejetjem tega zakona bi nadoknadili desetletja dolgo zamudo. Naši neposredni
                  sosedje so na primer tak zakon sprejeli že pred drugo svetovno vojno. K sprejetju
                  tega zakona pa nas kot člane Organizacije združenih narodov moralno obvezuje tudi
                  deklaracija o pravicah živali, ki jo je sprejel UNESCO leta 1978. Tudi naše želje
                  po članstvu v EGS moramo realizirati na ta način, da bo naša zakonodaja primerna
                  zakonodaji EGS-a.</p>
               <p>V predlogu zakona, ki ste ga dobili v prvo branje, je zakon razdeljen na več tem,
                  in sicer na splošne določbe, na določbe o mučenju živali, na določbe o ubijanju
                  živali, o posedovanju živali, o transportu živine, o skrbi za najdene oziroma
                  zapuščene in poškodovane živali, poskuse na živalih in nazadnje na nadzor in
                  kazenske določbe.</p>
               <p>Opozorila bi tudi na posebno poglavje, in sicer odvzem živali in prepoved
                  opravljanja poklicne dejavnosti, če se ugotovi, da posestniki oziroma lastniki
                  živali z živaljo slabo ravnajo.</p>
               <p>V zvezi s tem...</p>
            </sp>
            <sp xml:id="SDZ1-Redna-28-1995-01-30.sp3">
               <speaker>PODPREDSEDNIK DR. LEV KREFT:</speaker>
               <p>Oprostite. Prosil bi za malo več posluha v dvorani. Še jaz tukaj komaj slišim
                  kolegico in prosim, da spremljate ta uvod in celotno razpravo oziroma vsaj, da ne
                  razgrajate v dvorani. Izvolite.</p>
            </sp>
            <sp xml:id="SDZ1-Redna-28-1995-01-30.sp4">
               <speaker>POLONCA DOBRAJC:</speaker>
               <p>V zvezi s tem bi opozorila tudi na dopolnjeno obrazložitev predloga zakona in
                  sicer, kar se tiče financiranja. Po nekih splošnih ocenah naj bi republiški
                  proračun bil obremenjen za 50 milijonov tolarjev, pri tem je treba upoštevati, da
                  če bo sprejet zakon, bo najprej treba poskrbeti za azile. Število posameznih
                  pesjakov se veže recimo na število registriranih psov in glede na to, koliko je
                  tudi zavrženih, pri tem je pač treba upoštevati, grdo rečeno, fluktuacijo teh
                  živali, kajti njihova življenjska doba v azilu je omejena. Potem druga postavka
                  naj bi bila nakup oziroma odkup zemljišč in stavb, ki se lahko ob raznih dotacijah
                  zmanjša ter usposobitev veterinarskih zavodov in pa fakultet, ki morajo pač svoje
                  bivalne prostore za živali, na katerih se izvajajo poizkusi, prirediti ustrezno
                  temu zakonu. To je vse, kar bi za začetek povedala. Drugo pa bi še povedala v
                  splošni razpravi. Hvala.</p>
            </sp>
            <sp xml:id="SDZ1-Redna-28-1995-01-30.sp5">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlog zakona je obravnaval Odbor za kmetijstvo in gozdarstvo kot
                  matično delovno telo. Besedo ima poročevalec odbora, njegov predsednik, gospod
                  magister Jože Protner. Izvolite.</p>
            </sp>
            <sp xml:id="SDZ1-Redna-28-1995-01-30.sp6">
               <speaker>MAG. JOŽE PROTNER:</speaker>
               <p>Spoštovane kolegice, kolegi! Odbor za kmetijstvo in gozdarstvo je na svoji seji
                  obravnaval kot matično delovno telo predlog zakona o zaščiti živali in je kljub
                  nekaterim pomislekom vendarle predlog zakona podprl in ga ocenil kot primerno
                  podlago za pripravo predloga zakona za drugo obravnavo. Kot drugo je odbor
                  predlagal, da predlog zakona za drugo obravnavo pripravi Vlada Republike Slovenije
                  v sodelovanju s predlagateljema. In na osnovi te razprave je seveda tudi odbor
                  izoblikoval nekaj stališč, ki jih imate v poročilu pod točko 4, z upoštevanjem
                  teh, pri pripravi zakona za drugo obravnavo, seveda se odpravijo pomanjkljivosti,
                  ki so bile pač v razpravi podane. Predlog odbora je še tudi za dodaten sklep, da
                  naj bi predlog zakona o zaščiti živali za drugo obravnavo obravnavali na seji
                  Državnega zbora, hkrati s predlogom zakona o živinoreji in to najkasneje do maja
                  1995. Hvala.</p>
            </sp>
            <sp xml:id="SDZ1-Redna-28-1995-01-30.sp7">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage xml:id="SDZ1-Redna-28-1995-01-30.stage2">(Ne.)</stage> Želi besedo predstavnik Vlade? <stage xml:id="SDZ1-Redna-28-1995-01-30.stage3">(Ne.)</stage> Želijo
                  besedo predstavniki poslanskih skupin? Ja, prosim, gospod Ivan Oman ima besedo,
                  potem pa še gospod doktor Leo Šešerko in pa gospod Žarko Pregelj.</p>
            </sp>
            <sp xml:id="SDZ1-Redna-28-1995-01-30.sp8">
               <speaker>IVAN OMAN:</speaker>
               <p>Hvala lepa. Spoštovani predsednik, spoštovane gospe in gospodje! V poslanski
                  skupini Krščanskih demokratov menimo, da je tozadevni zakon potreben, ocenjujemo
                  pa, da konkreten predlog strokovno ni dovolj dobro pripravljen, zato bomo podprli
                  stališče matičnega odbora in sicer, da naj zakon za drugo obravnavo pripravi
                  Vlada, skupaj seveda s sedanjima predlagateljema in pa da naj ga da v obravnavo
                  skupaj z zakonom o živinoreji. Hvala.</p>
            </sp>
            <sp xml:id="SDZ1-Redna-28-1995-01-30.sp9">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod doktor Leo Šešerko, za njim pa bo na vrsti še gospod
                  Žarko Pregelj v imenu poslanskih skupin. Želi še katera poslanska skupina besedo?
                  Dobro. Izvolite gospod doktor.</p>
            </sp>
            <sp xml:id="SDZ1-Redna-28-1995-01-30.sp10">
               <speaker>DR. LEO ŠEŠERKO:</speaker>
               <p>Spoštovani! Naša skupina meni, da je zakon o zaščiti živali pred mučenjem nad vse
                  potreben, vendar smo mnenja, da predlog, ki je tukaj pred nami, strokovno ni
                  ustrezen, in da zato ni smiselno, da se ga sprejme, ampak predlagamo, da ga zbor
                  zavrne in da pride potem v proceduro predlog, ki je tudi že vložen, ki ga je
                  pripravila Zveza društev za varstvo živali pred mučenjem Slovenije, ki je
                  strokovno dosti boljši, in ki predstavlja ustrezno podlago za sprejem na
                  nadaljnjih stopnjah. Menimo tudi, da tematika, za katero gre, ni primarno
                  kmetijsko gozdarska, in da varovanje živali pred mučenjem seže za celo vrsto
                  drugih področij, zlasti recimo velja to za eksperimentalne živali, ki ne sežejo v
                  območje kmetijstva, predstavljajo pa po številu osebkov daleč največje število
                  živali, ki jih je treba zavarovati pred mučenjem. Kar zadeva procedure, si seveda
                  ta zbor mora tudi postaviti vprašanje, kaj v primerih, ko nekdo pripravlja, kot v
                  tem primeru Društvo za varstvo živali pred mučenjem, pripravljajo nek zakonski
                  osnutek. Ta zakonski osnutek je tudi predsednica teh društev gospa Müllerjeva
                  vložila v Avtorski agenciji Slovenije, ker se je bala, da bo prišlo do kraje
                  zakonskega osnutka, vendar vsi te njeni strahovi in ukrepi niso bili zadosti.
                  Zgodilo se je sedaj, da je tukaj predlog, naj Vlada in predlagatelja pripravita za
                  drugo obravnavo ta predlog. Menimo, da ta predlog ni ustrezen, ker je treba
                  omogočiti prvotnemu pripravljavcu zakonskega osnutka, to je zvezi društev, ne pa
                  samo enemu društvu, da v nadaljnih fazah predlaga ta zakon, in da pripravi v
                  nadaljevanju ta predlog veterinarska fakulteta skupaj z društvi, ne pa
                  predlagatelji, ki so tukaj predlagani. To se pravi, da ni smiselno, da se
                  pozitivno sankcionira nek poseg, ki je moralno vprašljiv, ki se je zgodil ob
                  predlaganju tega zakonskega osnutka. Torej na kratko, da povzamem, predlagamo, da
                  se zavrne ta predlog, ki je tukaj podan, in da gre v proceduro tisti, ki je vložen
                  za njim, in ki je strokovno veliko bolje pripravljen. Hvala lepa.</p>
            </sp>
            <sp xml:id="SDZ1-Redna-28-1995-01-30.sp11">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Žarko Pregelj.</p>
            </sp>
            <sp xml:id="SDZ1-Redna-28-1995-01-30.sp12">
               <speaker>ŽARKO PREGELJ:</speaker>
               <p>Spoštovani! Poslanska skupina slovenske ljudske stranke meni, da je zakon sicer
                  potreben, toda ugotavlja in se strinja z mnenjem matičnega delovnega telesa, da
                  naj bi se ta zakon obravnaval skupaj z zakonom o živinoreji. Gre le za področje,
                  ki se prekriva, in gre za področje, ki je v zakonodaji v naši državi še dokaj
                  nedorečeno. Ravno tako ugotavljamo, da obstaja v predlaganem zakonu vrsta
                  pomanjkljivosti. Predvsem gre za jasno opredelitev strokovnih pojmov, definicij.
                  Seznanjeni smo tudi z mnenjem strokovnih inštitucij, tako Univerze v Ljubljani, ki
                  opozarja na različne pomanjkljivosti s strokovnega stališča. Ravno tako menimo, da
                  bi bilo prav, da bi se zakonodaja s tega področja sistematično uredila in da je
                  zakon o varstvu živali pred mučenjem v bistvu svojevrsten krovni zakon, ostali
                  zakoni pa izvajanje le tega. Glede na problematiko, ki je pri nas, kot sem že prej
                  omenil, še nedoročena, bi sicer bilo prav, da bi bil ta zakon čimprej sprejet.
                  Poslanska skupina Slovenske ljudske stranke pa meni, da je le prav, da se pride s
                  takim predlogom, ki bo strokovno in tudi v prizadetih sferah sprejet in da ne bo
                  povzročal nepotrebnih dilem. Zato menimo, da bi bilo prav, da bi ta zakon zavrnili
                  oziroma ga obravnavali skupaj z zakonom o živinoreji. Hvala lepa.</p>
            </sp>
            <sp xml:id="SDZ1-Redna-28-1995-01-30.sp13">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanskih skupin? Ugotavljam, da ne.
                  Zaključujem ta del razprave. Besedo dajem poslankam in poslancem. Se je kdo pisno
                  prijavil? <stage xml:id="SDZ1-Redna-28-1995-01-30.stage4">(Ne.)</stage> Želi kdo besedo? <stage xml:id="SDZ1-Redna-28-1995-01-30.stage5">(Nihče.)</stage></p>
               <p>Zaključujem splošno razpravo in prehajam h glasovanju o stališčih in sklepih, ki
                  smo jih prejeli s strani matičnega delovnega telesa.</p>
               <p>Najprej dajem v obravnavo in na glasovanje prvi predlog, ki pravi: "Predlog zakona
                  o zaščiti živali, prva obravnava, je primerna podlaga za pripravo predloga zakona
                  za drugo obravnavo." Želi kdo besedo o tem predlogu sklepa?
                     <stage xml:id="SDZ1-Redna-28-1995-01-30.stage6">(Nihče.)</stage></p>
               <p>Predlog dajem na glasovanje. Ugotovimo sklepčnost! <stage xml:id="SDZ1-Redna-28-1995-01-30.stage7">(45 prisotnih.)</stage>
                  Ponovno vas prosim, da ugotovimo sklepčnost! <stage xml:id="SDZ1-Redna-28-1995-01-30.stage8">(47 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage9">(36 poslancev.)</stage> Je kdo proti? <stage xml:id="SDZ1-Redna-28-1995-01-30.stage10">(4
                     poslanci.)</stage></p>
               <p>Ugotavljam, da smo ta sklep sprejeli.</p>
               <p>V obravnavo dajem drug predlog sklepa z določenim popravkom, če se bo z njim
                  strinjal gospod mag. Jože Protner v imenu odbora, namreč, da bi rok za pripravo
                  zakona vključili v ta sklep. Je pa po našem načrtu to 31. seja Državnega zbora, po
                  načrtu, ki ste ga vsi tudi že prejeli. Tako, da bi se besedilo glasilo: "Predlog
                  zakona za drugo obravnavo pripravi Vlada Republike Slovenije v sodelovanju s
                  predlagateljema za 31. sejo." S tem, da moram dodati, da v tem trenutku
                  predstavnika Vlade ni tukaj in ta sklep lahko sprejemamo samo pogojno, če je Vlada
                  pripravljena to nalogo prevzeti. Imate vi z odbora informacijo, da je Vlada
                  pripravljena to opraviti? <stage xml:id="SDZ1-Redna-28-1995-01-30.stage11">(Nimate.)</stage> To pomeni, da ta sklep lahko
                  sprejmemo samo pogojno.</p>
               <p>Ta predlog dajem v obravnavo. Izvolite, gospod Ivan Oman ima besedo. Vlado lahko
                  zadolžujemo s takim sklepom samo, če sama sprejema tako nalogo, sicer ostane zakon
                  prvotnima predlagateljema. Izvolite.</p>
            </sp>
            <sp xml:id="SDZ1-Redna-28-1995-01-30.sp14">
               <speaker>IVAN OMAN:</speaker>
               <p>Hvala lepa. Predlagam, da se sklep kombinira tudi z zahtevo, da se obravnava
                  skupaj z zakonom o živinoreji. Oba zakona se namreč prekrivata in je nemogoče
                  pripraviti dober predlog, v kolikor se ne bo o obeh obravnavalo naenkrat.</p>
            </sp>
            <sp xml:id="SDZ1-Redna-28-1995-01-30.sp15">
               <speaker>PODPREDSEDNIK DR. LEV KREFT:</speaker>
               <p>Hvala lepa. Zakon o živinoreji ni v vladnem načrtu za prvo trimesečje. Mislim, da
                  tudi kasneje ne in tudi v našem načrtu dela, zato tega zakona ni. Vezava obeh
                  zakonov enega na drugega, to bi pomenilo, da seveda lahko o drugi obravnavi lahko
                  govorimo šele takrat, ko bi zakon o živinoreji prišel v Državni zbor. To se pravi,
                  da ne bi mogli niti v načrtu za 31. sejo, kot je zdaj prisotno, tega zakona imeti,
                  ampak bi ga morali vreči ven. Tako da v tem primeru potem lahko samo naložimo
                  predlagateljema, da zakon pripravite za drugo obravnavo takrat, ko bo Vlada
                  vložila zakon o živinoreji v prvo obravnavo. Besedo ima gospod doktor Leo
                  Šešerko.</p>
            </sp>
            <sp xml:id="SDZ1-Redna-28-1995-01-30.sp16">
               <speaker>DR. LEO ŠEŠERKO:</speaker>
               <p>Spoštovani! Jaz predlagam, da takega sklepa ne sprejmemo, ker lahko naredimo
                  najslabše, kar bi sploh bilo mogoče, če to sprejmemo. Za kaj gre? Gre za nek
                  civilizacijski zakon, ki zadeva varovanje živali pred mučenjem, ki samo v manjšem
                  delu zadeva živali, ki so predmet gospodarskih dejavnosti in pridobivanja dobička
                  in profita. Večina živali, ki je ogrožena in izpostavljena mučenju, ne spada v to
                  kategorijo in taka navezava bi pomenila, da bomo sedanje neurejeno stanje, ki je v
                  nebo vpijoče in popolnoma drugačno, kot v Evropski uniji, kjer zelo hitro urejajo
                  to področje, da ga bomo mi povsem zablokirali, to mislim, da bi bilo slabo, ker bi
                  potem Državni zbor prej ali slej moral tak svoj lastni sklep razveljaviti. Hvala
                  lepa.</p>
            </sp>
            <sp xml:id="SDZ1-Redna-28-1995-01-30.sp17">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Predlagam, da predlog, da se ta zakon vloži hkrati
                  z zakonom o živinoreji, s predlogom zakona o živinoreji, obravnavamo kot amandma
                  gospoda Ivana Omana in o njem posebej glasujemo, da bomo videli, ali lahko
                  vključimo v osnovno besedilo, potem bi pa razrešili še vprašanje sodelovanja Vlade
                  pri pripravi tega predloga. Gospa Polonca Dobrajc ima besedo. Izvolite.</p>
            </sp>
            <sp xml:id="SDZ1-Redna-28-1995-01-30.sp18">
               <speaker>POLONCA DOBRAJC:</speaker>
               <p>Hvala za besedo. Res je, kar je govoril gospod Šešerko in sicer zakon o zaščiti
                  živali je v bistvu etični zakon, medtem ko je zakon o živinoreji zakon, ki je
                  vezan na ekonomska stališča pridobivanja mesa, če se lahko tako grobo izrazim,
                  vendar bi pripomnila za rešitev te dileme, da - žal posegam v pristojnost odbora,
                  ker sem bila kot predlagateljica na odboru - se je Vlada že zavezala, naj bi zakon
                  o živinoreji bil predložen Državnemu zboru do decembra leta 1994. Vlada tega ni
                  storila, se je pa na odboru zavezala, da bo zakon o živinoreji predložila. Baje
                  imajo tudi usposobljenega novega strokovnjaka, ki pospešeno dela na tem zakonu, do
                  maja leta 1995. Zato predlagam, da se zakon pripravi za drugo obravnavo najkasneje
                  do maja 1995, hkrati z zakonom o živinoreji s tem, da si Državni zbor pridržuje
                  pravico, da če pač zakona o živinoreji takrat ne bo, da gre zakon o zaščiti živali
                  v drugo branje. Kaj pa bo na neizpolnjene obljube Vlade naredil Državni zbor, to
                  bomo pa takrat predebatirali. Hvala.</p>
            </sp>
            <sp xml:id="SDZ1-Redna-28-1995-01-30.sp19">
               <speaker>PODPREDSEDNIK DR. LEV KREFT:</speaker>
               <p>Hvala lepa. V tem smislu se da. Želi še kdo besedo? Ja, gospod Ivan Oman,
                  izvolite.</p>
            </sp>
            <sp xml:id="SDZ1-Redna-28-1995-01-30.sp20">
               <speaker>IVAN OMAN:</speaker>
               <p>Spoštovani! Res je, da predlog zakona v glavnem obravnava predvsem zaščito pred
                  mučenjem živali, toda v pomembnem delu posega na področje živinoreje, in sicer na
                  področje otologije, to je pa tisto, zaradi česar je potrebno, da se, v kolikor se
                  ta zakon sprejme, obravnava obenem in uskladi z zakonom o živinoreji. To je
                  pomembno področje, to je pomembno gospodarsko področje.</p>
               <p>Torej, nimam nič proti, če se sprejme samo ta zakon, v kolikor se izloči vse
                  določbe, ki posegajo na gospodarsko področje. To je potem naenkrat druga
                  situacija. Dokler so pa v predlogu zakona tudi določbe, ki posegajo izven zaščite
                  živali, pač pa prav v konkretno tehnologijo reje živali, potem tega ni mogoče
                  sprejeti, v kolikor ni usklajen z zakonom oziroma oba zakona morata biti
                  usklajena, drugače sta v protislovju drug z drugim. Seveda predlagam, da se
                  sprejme stališče, da morata biti zakona oba hkrati obravnavana.</p>
            </sp>
            <sp xml:id="SDZ1-Redna-28-1995-01-30.sp21">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospa Breda Pečan, izvolite.</p>
            </sp>
            <sp xml:id="SDZ1-Redna-28-1995-01-30.sp22">
               <speaker>BREDA PEČAN:</speaker>
               <p>Hvala lepa. Rekla bi tako, da sem kot članica Odbora za kmetijstvo in gozdarstvo
                  podprla dodatni sklep, s tem da moram povedati zelo jasno, da se ta sklep -
                  vsebino sklepa lahko razume na dva načina; en način je ta, da morata biti oba
                  zakona hkrati predložena, vendar, če zakon o živinoreji ne bo predložen do maja
                  1995, bo ta zakon maja 1995 moral biti predložen v obravnavo. To je prvo, kar
                  razumem iz tega sklepa. Drugo, kar je razumeti, zakaj je pomembno, da sta oba
                  zakona hkrati v drugi obravnavi, eden v prvi in drugi v drugi obravnavi, se lahko
                  tudi razume na dva načina. In sicer je en način ta, da je treba zaradi tega, da ne
                  bi ta zakon preveč posegel v živinorejsko tehnologijo, hkrati obravnavati. Razumem
                  pa tako, da je dobro, da bo zakon o živinoreji, obravnavan istočasno z drugo
                  obravnavo tega zakona  zato, da se bomo ob obravnavi obeh, hkrati spomnili,
                  pomislili na to, da je živinoreja eden od največjih povzročiteljev trpljenja
                  živali na svetu. Ne v Sloveniji, na svetu. Zaradi tega, ker je to najbolj množičen
                  način mučenja živali. Odkod ljudem drugače ideja o tem, da se odrekajo uživanju
                  mesa, če ne ravno zaradi tega, ker je živinoreja povzročitelj množičnega mučenja
                  živali. Zaradi tega meni ni pomembno, kako bo ta sklep sprejet, ali kot poseben
                  sklep ali v okviru prve točke kot proceduralno. Podpiram ravno zaradi teh
                  razlogov, kot sem povedala, da zakon mora priti maja v obravnavo, da je potrebno,
                  da se ga obravnava skupaj z zakonom o živinoreji, da pa, če zakon o živinoreji ne
                  bo pripravljen, naj se pač ta zakon obravnava samostojno. Hvala.</p>
            </sp>
            <sp xml:id="SDZ1-Redna-28-1995-01-30.sp23">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Sušek.</p>
            </sp>
            <sp xml:id="SDZ1-Redna-28-1995-01-30.sp24">
               <speaker>MAKS SUŠEK:</speaker>
               <p>Spoštovane kolegice in kolegi! Mislim, da gre tu za humanitarno zadevo. Ko tako
                  razmišljam, potem bi dal to kot prioriteto. Humanitarni vidik in ko tako
                  razmišljam, potem sem za to, da lahko tudi ta dva zakona gresta en za drugim. To
                  pomeni, da gre lahko ta zakon sedaj najprej v obravnavo in na osnovi tega se potem
                  dejansko kreira tudi zakon o živinoreji.</p>
               <p>Kajti mislim, da to področje zaščite živali - ne moremo govoriti in neko mejo v
                  takih zakonih postaviti, je samo pojem, ali se živali mučijo ali se ne mučijo. Mi
                  bomo to zadevo dejansko definirali s tem zakonom kot takim, zato ne vidim potrebe,
                  da bi morali to proceduro združiti hkrati, predvsem zaradi tega ne, ker gre tu
                  dejansko za neko področje, ki ga je treba čimprej tudi načeti v naši družbi.</p>
            </sp>
            <sp xml:id="SDZ1-Redna-28-1995-01-30.sp25">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, izvolite. Gospod Protner ima besedo.</p>
            </sp>
            <sp xml:id="SDZ1-Redna-28-1995-01-30.sp26">
               <speaker>MAG. JOŽE PROTNER:</speaker>
               <p>Oglašam se predvsem zaradi tega, ker se ponavlja del razprave, ki je že bila na
                  odboru. Oglašajo se člani odbora kar po vrsti.</p>
               <p>Rekel bi, da smo drugi sklep predlagali, da je predlagatelj zakona za drugo
                  obravnavo Vlada, v sodelovanju s predlagatelji, prav zaradi tega, da bo Vlada, ki
                  ima že v pripravi, obstaja že delovno gradivo zakona o živinoreji, pač lahko, in
                  pričakujemo, da bo to storila, poskrbela za to, da tudi predlog zakona za drugo
                  obravnavo, ne glede na to tudi, če ne pride hkrati z zakonom o živinoreji,
                  vendarle bo razmejeval in upošteval tudi ta zakon.</p>
               <p>Če menimo, da zakona o živinoreji ne bo, kljub temu, da Vlado zavezujem, odbor je
                  sprejel sklep, da bi bil zakon o živinoreji decembra, vendarle na ta način
                  ustavimo obravnavo zakona o zaščiti živali in v tem primeru pri glasovanju
                  upoštevamo to, da je bil sklep odbora, da je Vlada predlagatelj zakona za drugo
                  obravnavo, Vlada, ki je pripravila tudi zakon o živinoreji. Hvala.</p>
            </sp>
            <sp xml:id="SDZ1-Redna-28-1995-01-30.sp27">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? <stage xml:id="SDZ1-Redna-28-1995-01-30.stage12">(Nihče)</stage>. Predlagam, da razrešimo
                  zadevo z glasovanjem o amandmaju, o amandmaju zaradi tega, ker dodatni sklep po
                  svoji vsebini sodi dejansko med stališča in sklepe, saj govori o roku, do katerega
                  je treba pripraviti ta zakon in hkrati o načinu vlaganja, to se pravi o tem, da se
                  zraven vloži še en drug zakon. Torej predlagam, da glasujemo o amandmaju, da se
                  doda v sklepu pod točko 2 naslednje besedilo: "in ga vloži hkrati s predlogom
                  zakona o živinoreji do maja 1995." Ta drugi sklep bi se torej glasil: "Predlog
                  zakona za drugo obravnavo pripravi Vlada Republike Slovenije v sodelovanju s
                  predlagateljema in ga vloži hkrati s predlogom zakona o živinoreji do maja
                  1995."</p>
               <p>Mislim, da to pokriva predloge iz obravnave in seveda z glasovanjem o tem predlogu
                  amandmaja se bomo dejansko tudi odločili tako, kot razprava teče, pač katerih je
                  več; kdo je za to in kdo je proti.</p>
               <p>Besedo pa želi gospa Breda Pečan. Med tem je prišel tudi predstavnik Vlade, ki bo
                  dobil besedo takoj, ko jo bo zahteval.</p>
            </sp>
            <sp xml:id="SDZ1-Redna-28-1995-01-30.sp28">
               <speaker>BREDA PEČAN:</speaker>
               <p>Hvala. Samo predlagali bi, da bi se glasil ta dodatek enako, kot je v tekstu
                  dodatnega sklepa na peti strani poročila, se pravi od tam dalje: "in predloži
                  Državnemu zboru hkrati s predlogom zakona o živinoreji, najkasneje pa do maja
                  1995." To je povzeta dikcija - najkasneje pa do maja 1995 in mislim, da je to
                  dosti pomemben poudarek, ker to pomeni: če ne bo do maja 1995 predlagan zakon o
                  živinoreji, potem gre ta zakon sam naprej, najkasneje maja 1995. Mislim, da se
                  razumemo. Hvala.</p>
            </sp>
            <sp xml:id="SDZ1-Redna-28-1995-01-30.sp29">
               <speaker>PODPREDSEDNIK DR. LEV KREFT:</speaker>
               <p>Iz te dikcije ne izhaja, da gre ta zakon sam naprej. Mi je zelo žal. Tudi če piše:
                  "najkasneje pa", to še vedno ne pomeni, da gre ta zakon sam naprej.</p>
               <p>Dobro. Torej, amandma se glasi: "in ga vloži hkrati s predlogom zakona o
                  živinoreji, najkasneje pa do maja 1995."</p>
               <p>Želi še kdo besedo o tem amandmaju, preden glasujemo potem o sklepu v celoti?
                  Ugotavljam, da ne in dajem ta amandma, s tem popravkom na glasovanje. Ugotovimo
                  sklepčnost! <stage xml:id="SDZ1-Redna-28-1995-01-30.stage13">(49 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage14">(35 poslancev.)</stage> Je kdo proti? <stage xml:id="SDZ1-Redna-28-1995-01-30.stage15">(11
                     poslancev.)</stage></p>
               <p>Ugotavljam, da smo ta amandma sprejeli in dajem na glasovanje sklep v celoti. Pred
                  tem pa vas še obveščam, da Vlada soglaša s to zadolžitvijo v tej drugi točki, tako
                  da lahko brez skrbi o njej glasujemo. Glasujemo o drugem sklepu v celoti.
                  Ugotovimo sklepčnost! <stage xml:id="SDZ1-Redna-28-1995-01-30.stage16">(48 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage17">(35 poslancev.)</stage> Je kdo proti? <stage xml:id="SDZ1-Redna-28-1995-01-30.stage18">(2
                     poslanca.)</stage></p>
               <p>Ugotavljam, da smo ta sklep sprejeli.</p>
               <p>V obravnavo dajem - tretja točka sklepov je že realizirana, dobili smo dodatek h
                  gradivu, tako da je ni treba dati na glasovanje, pač pa seveda četrta točka
                  stališč in sklepov, ki se glasi: "predlagatelj naj pri pripravi predloga zakona za
                  drugo obravnavo upošteva tudi naslednje pripombe: predlagatelj naj besedilo
                  predloga zakona za drugo obravnavo dopolni z najnovejšimi spoznanji moderne
                  raziskovalne znanosti, ki je razširila pojmovanje mučenja živali s čisto fizičnega
                  tudi na psihološko področje; stres, strah, bojazni, stiske, zlasti pri rejnih
                  živalih.</p>
               <p>Predlagatelj naj predlog zakona za drugo obravnavo v začetnem delu dopolni z
                  definicijami osnovnih pojmov, ki so za razumevanje zakona bistveni, na primer:
                  mučenje, strah, prepovedani posegi, trpljenje, stiska, spremenjeno obnašanje,
                  tehnopatije, kot posledica neprimerno urejenih hlevov, bolečina, frustracije.</p>
               <p>Predlagatelj naj v predlog zakona za drugo obravnavo vključi tudi področje
                  poizkusov in posegov na živali v izobraževalne namene. Skrb za najdene živali naj
                  bo obravnavana v ustreznem poglavju. Predlagatelj naj ponovno preuči in primerno
                  popravi roke za prilagoditev posameznih dejavnosti predpisanim pogojem v zakonu.
                  Želi kdo besedo o tem predlogu sklepa? Ugotavljam, da ne in ga dajem na
                  glasovanje. Ugotovimo sklepčnost! <stage xml:id="SDZ1-Redna-28-1995-01-30.stage19">(48 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage20">(41 poslancev.)</stage> Je kdo proti?
                  <stage xml:id="SDZ1-Redna-28-1995-01-30.stage21">(Nihče.)</stage></p>
               <p>Ugotavljam, da smo ta sklep sprejeli.</p>
               <p>Pod številko 5 v pregledu stališč in sklepov oziroma v stališčih in sklepih
                  matičnega delovnega telesa imate sklep, ki se glasi: "Vlada Republike Slovenije
                  naj pri pripravi predloga zakona za drugo obravnavo ustrezno upošteva pripombe
                  Sekretariata za zakonodajo in pravne zadeve". Želi kdo besedo o tem predlogu
                  sklepa? Ugotavljam, da ne in ga dajem na glasovanje. Ugotovimo sklepčnost!
                     <stage xml:id="SDZ1-Redna-28-1995-01-30.stage22">(47 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage23">(38 poslancev.)</stage> Je kdo proti? <stage xml:id="SDZ1-Redna-28-1995-01-30.stage24">(1
                     poslanec.)</stage></p>
               <p>Ugotavljam, da smo ta sklep sprejeli.</p>
               <p>Dajem v obravnavo še predlog dodatnega sklepa, dva sta sicer, ki ga je predložila
                  samostojna poslanska skupina z gospodom Ivanom Verzolakom kot podpisanim. Prvi:
                  "Predlagatelj naj pri pripravi zakona za drugo obravnavo vanj vključi tudi
                  določbe, ki urejajo posedovanje, vzgojo in prodajo nekaterih vrst psov". Želi kdo
                  besedo o tem predlogu dodatnega sklepa? Gospod Verzolak, izvolite.</p>
            </sp>
            <sp xml:id="SDZ1-Redna-28-1995-01-30.sp30">
               <speaker>IVAN VERZOLAK:</speaker>
               <p>Hvala za besedo. Predsedujoči je že prebral ta sklep. Jaz bi samo rekel, da v
                  svetu imajo zakone, kjer določene vrste psov, to so predvsem ti psi za pasje
                  borbe, ki so izredno napadalni in ki so tudi nevarni predvsem za otroke in
                  odrasle, da se pač to ustrezno uredi. Ali, kot veste, imajo v Angliji celo
                  prepovedane določene pasme psov, to so tako imenovani pitbulterieri oziroma njim
                  podobni. V drugih državah imajo pa zelo natančno evidenco, tudi popise lastnikov
                  in imajo kontrolo nad temi vrstami psov. Tako, da predlagam, da tudi tu pri nas
                  Vlada o tem razmisli in tu ustrezno sprejme neke ustrezne sklepe oziroma zakone,
                  da bo pač to dejansko nekako pod kontrolo. Kot veste, se že pri nas pojavljajo
                  ilegalno tudi te pasje borbe in ker te pse maltretirajo, jih specialno trenirajo,
                  da so izredno agresivni in tak pes, ko izgubi kontrolo nad sabo, je lahko zelo
                  nevaren za ljudi. In prosim, da podprete.</p>
            </sp>
            <sp xml:id="SDZ1-Redna-28-1995-01-30.sp31">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo o tem predlogu dodatnega sklepa? Ja, gospa Polonca
                  Dobrajc, izvolite.</p>
            </sp>
            <sp xml:id="SDZ1-Redna-28-1995-01-30.sp32">
               <speaker>POLONCA DOBRAJC:</speaker>
               <p>Hvala za besedo. Glasovala bom proti temu predlogu sklepa in sicer prepoved
                  določenih bojnih pasem, to niso samo pittbuli, to so mastifi, buldogi itn., naj bi
                  urejal določen zakon. Kar se pa tiče pasjih borb, pa bi opozorila, da to spada v
                  kategorijo mučenja živali, ki je že obsežena v tem predlogu zakona, ki ga danes
                  obravnavamo. Kar pa se tiče prepovedi določenih pasem, pa mislim, da to ne sodi v
                  ta zakon, kajti uporaba določenega psa v bojne namene, v prirejanje pasjih bojev
                  itn., sodi v mučenje živali. Sama prepoved in obnašanje lastnikov in posedovanje
                  teh pasem in sploh prepoved ene pasje vrste, pa mislim, da zasluži poseben tretma
                  s svojim zakonom in zato bom glasovala proti temu.</p>
            </sp>
            <sp xml:id="SDZ1-Redna-28-1995-01-30.sp33">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Ivo Verzolak. Izvolite.</p>
            </sp>
            <sp xml:id="SDZ1-Redna-28-1995-01-30.sp34">
               <speaker>IVAN VERZOLAK:</speaker>
               <p>Jaz bi samo korigiral poslansko kolegico, da moj predlog sklepa nikjer ne govori o
                  prepovedi, ampak jaz še enkrat preberem: samo predlagatelj naj pri pripravi zakona
                  za drugo obravnavo vanj vključiti tudi določbe, ki urejajo posedovanje, vzgojo in
                  prodajo nekaterih vrst psov. Samo to.</p>
            </sp>
            <sp xml:id="SDZ1-Redna-28-1995-01-30.sp35">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod doktor Leo Šešerko, izvolite.</p>
            </sp>
            <sp xml:id="SDZ1-Redna-28-1995-01-30.sp36">
               <speaker>DR. LEO ŠEŠERKO:</speaker>
               <p>Spoštovani gospod podpredsednik, spoštovani zbor! Jaz mislim, da ta spor, do
                  katerega je zdaj prišlo, ni zelo dramatičen. Res je, da pripravljamo po angleškem
                  vzoru poseben zakon o psih, v katerem bi bilo smiselno dati določbe, o katerih
                  gospod Verzolak govori, res pa je, da pasji boji, da treniranje psov h
                  agresivnosti spadajo med značilnosti, spadajo med oblike mučenja živali. Ta zbor
                  bi lahko  to ali vključil tu notri ali pripravil poseben zakon. Jaz mislim, da
                  glede na proceduralne zaplete in nenavadne okoliščine sprejemanja zakona, o
                  katerem ravnokar govorimo, je boljše, da se sprejme poseben zakon in bom zato
                  glasoval, da se naj ne vključuje v ta zakon, kajti, kako bo s tem zakonom, kako bo
                  lobi, ki je zainteresiran za čim širše kompetence pri mučenju živali, zlasti pri
                  reji eksperemintalnih živali in pri živinoreji, kako bo ta posegal v ta zakon, je
                  zelo vprašljivo. Zato mislim, da je boljše, da so kompetence tega zakona čim ožje
                  in svetujem kolegi Verzolaku, da ne rine svojih določb v ta zakon.</p>
            </sp>
            <sp xml:id="SDZ1-Redna-28-1995-01-30.sp37">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta predlog dodatnega
                  sklepa na glasovanje. Ugotovimo sklepčnost! <stage xml:id="SDZ1-Redna-28-1995-01-30.stage25">(47 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage26">(18 poslancev.)</stage> Je kdo proti? <stage xml:id="SDZ1-Redna-28-1995-01-30.stage27">(22
                     poslancev.)</stage></p>
               <p>Ugotavljam, da tega predloga sklepa nismo sprejeli.</p>
               <p>Drugi predlog dodatnega sklepa, ki se glasi: Predlagatelj naj pri pripravi zakona
                  za drugo obravnavo iz zakona črta določbe o kaznivih dejanjih, je sicer že del
                  mnenja sekretariata, ki smo ga že sprejeli v sklepih. Ali vztrajate pri tem
                  dodatnem predlogu sklepa, gospod Verzolak? Je nepotreben, ker je to že vključeno.
                  Hvala lepa. Ker smo izčrpali predloge dodatnih sklepov, dajem na glasovanje
                  stališča in sklepe v celoti in prosim, da ugotovimo sklepčnost. Ugotovimo
                  sklepčnost! <stage xml:id="SDZ1-Redna-28-1995-01-30.stage28">(50 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage29">(41 poslancev.)</stage> Je kdo proti? <stage xml:id="SDZ1-Redna-28-1995-01-30.stage30">(1
                     poslanec.)</stage> Hvala lepa.</p>
               <p>Ugotavljam, da smo stališča in sklepe sprejeli.</p>
               <p>S tem tudi zaključujem to točko dnevnega reda in predajam vodenje gospodu
                  Vladimirju Toplerju, ki je medtem prišel. Mislim, da ste mi dovolili voditi to
                  točko kot zainteresiranemu podpredsedniku. Hvala lepa.</p>
            </sp>
            <sp xml:id="SDZ1-Redna-28-1995-01-30.sp38">
               <speaker>PODPREDSEDNIK VLADIMIR TOPLER:</speaker>
               <p>Hvala lepa kolegu Kreftu. Lepo pozdravljeni!</p>
               <p>Nadaljujemo z naslednjo <title xml:id="SDZ1-Redna-28-1995-01-30.title2">24. TOČKO</title>, to je <title xml:id="SDZ1-Redna-28-1995-01-30.title3">PREDLOG ZAKONA O
                     VARSTVU TOPOGRAFIJE POLVODNIŠKIH VEZIJ V DRUGI OBRAVNAVI</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  besedo predstavnik Vlade? Prosim. Prosil bi, če se zboru tudi predstavite.</p>
            </sp>
            <sp xml:id="SDZ1-Redna-28-1995-01-30.sp39">
               <speaker>ANDREJ PIANO:</speaker>
               <p>Moje ime je Andrej Piano, svetovalec Vlade v Uradu Republike Slovenije za
                  intelektualno lastnino. Spoštovani gospod predsednik, spoštovani poslanci! Vlada
                  Republike Slovenije je skladno s sklepom tega zbora z dne 14. septembra pripravila
                  zakon o varstvu topografij polvodniških vezij za drugo obravnavo. Kakor se mogoče
                  še spominjate, vsebinskih pripomb na predlog tega zakona ni bilo. Odbor za znanost
                  in tehnologijo je na svoji seji na začetku decembra obravnaval predlog zakona za
                  drugo obravnavo ter sprejel dva sklepa. In sicer, da se zakon sprejme s
                  predloženim amandmajem ter da mora predlagatelj upoštevati pripombe Sekretariata
                  za zakonodajo za tretje branje, ki s pravno-tehničnega vidika terjajo uskladitev z
                  običajnimi monotehničnimi pravili. Predlagatelj soglaša s prvim predlogom, ki je
                  redakcijskega značaja, da se izraz oziroma beseda "polvodnik" nadomesti z izrazom
                  "polprevodnik". To je tudi predlog terminološke komisije pri Ministrstvu za
                  znanost in tehnologijo.</p>
               <p>V zvezi z drugim predlogom sklepa, ki pravi, da naj predlagatelj za tretjo
                  obravnavo upošteva mnenje Sekretariata za zakonodajo, pa moramo opozoriti na
                  naslednje. Besedilo zakona je tako po vsebinskem, kakor tudi monotehničnem pogledu
                  namenoma povzeto po derektivi Evropske unije. K vsebinskemu upoštevanju derektive
                  Evropske unije pa nas zavezuje ravno sklep Državnega zbora, po kateri morajo biti
                  zakoni, ki jih sprejema Državni zbor, usklajeni s predpisi Evropske unije.
                  Monotehnično posnemanje je v tem primeru tudi smiselno spričo dejstva, da mora
                  urad, da mora Vlada Republike Slovenije po sprejetju tega zakona z izmenjavo pisem
                  zagotoviti mednarodno recipročnost pri varstvu topografij polprevodniških vezij.
                  Priloga k temu pismu, ki bo poslano na Evropsko unijo ter ameriškemu in japonskemu
                  patentnemu uradu, pa bo seveda tudi angleški prevod zakona. V tem kontekstu bo
                  potrditev vzajemnosti, zlasti z Evropsko unijo, seveda bistveno hitrejša, če bo
                  naš zakon tudi v monotehničnem pogledu podoben derektivi Evropske unije. Minimalne
                  korekture pa so seveda še vedno možne.</p>
               <p>Na podlagi navedenih dejstev predlagamo, da Državni zbor opravi drugo obravnavo
                  ter v primeru, da ni nobenega vsebinskega amandmaja, še tretje dokončno
                  branje.</p>
               <p>In ne nazadnje. Glede pripombe o uporabi različnih sistemov latinskih črk v 6. in
                  8. členu predloga zakona, poudarjamo, da gre za napako, ki je nastala pri tiskanju
                  Poročevalca. Namreč tako v 6. kot 8. členu se uporabljajo male rimske številke.
                  Hvala lepa.</p>
            </sp>
            <sp xml:id="SDZ1-Redna-28-1995-01-30.sp40">
               <speaker>PODPREDSEDNIK VLADIMIR TOPLER:</speaker>
               <p>Hvala lepa predstavniku Vlade. Predlog zakona je obravnaval Odbor za znanost,
                  tehnologijo in razvoj kot matično delovno telo. Želi poročevalec besedo?
                     <stage xml:id="SDZ1-Redna-28-1995-01-30.stage31">(Ne želi.)</stage> Želi besedo predstavnik sekretariata? <stage xml:id="SDZ1-Redna-28-1995-01-30.stage32">(Ne
                     želi.)</stage> Želijo besedo predstavniki poslanskih skupin?
                     <stage xml:id="SDZ1-Redna-28-1995-01-30.stage33">(Ne.)</stage> Zato prehajamo na odločanje o členih. Ker nimamo vloženega
                  nobenega amandmaja, predlagam, da skladno s poslovnikom k 189. členu glasujemo o
                  vseh členih skupaj in dajem takšen proceduralni sklep na glasovanje. Ugotovimo
                  sklepčnost! <stage xml:id="SDZ1-Redna-28-1995-01-30.stage34">(43 prisotnih.)</stage></p>
               <p>Jaz predlagam, da naredimo pol ure odmora, kar so že predlagali tudi kolegi in
                  potem nadaljujemo ob 13.30 uri s sejo in prosim za večjo sklepčnost. Sejo
                  nadaljujemo ob 13.30 uri.</p>
            </sp>
            <stage type="time">(Seja je bila prekinjena ob 13.00 uri in se je nadaljevala ob 13.43
               uri.)</stage>
            <sp xml:id="SDZ1-Redna-28-1995-01-30.sp41">
               <speaker>PODPREDSEDNIK VLADIMIR TOPLER:</speaker>
               <p>Ugotovimo prisotnost v dvorani! Prosim, da najprej ugotovimo prisotnost in tudi
                  sklepčnost v dvorani! Še vedno ugotavljamo prisotnost! Ugotavljam, da je navzočih
                  47 poslank in poslancev.</p>
               <p>Ponovno dajem na glasovanje proceduralni sklep, da glasujemo o vseh členih, h
                  katerim niso bili vloženi amandmaji skupaj. Ni pa bil vložen noben amandma.
                  Ugotovimo prisotnost! Glasujemo o proceduralnem sklepu. Če nasprotuje več kot
                  tretjina poslancev, sklep ni sprejet po novem poslovniku. Ugotovimo sklepčnost!
                     <stage xml:id="SDZ1-Redna-28-1995-01-30.stage36">(49 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage37">(45 poslancev.)</stage> Je kdo proti? <stage xml:id="SDZ1-Redna-28-1995-01-30.stage38">(1
                     poslanec.)</stage></p>
               <p>Ugotavljam, da je sklep sprejet.</p>
               <p>Na glasovanje dajem vse člene. Želi kdo besedo? Na glasovanje dajem vse člene
                  zakona. Ugotovimo sklepčnost! <stage xml:id="SDZ1-Redna-28-1995-01-30.stage39">(46 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage40">(40 poslancev.)</stage> Je kdo proti? <stage xml:id="SDZ1-Redna-28-1995-01-30.stage41">(1
                     poslanec.)</stage></p>
               <p>Ugotavljam, da so členi sprejeti.</p>
               <p>K naslovu zakona imamo amandma. Črta se beseda prevodniških in nadomesti z besedo
                  polprevodniških, tako da se naslov zakona glasi: "Predlog zakona o varstvu
                  topografije polprevodniških vezjih." Želi kdo razpravljati o amandmaju ali o
                  naslovu zakona? <stage xml:id="SDZ1-Redna-28-1995-01-30.stage42">(Ne.)</stage></p>
               <p>Amandma k naslovu zakona dajem na glasovanje. Ugotovimo sklepčnost! <stage xml:id="SDZ1-Redna-28-1995-01-30.stage43">(47
                     prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage44">(39 poslancev.)</stage> Je kdo proti?
                  <stage xml:id="SDZ1-Redna-28-1995-01-30.stage45">(Nihče.)</stage></p>
               <p>Ugotavljam, da je amandma sprejet.</p>
               <p>S tem smo naslov zakona popolnoma spremenili.</p>
               <p>Imamo pa še predlog dodatnega sklepa. Predlagatelj naj prouči in smiselno upošteva
                  mnenje Sekretariata za zakonodajo in pravne zadeve pri pripravi predloga zakona za
                  tretjo obravnavo, zlasti s pravno-tehničnega vidika in vidika uskladitve z
                  običajnimi monotehničnimi pravili, ne da bi to vplivalo na koncept in vsebino
                  predloženih materialnih rešitev in se pojavlja vprašanje, ali sploh lahko o tem
                  sklepu glasujemo. Gospod Baškovič, prosim.</p>
            </sp>
            <sp xml:id="SDZ1-Redna-28-1995-01-30.sp42">
               <speaker>MILAN BAŠKOVIČ:</speaker>
               <p>Hvala lepa. Ker gre za to vprašanje, sklep ali ne sklep, za kaj v bistvu tu gre.
                  Mi smo v našem poročilu napisali, da je nekaj težav v strukturi zakona v
                  označevanju, da gre v nekaterih primerih za nekatere označbe, ki niso med seboj
                  logične oziroma niso niti nekako primerljive z drugimi tovrstnimi redakcijami, ki
                  jih pri zakonih opravljamo. Seveda bi bilo to nemogoče odpraviti z amandmaji, na
                  primer, ali je označba a, b, c, ali boljše, alinee, kot ponavadi delamo. Ali je
                  tam neka povezava, kjer imamo označene odstavke s številkami, potem se znotraj
                  tako nametani a, b, c, arabske male črke. Potem se pojavi v drugem delu, pravijo,
                  da je bila napaka, ampak tako je bilo objavljeno, namesto malih arabskih, se
                  pojavijo rimske velike črke, kar so označbe za poglavja in podobno. Potem vmes, ko
                  se sklicujejo sedaj členi med seboj na te a, b, c itn., so različne tehnike
                  uporabljene. Tako da je to amandmajsko pravzaprav nemogoče in neprimerno
                  urejevati. Potem gre za te podnaslove pod členi, ki so za tako majhen zakon v
                  načelu pravzaprav nepotrebne, ker je zakon pregleden. To potrebujemo pri velikih
                  sistemskih zakonih, na primer tudi pri KZ-ju, ker ima svojo funkcijo, naziv itn.
                  No, to so že manj, ampak vendarle lahko celo zavajajo. Kot primer navajam na
                  primer 1. člen, če pogledate. 1. člen ima podnaslov Pojmi. Mi smo pokazali v
                  današnjem poročilu. To ne more biti pokrito in zavaja, ker prvi odstavek pravi: s
                  tem zakonom se ureja pridobitev in varstvo topografije polvodniških vezij. Se
                  pravi, to je tisti uvodni člen, ki ponavadi podaja vsebino celotnega zakona in jo
                  pojasnjuje, medtem ko so pojmi potem pa v naslednjih odstavkih, polvodniško vezje
                  je to in to, topografija in tako naprej, geografsko. To, kar ponavadi pod pojme
                  res razumemo. Se pravi, že ta prvi primer kaže, da tako ne bi moglo ostati in bi
                  moral biti ta prvi odstavek označen samostojno kot 1. člen, na primer vsebina
                  zakona, če bi vztrajali pri podnaslovih. Drugi potem pa pojmi itn. Nekateri so
                  nekoliko tudi problematični.</p>
               <p>Skratka, če samo ilustriram nekatere težave, na primer 6. člen, 10. člen. Na
                  primer v 10. členu pravi, tretji odstavek ima potem takoj a), če je prijava itn.
                  Potem ima takoj b). In samo to poglejte, če prijavitelj ne odpravi
                   pomanjkljivosti v roku iz tretjega a odstavka, se šteje, da tretji a) odstavek ni
                  noben pojem, ker je tretji odstavek je tretji odstavek, ki je pred tem napisan,
                  označen in a je samo razdelek ali, rekel bi, alinea tega odstavka. V naslednjem
                  11. členu se namesto tega pojavi, navedenih v točkah a do d prvega odstavka, se
                  pravi, čisto druga konstrukcija spet za enako razmerje in tako naprej. S tem ne bi
                  rad vlekel te razprave, ki je nesmiselna. Gre samo za to, kar smo mi napisali na
                  koncu našega poročila, da želimo doseči dogovor s predlagatelji ter vladno službo
                  za zakonodajo, da bi v medsebojnem sodelovanju pravno-tehnično  solidno pripravili
                  besedilo za tretjo obravnavo. Torej, da bi bila samo s teh vidikov stvar
                  redakcijsko monotehnično ustrezno in nespotakljivo in jasno opravljena, brez
                  kakršnegakoli posega v rešitve. Odbor je to podprl. Ali je ustrezno ali ne, najbrž
                  je malo nenavadno. Če pa tako ostane, brez vsakega popravka in celo z napakami, pa
                  mislim, da bo to zelo slabo. Mi moramo biti občutljivi za take tekste. Ta bo pa še
                  celo občutljiv, ker bo tudi mednarodno kje kdaj uporabljen in primerjan. Bilo bi
                  ga dobro urediti, sčistiti v teh drobnarijah, ki niso vredne amandmajev. Hvala
                  lepa.</p>
            </sp>
            <sp xml:id="SDZ1-Redna-28-1995-01-30.sp43">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Baškoviču. Glede na to predlagam, da izjemoma sprejmemo
                  drugačen sklep kot jih sprejemamo, da  tretjo obravnavo zakona ne pripravi
                  predlagatelj, ampak da ga pripravi sekretariat. Predlagam, da sprejmemo naslednji
                  sklep. Predlog zakona za tretjo obravnavo pripravi Sekretariat za zakonodajo in
                  pravne zadeve in ga popravi z vidika pravno-tehnične obdelave, ne da bi vplival na
                  koncept in vsebino predloženih rešitev za 30. sejo Državnega zbora.</p>
               <p>Želi kdo o tem proceduralnem sklepu besedo? <stage xml:id="SDZ1-Redna-28-1995-01-30.stage46">(Ne.)</stage> Dajem takšen
                  sklep na glasovanje. Ugotovimo sklepčnost! <stage xml:id="SDZ1-Redna-28-1995-01-30.stage47">(51 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage48">(44 poslancev.)</stage> Je kdo proti?
                  <stage xml:id="SDZ1-Redna-28-1995-01-30.stage49">(Nihče.)</stage></p>
               <p>Ugotavljam, da smo sklep sprejeli.</p>
               <p>S tem zaključujem to točko dnevnega reda.</p>
               <p>Prehajamo na naslednjo, <title xml:id="SDZ1-Redna-28-1995-01-30.title4">25. TOČKO DNEVNEGA REDA</title>, to je na prvo
                  obravnavo <title xml:id="SDZ1-Redna-28-1995-01-30.title5">PREDLOGA ZAKONA O INVALIDSKIH ORGANIZACIJAH</title>.</p>
               <p>Predlog zakona je v obravnavo predložil poslanec Zmago Jelinčič. Želi besedo
                  gospod Jelinčič? Prosim.</p>
            </sp>
            <sp xml:id="SDZ1-Redna-28-1995-01-30.sp44">
               <speaker>ZMAGO JELINČIČ:</speaker>
               <p>Hvala lepa za besedo. Svet invalidskih organizacij je že 9.6.1994 leta poslal
                  Državnemu zboru Republike Slovenije dopis s svojimi stališči v zvezi s predlogom
                  zakona o društvih. V teh stališčih so invalidi zapisali, da morajo biti zaradi
                  specifičnosti problema te zadeve obdelane v posebnem  zakonu. Glede na ta stališča
                  je potem Državni zbor dne 21.6.1994 tudi sprejel sklep, da naj se pripravi zakon
                  in se ga vloži v obravnavo, to se pravi zakon o invalidskih organizacijah.</p>
               <p>Zakon, ki je pred vami, pravzaprav pomeni realizacijo navedenega sklepa Državnega
                  zbora in pomeni, da bodo invalidske organizacije dobile zakon, za katerega se
                  pravzaprav zavzemajo že tri leta. Zagotovo so kakšne določbe v zakonu, ki jih bo
                  potrebno še dodelati, morda spremeniti, čeprav sodim, da so v glavnem zajete vse
                  specifičnosti invalidske problematike. Predlog zakona je sestavljen v skladu z
                  razvojno strategijo invalidskega varstva, ki jo je sprejel slovenski parlament
                  prejšnjega sklica in upošteva tudi vse pripombe koordinacijskega odbora
                  invalidskih organizacij Slovenije kot predhodnika Sveta invalidskih organizacij
                  Slovenije. Zato Državnemu zboru predlagam, da dodeli predlog zakona o invalidskih
                  organizacijah v drugo obravnavo, seveda s tem, da se nadalje uredi ta zakon skupaj
                  z Vlado. Hvala lepa.</p>
            </sp>
            <sp xml:id="SDZ1-Redna-28-1995-01-30.sp45">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospodu Jelinčiču kot predlagatelju zakona. Predlog zakona je
                  obravnaval Odbor za zdravstvo, delo, družino in socialno politiko kot matično
                  delovno telo. Prosim gospoda Kocipra, da kot poročevalec poda mnenje.</p>
            </sp>
            <sp xml:id="SDZ1-Redna-28-1995-01-30.sp46">
               <speaker>ŠTEFAN KOCIPER:</speaker>
               <p>Hvala lepa. Spoštovane poslanke in poslanci! Odbor Državnega zbora Republike
                  Slovenije za zdravstvo, delo, družino in socialno politiko je kot matično delovno
                  telo na 50. seji, 10.11.1994, obravnaval predloženi zakon o invalidskih
                  organizacijah in se pri tem seznanil z mnenjem Vlade in sekretariata, ki sta dala
                  svoje pripombe k takemu predlogu. Odbor je tudi ugotovil, da je Državni zbor na
                  svoji 22. seji, 22.6.1994, ob obravnavi predloga zakona o društvih tudi sprejel v
                  okviru stališč in sklepov sklep, da naj se zakon o društvih in zakon o invalidskih
                  organizacijah pripravljata skupaj. Tak zakon kot je bil predložen, je bil s strani
                  Vlade ocenjen kot nezadosten. Sicer Vlada ugotavlja, da je zakon potreben, našteva
                  pa številne pripombe in zato predlaga, da se ta zakon tudi zavrne, in da Vlada
                  pripravi na osnovi izhodišč, ki so bila oziroma so v Vladi že pripravljena, tak
                  zakon, ki bo tudi najbolje urejal to področje. Predvsem so bili razpravljalci v
                  odboru pri obravnavi tega zakona pozorni do tega, da je potrebno razmejiti
                  področje zakona o društvih in področje tega zakona. Na koncu je odbor sprejel
                  predlog dveh sklepov, ki jih predlaga Državnemu zboru. Prvi je že realiziran, da
                  ta zakon obravnavamo čimprej. Drugi je pa ta, da ta zakon tudi zavrnemo, da bi
                  Vlada lahko pripravila zakon, ki bo vseboval vse tiste nujne sestavine, ki jih
                  mora tak zakon imeti. Hvala lepa.</p>
            </sp>
            <sp xml:id="SDZ1-Redna-28-1995-01-30.sp47">
               <speaker>PODPREDSEDNIK VLADIMIR TOPLER:</speaker>
               <p>Hvala lepa poročevalcu komisije. Želi besedo predstavnik sekretariata? Želi besedo
                  predstavnik Vlade? <stage xml:id="SDZ1-Redna-28-1995-01-30.stage50">(Ne želi.)</stage></p>
               <p>Besedo dajem predstavnikom poslanskih skupin. Gospod Jelinčič, predstavnik
                  Slovenske nacionalne stranke.</p>
            </sp>
            <sp xml:id="SDZ1-Redna-28-1995-01-30.sp48">
               <speaker>ZMAGO JELINČIČ:</speaker>
               <p>Hvala lepa. Mislim, da invalidske organizacije potrebujejo zakon. Na Vladi so
                  pripravljena izhodišča za novi zakon, vendar ni pripravljeno nič bolj konkretnega,
                  zato sodim, da bi bilo smiselno, da se kot okvir sprejme ta zakon in se potem z
                  amandmaji popravlja ta zakon, ki je predložen v razpravo. Teh zadev takrat nisem
                  mogel pojasniti na Odboru gospoda Kocipra iz enega enostavnega razloga, ker sem
                  bil odsoten in nisem mogel tam zagovarjati teh stališč. Mislim, da bi bilo
                  smiselno, da se zakon sprejme in da se skupaj z Vlado potem zakon dodela v drugi
                  obravnavi. S tem se, če nič drugega, prihrani vsaj pol leta in mislim, da pol leta
                  invalidskim organizacijam pomeni ogromno. Hvala lepa.</p>
            </sp>
            <sp xml:id="SDZ1-Redna-28-1995-01-30.sp49">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo kot predstavnik poslanske skupine? Odpiram splošno
                  razpravo. Kdo želi besedo? Gospa Danica Simšič, prosim.</p>
            </sp>
            <sp xml:id="SDZ1-Redna-28-1995-01-30.sp50">
               <speaker>DANICA SIMŠIČ:</speaker>
               <p>Hvala za besedo. Na predlog Komisije za vprašanja invalidov je bil pravzaprav v
                  tem parlamentu sprejet predlog, da se hkrati z drugo obravnavo zakona o društvih v
                  parlamentu obravnava tudi zakon o invalidskih organizacijah v prvi obravnavi. Več
                  kot pol leta je od takrat, ko je bil ta predlog sprejet in skoraj pol leta zakon,
                  ki ga je pripravil gospod Zmago Jelinčič oziroma vložil gospod Zmago Jelinčič,
                  čaka na obravnavo v tem parlamentu.</p>
               <p>Komisija za vprašanje invalidov je predlog obravnavala kot zainteresirano delovno
                  telo in menila, to mnenje sem ustno prenesla tudi na matičnem delovnem telesu in
                  menila, da bi vendarle veljalo zakon peljati dalje, ga spraviti v drugo obravnavo
                  s tem, da bi predlog za drugo obravnavo pripravila Vlada v sodelovanju s
                  predlagateljem. Predlagam, če je mogoče, da drugo točko predlogov oziroma sklepov
                  matičnega delovnega telesa ne sprejmemo in sprejmemo sklep, da je predlog zakona o
                  invalidskih organizacijah prva obravnava primerna podlaga za pripravo predloga
                  zakona za drugo obravnavo, in kot rečeno, da predlog pripravi Vlada v sodelovanje
                  s predlagateljem, kajti sicer bomo samo še zavlačevali sprejem tega zakona in
                  hkrati zadrževali zakon, ki pa je izredno pomemben, to je zakon o društvih. Ravno
                  zaradi tega, ker ta zakon v prvi obravnavi še ni obravnavan, Vlada ne more naprej
                  vložiti zakona o društvih, kar je tudi pomemben argument za to, da bi vendarle
                  predlog zakona o invalidskih organizacijah peljali naprej. Hvala.</p>
            </sp>
            <sp xml:id="SDZ1-Redna-28-1995-01-30.sp51">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Samo to bi pojasnil, da moramo najprej glasovati v skladu s
                  poslovnikom, s 185. členom, o mnenju matičnega delovnega telesa. Želi še kdo
                  besedo. Gospod Janez Podobnik, prosim.</p>
            </sp>
            <sp xml:id="SDZ1-Redna-28-1995-01-30.sp52">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Najprej me zanima, če je
                  stališče, ki ga je povedala kolegica Simšičeva, da je v bistvu Vlada vezana tudi z
                  zakonom o društvih, če je to mnenje točno oziroma me zanima, če je med nami kakšen
                  predstavnik Vlade, ki bi lahko povedal, v kateri fazi je Vlada pri pripravi zakona
                  o invalidskih organizacijah. To bi bilo prvo vprašanje.</p>
               <p>Drugo vprašanje. Ali je možno, da bi ne glede na to, če danes ne potrdimo, torej
                  ne sprejmemo tega zakona, ali lahko gre zakon o društvih v drugo, torej v pripravo
                  za drugo branje. To je drugo vprašanje, sam bi pa povedal samo načelno stališče do
                  tega zakona in sploh do tega segmenta družbe, da smo pravzaprav tudi z
                  ustanovitvijo Komisije za invalide v Državnem zboru pokazali, da nam je ta
                  problematika, da se je pač zavedamo in da bomo kot Državni zbor storili vse, da
                  bomo tudi pri zakonodaji nekako sledili spremembam, ki so se zgodile v družbi in
                  povsem jasno je, kot piše v prvem odstavku, ocene stanja in razlogi za izdajo
                  zakona, da se mora tudi sistem invalidskega varstva prilagoditi novemu pravnemu
                  sistemu, ki ga imamo v slovenski državi in da je to povsem nedvoumno, kot je
                  nedvoumno, da so invalidske organizacije po formalno-pravni ureditvi društva in da
                  je potrebno, da ta dva zakona gresta eden z drugim, tako da je tu pravzaprav ta
                  problem.</p>
               <p>Gospod Jelinčič kot predlagatelj je predlagal pot spreminjanja zakona z amandmaji.
                  Mislim, da bo potrebno zelo veliko amandmajev na ta zakon. Tako je moje mnenje.
                  Jaz sem si pripravil nekaj možnih amandmajev. Ne nazadnje samo področje
                  sodelovanja z državnimi organi oziroma strokovnimi službami in lokalno samoupravo
                  bi terjalo kar dokaj podobno opredelitev tega vprašanja in seveda tudi načelno
                  vprašanje, ali bomo zakon dopolnjevali in spreminjali z amandmaji in bomo dobili
                  vrsto amandmajev, ali pa ga potem Vlada pripravi v celoti. Hvala lepa.</p>
            </sp>
            <sp xml:id="SDZ1-Redna-28-1995-01-30.sp53">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Janez Podobnik. Želi predstavnik Vlade besedo? Gospod Dolenc,
                  svetovalec Vlade za invalidska vprašanja. Jaz bi pa hkrati rad povedal, da je
                  zakon o društvih vložen v drugo obravnavo in ga bomo predvidoma obravnavali na
                  februarski seji.</p>
            </sp>
            <sp xml:id="SDZ1-Redna-28-1995-01-30.sp54">
               <speaker>FRANC DOLENC:</speaker>
               <p>Gospod predsedujoči, gospodje poslanci in poslanke! Torej Vlada bo pripravila
                  predlog zakona o invalidskih organizacijah za prvo branje, ko bomo dobili sklep
                  Državnega zbora, da je bil predlog zakona, ki ga je gospod Jelinčič pripravil,
                  torej zavrnjen. S tem bo dobila Vlada možnost, da pripravi svoj zakon. Moram
                  povedati, da je Vlada v sodelovanju z ministrstvi in pa invalidskimi
                  organizacijami pripravila pred kratkim razgovor, v katerem smo oblikovali stališča
                  oziroma izhodišča za pripravo tega zakona in glede na samo vsebino zakona in glede
                  na ta mejna področja, ki zadevajo zakon o društvih, in drugi zakoni, ki urejajo
                  posamezna področja invalidskega varstva, menimo, da je smiselno, da Vlada pripravi
                  poseben zakon in da seveda Vlada ob tem, ko pripravi zakon, bo tudi upoštevala
                  določene rešitve, ki so urejene v zakonu, ki ga je predlagal gospod Zmago
                  Jelinčič.</p>
            </sp>
            <sp xml:id="SDZ1-Redna-28-1995-01-30.sp55">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? V kolikor ne, prehajamo na mnenje matičnega
                  delovnega telesa, ki predlaga sklep: "Državni zbor Republike Slovenije predlog
                  zakona o invalidskih organizacijah ne sprejme."</p>
               <p>Želi kdo besedo o tem sklepu? <stage xml:id="SDZ1-Redna-28-1995-01-30.stage51">(Ne.)</stage> Dajem sklep na glasovanje.
                  Glasujemo o tem, da se predlog zakona ne sprejme. Ugotovimo sklepčnost! <stage xml:id="SDZ1-Redna-28-1995-01-30.stage52">(51
                     prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage53">(42 poslancev.)</stage> Je kdo proti? <stage xml:id="SDZ1-Redna-28-1995-01-30.stage54">(9
                     poslancev.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title xml:id="SDZ1-Redna-28-1995-01-30.title6">26. TOČKO DNEVNEGA REDA - DRUGA OBRAVNAVA PREDLOGA ZAKONA O
                     LASTNINSKEM PREOBLIKOVANJU PODJETIJ Z DRUŽBENIM KAPITALOM, KI OPRAVLJAJO
                     TURISTIČNO DEJAVNOST IN KATERE NEPREMIČNINE SE NAHAJAJO NA OBMOČJU TRIGLAVSKEGA
                     NARODNEGA PARKA.</title>
               </p>
               <p>Predlog zakona je v obravnavo Državnemu zboru predložila Vlada Republike
                  Slovenije. Želi besedo predstavnik Vlade? <stage xml:id="SDZ1-Redna-28-1995-01-30.stage55">(Ne želi.)</stage> Predlog zakona
                  je obravnavala Komisija za spremljanje in nadzor lastninskega preoblikovanja
                  družbene lastnine kot matično delovno telo. Prosim poročevalca za mnenje. Gospod
                  Izidor Rejc.</p>
            </sp>
            <sp xml:id="SDZ1-Redna-28-1995-01-30.sp56">
               <speaker>IZIDOR REJC:</speaker>
               <p>Spoštovani podpredsednik, gospe in gospodje! Pred vami je predlog zakona o
                  lastninskem preoblikovanju podjetij, ki imajo svoje nepremičnine v Triglavskem
                  narodnem parku. Komisija za spremljanje in nadzor lastninskega preoblikovanja je
                  že na predzadnji seji obravnavala in tudi podprla oziroma dala predlog, da se
                  uvrsti na dnevni red. Prišlo je dosti amandmajev, nekateri so od poslancev in tudi
                  mnenje Vlade. Kot smo že videli, na sami komisiji je bilo v razpravi povedano
                  mnogo različnih mnenj in med temi je tudi to, da ta zakon ne opravlja tistega, kar
                  bi moral opraviti.</p>
               <p>Naj vas spomnim, da je bilo določeno pri prvi obravnavi, da Vlada prevzame, da
                  skupaj s predlagatelji pripravi za drugo obravnavo. Vlada je ta zakon
                  preoblikovala in ga dala v parlamentarno razpravo. Komisija tudi izhaja iz
                  stališča, da je čas lastninskega preoblikovanja treba skrajševati. Predlaga, da se
                  danes opravi druga obravnava.</p>
               <p>Če bo potrebno z ozirom na pripombe, ki so bile oziroma da so nekateri najavili še
                  dodatno amandmaje, predvsem pa da ta predlog zakona, ki ga je Vlada pripravila, ne
                  pokriva te tematike tako, kot so si nekateri zamislili, bo komisija dolžna še
                  opraviti svoje delo in se odločiti za amandmaje, ki bodo tudi eventualno prispeli
                  in bodo priloženi v času te druge obravnave.</p>
               <p>Moram povedati, da ta zakon izhaja iz osnovnega zakona o lastninskem
                  preoblikovanju 5. člena prvi odstavek, ki govori o tem, da se ta tematika
                  lastninskega preoblikovanja uredi s posebnim zakonom. Od tod je tu tudi pred vami
                  druga obravnava. Hvala.</p>
            </sp>
            <sp xml:id="SDZ1-Redna-28-1995-01-30.sp57">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Izidorju Rejcu. Želi besedo predstavnik sekretariata?
                     <stage xml:id="SDZ1-Redna-28-1995-01-30.stage56">(Ne želi.)</stage> Preden prehajamo na odločanje o posameznih amandmajih
                  in o posameznih členih moramo najprej glasovati na predlog desetih poslancev,
                  prvopodpisani je gospod Miran Potrč, da se ponovno opravi prva obravnava. Po
                  prejšnjem poslovniku je bilo tako, da smo jo morali opraviti na predlog desetih
                  poslancev. Po novem poslovniku oziroma spremembi in dopolnitvi pa o tem sklene
                  Državni zbor in zato dajem na glasovanje predlog... Ali je proceduralno? Izvolite
                  prosim. Lahko, toda proceduralno ima gospod Henigman. Gospod Henigman se je prej
                  javil proceduralno in prosim, da so proceduralni predlogi res proceduralni.</p>
            </sp>
            <sp xml:id="SDZ1-Redna-28-1995-01-30.sp58">
               <speaker>BENJAMIN HENIGMAN:</speaker>
               <p>Hvala, gospod predsedujoči! Sprašujem, kako naj bi sedaj glasovali o tem predlogu
                  sklepa, če Vlada, ki je predlagatelj zakona v drugi obravnavi, kot vidim, ni
                  prisotna. Predlagam, da dobimo tudi mnenje Vlade. Zelo me čudi, da predstavnik
                  Vlade ni obrazložil tega predloga. To zaradi tega, ker smo v prvi obravnavi bili
                  predlagatelji poslanci; v drugi obravnavi pa si je Državni zbor za drugo obravnavo
                  naložil, da je Vlada predlagatelj tega zakona in da pripravi predlog za drugo
                  obravnavo v skladu s predlagatelji iz prve. Predlagal bi, da najprej slišimo
                  stališče Vlade.</p>
            </sp>
            <sp xml:id="SDZ1-Redna-28-1995-01-30.sp59">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Henigman. To bi bilo proceduralno, ampak je bilo vprašanje.
                  Vlada bi morala biti tukaj. O tem je obveščena, pač ni izdala. Niste podali
                  proceduralnega predloga. Prosim, gospod Potrč.</p>
            </sp>
            <sp xml:id="SDZ1-Redna-28-1995-01-30.sp60">
               <speaker>BENJAMIN HENIGMAN:</speaker>
               <p>Se oproščam. Sprašujem, če lahko o zakonu razpravljamo, če ni navzoča Vlada.</p>
            </sp>
            <sp xml:id="SDZ1-Redna-28-1995-01-30.sp61">
               <speaker>PODPREDSEDNIK VLADIMIR TOPLER:</speaker>
               <p>Lahko, zato, ker to je Državni zbor, to je parlament.</p>
               <p>Prosim, gospod Potrč. Tudi če je predlagatelj zakona Državni zbor, lahko
                  razpravlja in odloča, ne glede na to, ali je Vlada prisotna ali ne. Prosim.</p>
            </sp>
            <sp xml:id="SDZ1-Redna-28-1995-01-30.sp62">
               <speaker>MIRAN POTRČ:</speaker>
               <p>Hvala lepa. Spoštovane poslanke in poslanci! 10 poslancev iz treh poslanskih
                  skupin je predlagalo, da Državni zbor sprejme odločitev, da se obravnava zakona
                  ponovno opravi v prvi obravnavi. Mi smo dali pisni predlog in ga tudi obrazložili.
                  Na kratko bi povzel naslednje: Prva naša trditev je, da smo, na žalost, prvo
                  obravnavo predloga tega zakona opravili na način, da niti takratnim predlagateljem
                  niti Vladi kakšnih posebnih jasnih usmeritev, kako naj zakon za drugo obravnavo
                  pripravi, nismo dali. Zato je predlog sicer pripravljen, vendar se mnoga sistemska
                  in konceptualna vprašanja, o katerih smo razpravljali do takrat, v tem predlogu
                  niso razčistila.</p>
               <p>Drugo, vsebinsko menimo, da gre najmanj za štiri vprašanja, ki bi terjala
                  proučitev. To je enakopravnost vprašanja položaja zaposlenih v podjetjih, katerih
                  nepremičnine se nahajajo na področju Triglavskega narodnega parka. Drugo,
                  vprašanje posebnih pravic, ki jih, glede lastninjenja pridobijo člani zadrug, ki
                  se nahajajo na območju Triglavskega narodnega parka. Tretje vprašanje
                  predpostavke, da naj bi za družbeno smotrno gospodarjenje, predvsem sonaravno
                  gospodarjenje in družbene koristi v Triglavskem narodnem parku skrbele zadruge, ne
                  pa občine, zaposleni, država in podobno. Četrto je vprašanje koncepta in enakega
                  položaja sicer z možnostjo zbiranja certifikatov, ki se drugod daje
                   investicijskim družbam in družbam za upravljanje z zelo strogimi zakonskimi
                  pogoji, v tem primeru pa zadrugam.</p>
               <p>Na koncu naj povem še to, da bi bilo več kot smotrno, če želimo na ustrezen način
                  urediti vprašanje lastništva, upravljanja, zagotavljanja interesov države na
                  območju nacionalnih parkov, da obravnavo tega zakona povežemo tudi z obravnavami
                  urejanja teh istih odnosov v regijskem parku Škocijanske jame, ki ga imamo tudi
                  tokrat na seji v prvi obravnavi. Kdor je od poslancev konceptu upravljanja in
                  lastništva o obeh parkih prebral, vidi, da tukaj enkrat eno, drugič drugo
                  ministrstvo prihaja s popolnoma različnimi koncepti, kar po moje ni posebej dobro
                  za predlagatelja, torej Vlado kot celoto, še slabše bi bilo, če bi se mi v
                  Državnem zboru tako odločali in za vsak nacionalni park sprejemali nek svoj
                  koncept. Mislim, da je zato pametno, da se tudi ta zakon vrne v prvo obravnavo in
                  naloži Vladi, da se nek skupen koncept upravljanja in zagotavljanja javnega
                  interesa na področju nacionalnih parkov zagotovi, ne pa da vsak nacionalni park
                  rešujemo glede na interese, ki jih slučajno neka skupina na tistem območju
                  zagovarja in zagotovi, da preko, ali poslancev ali Vlade v Državni zbor pride.
                  Hvala lepa.</p>
            </sp>
            <sp xml:id="SDZ1-Redna-28-1995-01-30.sp63">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Predlagal bi, da o tem predlogu, ki je bolj proceduralne narave, ne bi
                  preveč dolgo razpravljali in ga dajem na glasovanje. Prosim, gospod Henigman.
                  Prosil bi, če bo prva razprava, bi lahko vsebinsko o tem razpravljali.
                  Proceduralni predlog imate, prosim.</p>
            </sp>
            <sp xml:id="SDZ1-Redna-28-1995-01-30.sp64">
               <speaker>BENJAMIN HENIGMAN:</speaker>
               <p>Hvala lepa za besedo. Glede na utemeljitev gospoda Potrča, desetih poslancev, in
                  glede na to, da je predlagatelj zakona v drugi obravnavi Vlada Republike
                  Slovenije, v imenu poslanske skupine prosim za pol ure odmora. Hvala lepa.</p>
            </sp>
            <sp xml:id="SDZ1-Redna-28-1995-01-30.sp65">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Odrejam pol ure odmora. Sejo nadaljujemo 14.45. Prosim za točnost v
                  dvorani.</p>
            </sp>
            <stage type="time">(Seja je bila prekinjena ob 14.17 uri in se je nadaljevala ob 14.54
               uri.)</stage>
            <sp xml:id="SDZ1-Redna-28-1995-01-30.sp66">
               <speaker>PODPREDSEDNIK VLADIMIR TOPLER:</speaker>
               <p>Pričenjamo nadaljevanje seje. Prosim, da najprej ugotovimo prisotnost v dvorani!
                  Še vedno ugotavljamo prisotnost v dvorani, prosim! <stage xml:id="SDZ1-Redna-28-1995-01-30.stage58">(43 prisotnih.)</stage>
                  Kolegice in kolegi, ugotavljamo prisotnost, prosim! <stage xml:id="SDZ1-Redna-28-1995-01-30.stage59">(49 prisotnih.)</stage>
                  Ugotavljam, da je zbor sklepčen in lahko odloča. Želi predstavnik poslanske
                  skupine besedo? Prosim, gospod Henigman.</p>
            </sp>
            <sp xml:id="SDZ1-Redna-28-1995-01-30.sp67">
               <speaker>BENJANIM HENIGMAN:</speaker>
               <p>Hvala za besedo, gospod predsedujoči. V poslanski skupini smo se posvetovali glede
                  nadaljnjega razvoja pri tej točki dnevnega reda in predlagamo Državnemu zboru, da
                  sprejme sklep, da se Vlada Republike Slovenije mora opredeliti do predloga desetih
                  poslancev Državnega zbora, ki je pred drugo obravnavo oziroma pred sprejemanjem
                  amandmajev v drugi obravnavi prišla s tem predlogom. Smiselno se nam zdi, da se
                  Vlada opredeli tudi glede tega, ker nesprejetje ali pa eventualna zavrnitev in
                  vračilo v prvo obravnavo med drugim pomeni tudi, da niti zaposleni niti prebivalci
                  na tem področju ne bodo mogli sodelovati pri lastninskem preoblikovanju teh
                  podjetij. Vemo, da se roki iztekajo, da je junij skrajni čas za uporabo
                  certifikatov, zato se nam zdi smiselno, da se Vlada do tega problema opredeli.
                  Vsakršno odlašanje in prelaganje točke na kasnejši čas pri tem v bistvu lahko samo
                  škoduje podjetjem, delavcem v podjetjih, prebivalcem in nadaljnji proceduri
                  lastninjenja teh podjetij. Hvala.</p>
            </sp>
            <sp xml:id="SDZ1-Redna-28-1995-01-30.sp68">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Verjetno mislite, da je potreben predstavnik Vlade. Glede na to, da je
                  to sklep, ki ni samo proceduralne narave, ampak je tudi vsebinske, kajti če bi bil
                  proceduralne narave, se o njem ne more izjasniti Vlada. Glede na to, ker je sklep
                  tudi vsebinske narave, prosim predstavnika Vlade, da poda mnenje glede sklepa, o
                  katerem bomo glasovali, da se zakon vrne v prvo obravnavo. Prosim.</p>
            </sp>
            <sp xml:id="SDZ1-Redna-28-1995-01-30.sp69">
               <speaker>MAG. TONE ROP:</speaker>
               <p>Spoštovane poslanke in spoštovani poslanci! Naj samo uvodoma povem, da smo pri
                  pripravi tega zakona za drugo branje upoštevali sklepe Državnega zbora in da smo v
                  skladu s sklepi Državnega zbora uskladili stališča in tehnično pripravili zakon za
                  drugo branje. Ob obravnavi ob prvem branju tovrstnih pomislekov niti tovrstnih
                  sklepov ni bilo sprejetih, zato tudi nismo v to smer šli s pripravo zakona.
                  Mislim, da gre za globoke vsebinske pripombe, za katere kot predstavnik Vlade
                  potrebujem posebno obravnavo na Vladi in tudi stališče Vlade v zvezi s tem, še
                  posebej tisti del, ki se nanaša na pooblaščene zadruge in na zbiranje lastniških
                  certifikatov.</p>
               <p>Kar se tiče pripombe gospoda Henigmana v zvezi s tem, da se roki iztečejo, naj vam
                  samo povem, da je v vladni proceduri uredba o spremembi uredbe, ki bo omogočila,
                  upam, da bo na Vladi sprejeta že ta teden, da se bodo roki za vnovčitev oziroma za
                  uporabo lastniških certifikatov podaljšali do konca leta.</p>
            </sp>
            <sp xml:id="SDZ1-Redna-28-1995-01-30.sp70">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Na glasovanje dajem predlog sklepa. Proceduralno, gospod Henigman,
                  izvolite. Prosim, da podate tudi proceduralen predlog sklepa.</p>
            </sp>
            <sp xml:id="SDZ1-Redna-28-1995-01-30.sp71">
               <speaker>BENJAMIN HENIGMAN:</speaker>
               <p>Gospod predsedujoči, jaz samo opozorim na razpravo državnega sekretarja, ki je
                  rekel, da za to rabi soglasje v Vladi, tako da mislim, da tega sklepa zdaj ne
                  morete dati na glasovanje, ampak da počakamo prvo sejo Vlade, kar pomeni, da o tej
                  točki lahko odločamo še na tej seji, samo nekoliko kasneje. Hvala.</p>
            </sp>
            <sp xml:id="SDZ1-Redna-28-1995-01-30.sp72">
               <speaker>PODPREDSEDNIK VLADIMIR TOPLER:</speaker>
               <p>Gospod Henigman, tega jaz ne morem. Tu bi naredili precedens in bi lahko s tem
                  blokirali delo Državnega zbora, ker bi morali k vsaki točki, da se Vlada opredeli.
                  Na glasovanje dajem sklep, da opravimo ponovno prvo obravnavo. Prosim, da
                  ugotovimo prisotnost. Prosim, gospod Henigman, če imate proceduralni predlog,
                  prosim, da ga daste, ampak takšnega, ki bo v skladu s poslovnikom in delom
                  Državnega zbora.</p>
            </sp>
            <sp xml:id="SDZ1-Redna-28-1995-01-30.sp73">
               <speaker>BENJAMIN HENIGMAN:</speaker>
               <p>Mnenje predstavnika Vlade je bilo ustno obrazloženo, da Vlada potrebuje sejo, da
                  se opredeli do tega sklepa in predlagam, da se to mnenje državnega sekretarja
                  upošteva in da se o tem predlogu sedaj ne glasuje, dokler nimamo pisnega stališča
                  Vlade. Hvala lepa. In se seveda točka dnevnega reda prekine.</p>
            </sp>
            <sp xml:id="SDZ1-Redna-28-1995-01-30.sp74">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice in kolegi! Zahteva desetih poslancev je bila vložena
                  19.1.1995. Imeli ste dovolj časa, da bi si lahko prej zagarantirali mnenje Vlade,
                  prav tako tudi Vlada in ne bom dovolil, da na takšen način motimo delo Državnega
                  zbora. Vlada ima pravico, da poda svoje mnenje, če pa vi z mnenjem niste
                  zadovoljni, pa prosim. Proceduralno, gospod Peterle.</p>
            </sp>
            <sp xml:id="SDZ1-Redna-28-1995-01-30.sp75">
               <speaker>ALOJZ PETERLE:</speaker>
               <p>Spoštovani gospod podpredsednik, spoštovani zbor! Ne gre za odnos ene stranke do
                  Vlade, ampak tega zbora do Vlade. Zato predlagam, da se držimo, kot že kdaj prej,
                  tudi da Vlada torej formalno stališče zavzame, potem pa nadaljujemo z
                  odločanjem.</p>
            </sp>
            <sp xml:id="SDZ1-Redna-28-1995-01-30.sp76">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Peterle. Vlada je zavzela svoje stališče, vložila je zakon v
                  drugi obravnavi, vložila je tudi amandmaje in tudi do amandmajev se je opredelila.
                  Zakon je bil v drugi obravnavi opredeljen. Skupina desetih poslancev je skladno s
                  189. členom vložila zahtevo, da se ponovno opravi prva obravnava in mi moramo o
                  tem glasovati. Jaz nimam nobenega razloga ali vzroka, da kakorkoli glasujemo o
                  kakšnem drugem sklepu in sedaj je bila razprava o tem sklepu. Dajem sklep - ne bom
                  več dajal besede, ker nimate proceduralnih predlogov, gospod Henigman. Glasujemo o
                  sklepu. Prosim, ampak podajte potem proceduralni predlog, ne pa takšnega, ki ga ne
                  morem dati na glasovanje, ker ni v skladu s poslovnikom.</p>
            </sp>
            <sp xml:id="SDZ1-Redna-28-1995-01-30.sp77">
               <speaker>BENJAMIN HENIGMAN:</speaker>
               <p>Proceduralno, čeprav se mogoče se komu zdi, da to ne bo tako. V bistvu se bom
                  sedaj spustil deloma tudi na vsebino tega sklepa. 10 poslancev postavlja prvo
                  tezo, da zakon ni sprejemljiv, ker postavlja v neenakopraven položaj delavce,
                  zaposlene v podjetjih, katerih nepremičnine se nahajajo na območju TNP. Odločno
                  zavračam to tezo. Prvič, ni preverjena... glede na to, da je lastninjenje v
                  nekaterih podjetjih že opravljeno.</p>
            </sp>
            <sp xml:id="SDZ1-Redna-28-1995-01-30.sp78">
               <speaker>PODPREDSEDNIK VLADIMIR TOPLER:</speaker>
               <p>Gospod Henigman, dovolite, da vas prekinem. Gospod Henigman, vzel vam bom
                  besedo.</p>
            </sp>
            <sp xml:id="SDZ1-Redna-28-1995-01-30.sp79">
               <speaker>BENJAMIN HENIGMAN:</speaker>
               <p>Seveda mi jo lahko vzamete, ampak to ključno vpliva na glasovanje in zato smo
                  zahtevali, da se Vlada do tega opredeli. V podjetju Alpinum d.d. je v fazi sodni
                  postopek, po katerem se razveljavi lastninjenje v tem podjetju preko HIT-a, preko
                  kredita HIT-a, ki je še vedno v družbeni lasti, s katerim je Alpinum d.d. postal
                  mimo tega zakona že družba v mešani lasti z znanimi lastniki in to je koncept, ki
                  v bistvu že prejudicira lastnine podjetij v Triglavskem narodnem parku in o tako
                  pomembnih vsebinskih vprašanjih bi morala svoje stališče povedati tudi Vlada
                  Republike Slovenije in to dejstvo do sedaj v tem Državnem zboru še ni bilo
                  povedano. Poslanci Državnega zbora s tem dobijo informacijo in naj vedo, da
                  lastninjenje v teh podjetjih brez sprejetja tega zakona že poteka oziroma se je že
                  opravilo in zato je ta sklep desetih poslancev, s katerim v bistvu argumentira
                  razloge za ali pa proti tega zakonskega predloga, manj pomembno oziroma ni
                  utemeljeno.</p>
               <p>Druge stvari so še glede samih zadrug. Zadruge tukaj ne opravljajo nikakršnega
                  dela investicijskih družb, ampak opravljajo delo zbiranja certifikatov. Nič
                  drugega, in predstavljajo nekoga, ki v imenu prebivalcev certifikate zbira.</p>
            </sp>
            <sp xml:id="SDZ1-Redna-28-1995-01-30.sp80">
               <speaker>PODPREDSEDNIK VLADIMIR TOPLER:</speaker>
               <p>Gospod Henigman, prosil bi vas, da spoštujete naša določila poslovnika. Mi imamo
                  zakon, ki je bil vložen v drugi obravnavi, imamo predlog in sedaj jemljete sami
                  besedo tukaj.</p>
            </sp>
            <sp xml:id="SDZ1-Redna-28-1995-01-30.sp81">
               <speaker>BENJAMIN HENIGMAN:</speaker>
               <p>Gospod predsedujoči! To je vse v smislu procedure, ker tudi vi...</p>
            </sp>
            <sp xml:id="SDZ1-Redna-28-1995-01-30.sp82">
               <speaker>PODPREDSEDNIK VLADIMIR TOPLER:</speaker>
               <p>Gospod Henigman, govorite o vsebinskih stvareh. Prosil bi, da se do tega sklepa
                  opredelimo. Kako bo izglasovan, ne morem reči in bi prosil, da se držimo dnevnega
                  reda in da ne delamo precedenčne stvari, kajti če bomo tako zahtevali, si bomo s
                  tem sami blokirali delo, ker bo vsakdo prišel pri določeni proceduri ven in bo
                  zahteval za določen amandma mnenje Vlade, ne mnenje predstavnika ali mnenje Vlade
                  in bomo v blokadi.</p>
               <p>Prosim gospod Henigman, da upoštevate to in da ne govorite več o vsebinski
                  razpravi.</p>
            </sp>
            <sp xml:id="SDZ1-Redna-28-1995-01-30.sp83">
               <speaker>BENJAMIN HENIGMAN:</speaker>
               <p>Hvala gospod predsedujoči. Bom končal, samo še eno proceduralno pripombo imam. Na
                  tej seji Državnega zbora obravnavamo tudi zakon o igrah na srečo. Ta zakon o igrah
                  na srečo...</p>
            </sp>
            <sp xml:id="SDZ1-Redna-28-1995-01-30.sp84">
               <speaker>PODPREDSEDNIK VLADIMIR TOPLER:</speaker>
               <p>Prosim, da ne mešate še zakona o igrah na srečo.</p>
            </sp>
            <sp xml:id="SDZ1-Redna-28-1995-01-30.sp85">
               <speaker>BENJAMIN HENIGMAN:</speaker>
               <p>Ta zakon je pa tak problem: glede tega zakona izgubljamo čas, ga ne spravimo
                  naprej, da izvedemo lastninjenje v teh podjetjih, na drugi strani pa niti nočemo
                  igralniške problematike...</p>
            </sp>
            <sp xml:id="SDZ1-Redna-28-1995-01-30.sp86">
               <speaker>PODPREDSEDNIK VLADIMIR TOPLER:</speaker>
               <p>Gospod Henigman, prosim, da se držite dnevnega reda!</p>
            </sp>
            <sp xml:id="SDZ1-Redna-28-1995-01-30.sp87">
               <speaker>BENJAMIN HENIGMAN:</speaker>
               <p>... igralniške problematike poglobljeno razpravljati in se do nje odločati. Hvala
                  lepa.</p>
            </sp>
            <sp xml:id="SDZ1-Redna-28-1995-01-30.sp88">
               <speaker>PODPREDSEDNIK VLADIMIR TOPLER:</speaker>
               <p>Gospod Henigman, prosil bi vas in tudi naslednje prosim; prosim, da se držimo
                  dnevnega reda!</p>
               <p>Skupina desetih poslancev je vložila skladno z zakonom sklep, o katerem mora
                  Državni zbor odločiti.</p>
               <p>Prosim, gospod Kreft.</p>
            </sp>
            <sp xml:id="SDZ1-Redna-28-1995-01-30.sp89">
               <speaker>DR. LEV KREFT:</speaker>
               <p>Hvala za besedo gospod predsedujoči! Drage gospe, spoštovani gospodje! Zahvalil
                  sem se za besedo, ki je ne bi smel dobiti.</p>
               <p>O proceduralnem predlogu, ki je uradno dostavljen z desetimi podpisi, da se opravi
                  ponovno prva razprava, zbor glasuje brez razprave. O tem predlogu se razpravlja,
                  odrejajo se odmori, ne vem kaj še vse, v popolnem nasprotju z našim poslovnikom.
                  Vsa razprava, o kateri je bilo pa zdaj besede, se opravi v primeru, da je ta sklep
                  sprejet. V primeru, da je ta sklep sprejet in gremo nazaj v prvo obravnavo, je
                  tudi možno, da Državni zbor potem sklepa o tem, ali želi ponovno imeti kakšno
                  mnenje Vlade ali ne. Najprej bo pa opravil razpravo natančno o tem, kar je tukaj
                  napisano v tem predlogu. Ker če se bo Državni zbor odločil, da uvede prvo
                  obravnavo, so to argumenti, o katerih se bo razpravljalo, kajti predlagatelji, ki
                  so to podpisali, imajo namen te argumente obrazložiti in moram reči, da zelo jasno
                  piše v 188. členu: "na predlog matičnega delovnega telesa, poslanske skupine ali
                  najmanj desetih poslancev lahko Državni zbor sklene, da se v drugi obravnavi
                  opravi splošna razprava o predlogu zakona, ali da se o predlogu zakona ponovno
                  opravi prva obravnava." S tem Vlada Republike Slovenije nima nič. To je postopek,
                  za katerega se odloči ali ne odloči Državni zbor, potem pa seveda lahko Vlada o
                  vsebini pove svoje mnenje.</p>
               <p>O postopkih Državnega zbora, Vlada Republike Slovenije nima pravice dajati
                  nikakršnih mnenj in je tudi Državni zbor nima pravice k temu pozivati, ker kot
                  izvršna oblast o zakonodajnih procesih nima kaj govoriti.</p>
               <p>Moram reči, da bi priporočil prijateljskemu klubu, da si vsaj poslovnik kdaj pa
                  kdaj preberejo. Hvala lepa.</p>
            </sp>
            <sp xml:id="SDZ1-Redna-28-1995-01-30.sp90">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Kreftu. Na iste stvari sem opozoril že jaz, vendar sem že na
                  začetku povedal, da je to sklep, ki se nanaša na proceduro, ima pa tudi vsebinski
                  pomen in sedaj dajem sklep na glasovanje.</p>
               <p>Glasujemo o sklepu, da se ponovno opravi prva obravnava. Ugotovimo sklepčnost!
                     <stage xml:id="SDZ1-Redna-28-1995-01-30.stage60">(57 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage61">(38 poslancev.)</stage> Je kdo proti? <stage xml:id="SDZ1-Redna-28-1995-01-30.stage62">(27
                     poslancev.)</stage></p>
               <p>Ugotavljam, da je sklep sprejet in prehajamo na prvo obravnavo.</p>
               <p>Želi besedo predstavnik Vlade? <stage xml:id="SDZ1-Redna-28-1995-01-30.stage63">(Ne želi.)</stage> Želi besedo predstavnik
                  sekretariata? <stage xml:id="SDZ1-Redna-28-1995-01-30.stage64">( Ne želi.)</stage> Želi besedo predstavnik matičnega
                  delovnega telesa? <stage xml:id="SDZ1-Redna-28-1995-01-30.stage65">(Ne želi.)</stage></p>
               <p>Besedo dajem predstavnikom poslanskih skupin. Gospod Miran Potrč, predstavnik
                  Združene liste socialnih demokratov.</p>
            </sp>
            <sp xml:id="SDZ1-Redna-28-1995-01-30.sp91">
               <speaker>MIRAN POTRČ:</speaker>
               <p>Hvala lepa. Spoštovane kolegice in kolegi! Res je škoda. Govorim v imenu poslanske
                  skupine, da od julija meseca, ko je bila ideja, da bi temeljiteje razpravljali ta
                  zakon, ne pridemo skupaj in se ne pogovorimo, kje so bistveni problemi, ki jih v
                  naši poslanski skupini ob tem zakonu vidimo in poskušamo preko glasovanj v
                  delovnem telesu in preko glasovanj v Državnem zboru razreševati. Za nas so osnovni
                  problemi ti, ki smo jih zapisali tudi v obrazložitvi k samemu zakonu. Prvič.
                  Menimo, da je nujno potrebno, da se v prvi obravnavi koncept zakona dogovori. V
                  dosedanji prvi obravnavi koncept zakona ni bil dogovorjen zaradi tega, ker je bil
                  sprejet sklep, da je potrebno upoštevati stališča Vlade, razpravo na komisiji in
                  mnenje sekretariata. Če bo kdo pogledal stenogram razprave na komisiji, bo videl,
                  da so bila vsa, ista vprašanja, o katerih govorimo danes, na komisiji postavljena
                  kot odprta vprašanja, in tukaj kriviti Vlado, da je pripravila nekaj, kar bi
                  morala drugače urediti, ker je težko dajati zasluge, da je naredila točno tako,
                  kot je bilo sklenjeno pa tudi ni res zaradi tega, ker nič ni bilo sklenjeno.</p>
               <p>Drugo. Vsebinsko je za nas osnovno vprašanje, kako postaviti vlogo in koncept
                  lastninjenja in opravljanja v nacionalnih parkih nasploh. Mi vemo, da je zakon o
                  lastninjenju rešil, da mora biti lastninjenje turističnih podjetij, ki je imel
                  nepremičnine v TNP-ju, urejene v posebnem zakonu in to je potrebno urediti.
                  Mislim, da če bi zakon o lastninjenju, ki smo ga sprejemali pred več kot dvemi
                  leti, vedel ali pa, če bi mi takrat vedeli, da bomo v tem času imeli še določene
                  nacionalne ali regionalne parke, da bi verjetno rekel, da to velja za vse parke,
                  ne pa samo za Triglavski narodni park. To je vsaj moje prepričanje, ker ne vem,
                  zakaj bi to tako zelo različno urejali.</p>
               <p>Kar zadeva pa način upravljanja na tem področju, se nam zdi popolnoma
                  nesprejemljivo, da glavno vlogo pri načinu upravljanja na tem območju in pri
                  lastninjenju pridobijo zadruge in to kmetijske zadruge s svojimi člani, ki imajo
                  preko tega zakona bistveni vpliv na lastninjenje in na upravljanje v Triglavskem
                  narodnem parku. To je nesprejemljiv koncept, s katerim se mi ne moremo strinjati,
                  smo pa za vsak razgovor o tem, da se to podržavi, če se bo za to tako odločila
                  večina v tem Državnem zboru in to je koncept, ki je predlagan pri regionalnem
                  parku Škocijanske jame. Smo za to, da kompletno upravljanje prevzame poseben sklad
                  Triglavskega narodnega parka. Smo za to, da pri upravljanju v veliki meri
                  sodelujejo vsi, ki tam živijo in ki imajo tudi lastništvo, zaradi tega, ker je od
                  njih odvisno ali pa posledično način ima tudi na njihov položaj svoj vpliv. To je
                  možno preko občin, verjetno veliko boljše, kot pa preko položaja zadrug in
                  posredništva samih zadrug. In če se bomo odločili, da so, govorim na pamet,
                  tretjinsko država, tretjinsko Triglavski narodni park, tretjinsko občine, v redu,
                  je to eden od možnih konceptov, ampak o teh stvareh se je vse možno pogovarjati in
                  mislimo, da bi takšen razgovor ob prvi obravnavi bil potreben, da bi do nekih
                  jasnih stališč prišli. Za nas, lahko rečem za sedaj, mi smo pripravljeni tudi
                  pisne predloge stališč, kolikor bo tudi mnenje drugih takšno pripraviti, menimo,
                  da je možno po vsem, kar smo se doslej pogovarjali, tudi brez razpreve v matičnem
                  delovnem telesu, ker smo jo že dvakrat, trikrat opravili, sprejeti stališča danes
                  na seji Državnega zbora in naša temeljna stališča so naslednja. Prvo, da je zakon
                  lahko primerna podlaga za drugo obravnavo. Drugič, da naj predlagatelj za drugo
                  obravnavo zakon pripravi tako, da bo iz njega izključil vse posebne pravice, ki
                  jih imajo člani zadrug do lastninjenja podjetij, ki imajo svoje nepremičnine v
                  Triglavskem narodnem parku in tudi posebne pravice zadrug, kot investicijskih
                  družb za zbiranje certifikatov. Kot tretje stališče, da naj predlagatelj pač
                  celovito prouči vprašanje lastninjenja in upravljanja vseh nacionalnih parkov v
                  Republiki Sloveniji in predlog zakona za drugo obravnavo pripravi v skladu s temi
                  stališči. In tretje, po našem prav iz tega tretjega sklepa je prav, da ta predlog
                  zakona pripravlja Vlada, ne pa, da imamo pri Škocijanskih jamah Vlado, pri
                  Triglavskem narodnem parku pa eventualno nujno sodelovanje kakršnihkoli drugih
                  predlagateljev. Če boste ostali menili, da je na tej podlagi mogoče oblikovati
                  stališča Državnega zbora, bomo veseli, bomo za njih takoj glasovali in smo tudi
                  zato, da se relativno kratek rok da Vladi za pripravo predloga za drugo obravnavo.
                  Hvala lepa.</p>
            </sp>
            <sp xml:id="SDZ1-Redna-28-1995-01-30.sp92">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Potrču. Besedo dajem Benjaminu Henigmanu kot predstavniku
                  Slovenskih krščanskih demokratov. Prosim.</p>
            </sp>
            <sp xml:id="SDZ1-Redna-28-1995-01-30.sp93">
               <speaker>BENJAMIN HENIGMAN:</speaker>
               <p>Hvala za besedo. Spoštovani! Poslanska skupina Slovenskih krščanskih demokratov
                  podpira koncept zakona o lastninjenju podjetij z družbenim kapitalom na področju
                  Triglavskega narodnega parka in meni, da je primerna osnova za sprejem zakona
                  čimprej. Zavedamo se, da odlaganje zakona pomeni slabšo možnost lastninjenja
                  zaposlenih, bivših zaposlenih prebivalcev na tem področju. Upamo, da bo zakon
                  čimprej sprejet. Zavedamo pa se tudi razlike splošnega zakona v prvi obravnavi ali
                  pa splošne razprave zakona v drugi obravnavi, kjer je možno z amandmaji konkretno
                  vplivati na sam koncept.</p>
               <p>Drugače se nam zdi, da je osnova, kaj ta zakon ureja, smiselna. Dodali bi le
                  tisto, kar je izpadlo pri osnovnem dogovarjanju in sicer, da je predmet tega
                  zakona tudi prenos vseh zemljišč in nepremičnin v lasti države Republike
                  Slovenije, ki so v neuporabi oziroma so opuščeni na Sklad Triglavskega narodnega
                  parka. S tem bi omogočili s pomočjo tega zakona tudi hitrejšo revitalizacijo in
                  razvoj drugih področij Triglavskega narodnega parka, kjer turizem, turistično
                  gospodarstvo še ni tako razvito. Mislimo predvsem na področje Trente in Loga pod
                  Mangartom. Zato predlagamo, da se to stališče vključi tudi v koncept tega
                  zakona.</p>
               <p>Kot pa sem že rekel, je nekako izpadlo iz verzije, čeprav je bila v prvi varianti
                  mišljena tako. Podpiramo tudi participacijo zaposlenih, bivših zaposlenih, zraven
                  pa vseh prebivalcev tega področja, da enakopravno sodelujejo. Poudarjam,
                  enakopravno pri lastninjenju teh podjetij, zraven pa v skladu z dopisom Zavoda
                  Triglavskega narodnega parka kot javnega zavoda v pristojnosti oziroma Zavoda
                  Republike Slovenije, ki skrbi za ohranjanje tega parka, da se namesto njihovega
                  deleža, ki je bil predviden v zakonu v enem izmed osnovnih tekstov, uvede večji
                  delež lokalnim skupnostim oziroma petim občinam na področju parka. S tem se daje
                  večja možnost lokalnim skupnostim za razvoj teh področij in večji procentualni
                  delež, ki se naj z 9% poveča na 15%, tako da ima vsaka od občin, mislim, da jih je
                  pet na tem področju, možnost približno 3% deleža tega sklada.</p>
               <p>Obstajajo vprašanja delitve med različne lokalne skupnosti. To pa lahko Vlada
                  Republike Slovenije oziroma pristojna ministrstva uredijo v samem konceptu, se
                  pravi metoda oziroma način delitve premoženja sklada po posameznih občinah, kjer
                  bi bilo smiselno upoštevati število prebivalstva, površino in tudi druge vidike,
                  potrebne za enakopravno ali pa pravično delitev vrednosti sklada. Še enkrat
                  poudarjam, da se nam zdi zelo pomembno, da se zakon čimprej sprejme in če je le
                  možno, da Vlada predlaga hitri postopek oziroma, ker to seveda ni več operativno,
                  združitev druge in tretje obravnave, tako da bi zakon lahko čimprej operativno
                  izvajali. Hvala lepa.</p>
            </sp>
            <sp xml:id="SDZ1-Redna-28-1995-01-30.sp94">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Henigman. Želi še kdo besedo kot predstavnik poslanske skupine?
                  Gospod Pregelj, Slovenska ljudska stranka.</p>
            </sp>
            <sp xml:id="SDZ1-Redna-28-1995-01-30.sp95">
               <speaker>ŽARKO PREGELJ:</speaker>
               <p>Spoštovani! Poslanska skupine Slovenske ljudske stranke podpira zakon, tako kot je
                  predlagan. Menimo, da je delitev premoženja, ki ga zakon obravnava, sorazmerno
                  pravičen. V resnici ostaja državi večinski delež, s tem tudi glavna beseda pri
                  upravljanju tega premoženja. Občine in zadruge kot organizacija prizadetih
                  lastnikov oziroma lokalnega prebivalstva pa imajo v resnici manjšinski delež. Zato
                  nam je popolnoma nerazumljiva zahteva skupine poslancev po ponovni prvi obravnavi
                  in menimo, da je ta prva obravnava v resnici zgolj podvajanje obravnave, ki se je
                  že zgodila na tem zboru. Sklicevanje na enakopravnost pred zakonom na področju,
                  kjer te enakopravnosti ni, je v resnici nekoliko nenavadno. Zavedati se moramo, da
                  so predvsem določene dejavnosti, ki se nanašajo na kmetijsko dejavnost in ki so
                  organizirane v obliki različnih zadrug in pašnih skupnosti, na tem področju v
                  resnici omejene v svojem razvoju in zato je glavna poanta tega zakona tem
                  dejavnostim omogočiti neko odškodnino, ki je država nikoli v dolgoletnem obstoju
                  tega parka temu prebivalstvu ni dajala. Zavedati se moramo, da prihaja varstvo
                  naravne in kulturne dediščine v naši državi na višjo stopnjo in ta višja stopnja
                  je tista stopnja, ko bo treba jasno povedati, kolikšen delež oziroma kakšno ceno
                  mora država plačati tistemu delu prebivalstva, ki na tem področju živi in ohranja
                  to dediščino tako, da je zanimiva in da je kvalitetna tudi za naprej. Zato je
                  zgolj ta formalna usmerjenost proti zadrugam, ki so dejansko lastniki oziroma to
                  so združenja lastnikov teh zemljišč, se pravi tretiranje teh zadrug kot nekaj, kar
                  je tujek v tem zakonu, menimo, da je tako stališče nesprejemljivo in kot sem že na
                  začetku povedal, podpiramo osnovno intenco zakona. Hvala lepa.</p>
            </sp>
            <sp xml:id="SDZ1-Redna-28-1995-01-30.sp96">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Pregelj. Želi še kdo kot predstavnik poslanske skupine besedo?
                  Gospod Omerza, predstavnik Liberalne demokracije.</p>
            </sp>
            <sp xml:id="SDZ1-Redna-28-1995-01-30.sp97">
               <speaker>MAG. IGOR OMERZA:</speaker>
               <p>Hvala za besedo. Naša poslanska skupina je glasovala, da se vrne zakon v prvo
                  obravnavo. Glavni razlog je predvsem ta, da se daje zadrugam status, ki je
                  nesprejemljiv za našo poslansko skupino in se jih, bom rekel, na zelo lahek način
                  izpostavlja kot investicijske družbe. Vemo kakšne težave in kakšne stroge omejitve
                  veljajo in kaj vse so morale pridobiti investicijske družbe, da so postale
                  investicijske družbe in da lahko  zbirajo certifikate, zdaj pa kar naenkrat po
                  nekem zakonskem ovinku  pripeljemo zadruge na območje Triglavskega narodnega
                  parka, da zbirajo certifikate in jim dajemo na nek način status družb za
                  upravljanje oziroma investicijskih skladov, kar je za nas nesprejemljivo. Mislimo,
                  da mora ta zadeva</p>
               <p>ven, da zadruge nimajo kaj počenjati v tem smislu.</p>
               <p>Mi se zavzemamo za to, da se podjetja lastninijo po zakonu o lastninskem
                  preoblikovanju s tem, da se določi, kateri del in na kakšen način se del kupnine,
                  podpiramo pa to, da se ustanovi sklad, ker zaradi nekih omejitev, ki jih narekuje
                  naravno okolje, je vendarle to področje na nek način lahko osiromašeno in ne more
                  vsega počenjati, kar se počenja v drugih okoljih. Podpiramo ta sklad, vendar se
                  določi v načinu lastninjenja, ki se drugače lastnini. Po zakonu o lastninskem
                  preoblikovanju se določi kateri vir sredstev gre na ta sklad, ki bo omogočal
                  razvoj tega področja, ker je to področje, tako mislimo mi v poslanski skupini,
                  omejeno zaradi naravnih omejitev, zaradi narave narodnega parka same po sebi.
                  Skratka, najhujša zamera je torej položaj in funkcija zadrug, pooblastila, ki naj
                  bi jih dobile po tem zakonu in zaradi tega seveda menimo, da je treba zakon
                  očistiti tega posebnega položaja zadrug in da se stvari lastnini normalno s tem,
                  da se  sklad za razvoj tega območja financira iz normalnega lastninjenja, da pa
                  zadruge pri tem seveda nimajo kaj počenjati. To je stališče naše poslanske
                  skupine.</p>
            </sp>
            <sp xml:id="SDZ1-Redna-28-1995-01-30.sp98">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo kot predstavnik poslanske skupine besedo?
                     <stage xml:id="SDZ1-Redna-28-1995-01-30.stage66">(Ne.)</stage> Odpiram splošno razpravo. Kdo želi besedo? Gospod Pregelj,
                  prosim.</p>
            </sp>
            <sp xml:id="SDZ1-Redna-28-1995-01-30.sp99">
               <speaker>ŽARKO PREGELJ:</speaker>
               <p>Spoštovani, dovolite mi, da se dotaknem te problematike nekoliko širše. Pri tem bi
                  pripomnil oziroma pojasnil še določene informacije, da je ta zakon obravnaval tudi
                  Odbor za infrastrukturo in okolje in sicer s področja svojega delovanja predvsem s
                  pogledi na vpliv tega zakona na varovanje Triglavskega narodnega parka. S strani
                  strokovnih institucij nismo dobili do takrat, ko smo o tem govorili na odboru,
                  nobenih dodatnih dokumentov. Zato smo sprejeli sklep, s katerim smo prosili
                  Ministrstvo za okolje in prostor, ki je postalo zdaj matično tudi za to področje,
                  da nam pripravi določeno poročilo in to poročilo je prišlo sicer šele danes na
                  naše klopi. Člani odbora bodo to verjetno dobili šele v prihodnjih dneh. To
                  poročilo je zanimivo, ker v resnici obravnava oziroma gre za mnenje. To
                  problematiko obravnava zelo kompleksno in po mojem mnenju zadeva bistvo problema.
                  Bistvo problema je verjetno v dejstvu, da je vsakršno področje nacionalnega parka
                  v resnici področje s specialnim tretmajem, področje s specialnimi zakoni oziroma
                  specialnimi pravili. Sedanja izkušnja lokalnega prebivalstva, ki živi na takih
                  območjih, je v glavnem slaba. Slaba zato, ker je bila vedno podrejena oziroma  ker
                  so prebivalci morali prenašati vrsto omejitev, za te omejitve pa dobili zelo malo
                  kompenzacij, najmanj pa, da bi dobili kakršnokoli kompenzacijo v obliki vsaj
                  približno takega standarda kot ga imajo državljani Republike Slovenije v urbanih
                  središčih.</p>
               <p>Če nekoliko širše pogledamo in ugotovimo, s kakšno težavo so ti kraji ponekod
                  urejali ceste, napeljali telefon, celo elektrika ponekod še ni prišla in s kakšno
                  težavo, s kakršno koli lastno iniciativo uveljavljajo proti državi, potem je
                  pobuda, ki je prišla iz njihovih vrst za pripravo takega zakona popolnoma
                  razumljiva. Verjetno je Ministrstvo za okolje in prostor zadelo bistvo problema,
                  ki ga opisuje takole, da gre za enkratno priložnost za zagotovitev materialne
                  kompenzacije prebivalcem zaradi ekonomskih prikrajšanj, ki jih povzročajo parkovne
                  omejitve. In če na ta zakon gledamo s tega stališča, se bomo verjetno potrudili in
                  poiskali take rešitve, ki bodo ta osnovni problem lahko razrešile. Zavedati se
                  moramo, da bo ta problem, ki se je odprl zdaj v Triglavskem narodnem parku, jutri
                  odprt nekje drugje. Mogoče Škocjanske jame niso tipičen problem. Tam gre le za
                  nekoliko drugačno situacijo oziroma mogoče lokalno prebivalstvo še ni uvidelo
                  možnosti, ki bi jih imelo s takim zakonom. Zavedati se moramo, da bodo podobni
                  problemi nedvomno pri zakonu o Notranjskem krajinskem parku. Tam gre za izrazito
                  lastnino, ki je v zasebnih rokah in tam bodo verjetno nastopili še bolj številni
                  problemi.</p>
               <p>Pravno vprašanje, ali gre za enakopravnost državljanov, se da verjetno z
                  določenimi popravki zakona rešiti. Verjetno je smiseln nek določen procent
                  notranjega lastninjenja tudi zaposlenim, toda nikakor ni smiselno in ni upravičeno
                  trditi, da je rešitev, ki je v zakonu predlagana kot osnovna, to je rešitev, da
                  dobijo zadruge dokaj znaten delež lastnine teh podjetij. To rešitev je nesmiselno
                  zavračati. Gre v resnici za pravico  predstavnika lastnikov, da imajo pri
                  bogastvu, ki ga v resnici s svojim odrekanjem ustvarjajo, določeno pravico.
                  Zavedati se moramo, da v kolikor prebivalci, ki živijo na tem področju, ne bodo
                  boljše oziroma bolje motivirani za varovanje krajine, bo ta krajina propadala in
                  glede na to, da je nemogoče določeno kulturno krajino vzdrževati zgolj z nekaj
                  turističnimi aktivnostmi, potem bomo verjetno težko čez leta ugotavljali, da je
                  bila pravilna odločitev, da se ne prizna določenega deleža tudi tistim, ki
                  dejansko na tem področju živijo oziroma na tem področju kmetujejo.</p>
               <p>Ministrstvo za okolje in prostor predlaga, da se ti problemi rešijo generalno za
                  vso državo. Ugotavljajo, da so te trditve, da gre za prikrajšanje večinoma
                  neutemeljene, saj gre za omejitve, ki zadevajo lokalno prebivalstvo, tako in tako
                  v večji ali manjši obliki po vsej državi. Tu gre pač zgolj za iskanje raznih
                  drugačnih instrumentov, ki bi primerno urejevali to problematiko.</p>
               <p>Toda dejstvo je, da smo se danes soočili s tem problemom in dejstvo je, da ga bomo
                  rešili danes. V kolikor ga odložimo za kasneje, utegne ostati nerešen in bo čez
                  leto ali dve prišel v toliko težji obliki spet pred nas. Zato menim, da je prav,
                  da resno premislimo preden bi se odločili in zavrnili tak predlog kot je bil s
                  strani predlagateljev pripravljen. Konec koncev je bilo to besedilo tega zakona
                  vloženo že veliko dela. Zavedati se moramo, da smo ga tako že v prejšnji prvi
                  obravnavi izpilili, da je v bistvu primeren za obravnavo, da ne posega izven
                  svojih okvirov in da osnovni lastninski delež, to je delež Republike Slovenije
                  ostaja večinski. To je pomembno. Pomembno je, da ima večinski delež država, katera
                  je edina lahko garant varovanja tega parka, torej tista, ki na koncu ima odločilno
                  besedo, v kolikor bi se zaradi drugačne lastninske strukture lahko tako ali
                  drugače izrazil določen interes, ki ne bi bil v smislu varovanja krajinskega
                  parka.</p>
               <p>Za konec mi dovolite, da še enkrat poudarim, da je to dejstvo, da bodo nekateri
                  zaposleni zaradi tega, ker zakon ne predvideva za njih notranjega lastninjenja,
                  lahko prizadeti, da je to dejstvo možno tudi v drugi obravnavi popraviti in da
                  zato ni treba popolnoma spreminjati koncepta zakona. Tudi izjave, da gre za
                  pooblaščene družbe, to se pravi, da so zadruge po stanju pooblaščene družbe za
                  zbiranje certifikatov, to dejstvo je sicer lahko deloma upravičeno, ne sme biti pa
                  ovira. Vemo, da na tem področju imajo lahko zadruge tudi poseben status in da se
                  jim kot takim lahko omogoči ta ugodnost. Zato osebno iz tega ne delam nobene
                  tragedije, kajti te zadruge prav gotovo ne bodo posegale na druga področja, prav
                  gotovo ne bodo nikakršna konkurenca ostalim pooblaščenim družbam in zaradi tega ni
                  nobene nevarnosti, da bi bil ogrožen ustavni red oziroma zakonitost na področju
                  vrednostnih papirjev oziroma certifikatov.</p>
               <p>Še enkrat. Menim, da je zakon pripravljen za drugo obravnavo in mi je žal, da se
                  je spet odprlo ponovno odpiranje temeljnih razhajanj, ki so v resnici zelo
                  malenkostna. Hvala lepa.</p>
            </sp>
            <sp xml:id="SDZ1-Redna-28-1995-01-30.sp100">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Henigman. Hvala lepa. Gospod Henigman se odpoveduje.</p>
               <p>Želi še kdo besedo? Gospod Izidor Rejc.</p>
            </sp>
            <sp xml:id="SDZ1-Redna-28-1995-01-30.sp101">
               <speaker>IZIDOR REJC:</speaker>
               <p>Imam proceduralni predlog. Dovolite gospod podpredsednik, gospe in gospodje; prav
                  bi bilo, da bi naša Komisija za spremljanje lastninskega preoblikovanja družbene
                  lastnine oblikovala mnenja in stališča in seveda potem tudi predlagala Državnemu
                  zboru in prosim, da bi se ta razprava, seveda zdaj, če so kakšne potrebe,
                  prekinila in da potem - jutri imamo dopoldan sejo, ob 9.00 uri - pripravimo mnenja
                  in stališča in tako lahko začnemo oziroma oblikujemo mnenja in stališča, da potem
                  damo to v drugo obravnavo. Hvala.</p>
            </sp>
            <sp xml:id="SDZ1-Redna-28-1995-01-30.sp102">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Izidorju Rejcu. To bi tudi sam predlagal, ker je skladno s
                  poslovnikom.</p>
               <p>Sprašujem še, ali želi kdo besedo? Gospod Peterle.</p>
            </sp>
            <sp xml:id="SDZ1-Redna-28-1995-01-30.sp103">
               <speaker>ALOJZ PETERLE:</speaker>
               <p>Hvala lepa. Spoštovani zbor! Moram reči, da me skrbi odnos nekaterih v Državnem
                  zboru do zadrug. Ne vem, zakaj bi jih videli v tako problematični luči. Zadruge so
                  zlasti v naši okolici, na avstrijskem ali na italijanskem prostoru zelo izrazit
                  gospodarski dejavnik, posebej tudi na turističnem področju. Južna Tirolska naredi
                  80% bruto produkta s pomočjo zadrug oziroma preko zadrug in moram reči, da me res
                  čudi ta odnos, ki ga vidimo v nekem smislu za ideološko političnega, posebej z
                  ozirom na to, da gre za 8% imetja, ki naj bi ga lastninili. 8% je naenkrat tako
                  spornih, ker so tukaj zraven zadruge.</p>
               <p>Formulo poznate; država pride zraven večkrat, tam, kjer bi pa ljudje prišli,
                  neposredni ljudje, ki so prizadeti zaradi statusa, zaradi Triglavskega narodnega
                  parka, ti pa ne bi mogli biti zraven. Zakaj občinam to dajati, če lahko damo
                  ljudem, ki so neposredno prizadeti in mi se zavzemamo zato, da ima tukaj država
                  nekoliko manjšo vlogo, ampak da jo imajo tudi ljudje in nismo za to, da bo ribe
                  kontroliral v Bohinju ljubljanski zavod; hotele kakšen goriški zavod, Bohinjci,
                  ali pa ljudje, ki živijo v Triglavskem narodnem parku, bodo pa parkirnino
                   pobirali in sladoled prodajali. Zakaj ne bi bili tudi upravljavci? In če gre
                  tukaj za 8%, mislim, da je preprosto neugledno, da se tak odnos razvija do ljudi,
                  ki so veliko prispevali tudi k temu, da imamo kaj uživati v tem lepem predelu
                  slovenskega prostora.</p>
               <p>Torej, mi bomo vztrajali na tem, da imajo zadruge svojo vlogo, svojo možnost. Ne
                  bi razpravljal tako, če bi šlo za 51%, če gre pa za 8%, potem pa mislim, da to res
                  ne more biti ne ideološki ne politični, pa tudi ne gospodarski razlog. Nimam nič,
                  ne pri mladinskem domu, ne pri nobenem hotelu. Zastopam samo načela, ki mislim, da
                  so primerna za ta del lastninjenja, za katerega smo v osnovnem zakonu rekli, da ga
                  je treba urediti s posebnim zakonom. Hvala.</p>
            </sp>
            <sp xml:id="SDZ1-Redna-28-1995-01-30.sp104">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Replika, gospod Potrč.</p>
            </sp>
            <sp xml:id="SDZ1-Redna-28-1995-01-30.sp105">
               <speaker>MIRAN POTRČ:</speaker>
               <p>Hvala lepa. Samo zaradi tega, ker izgleda, da celo poslanci, ki razpravljajo, ne
                  preberejo do konca tekst zakona, kaj šele drugi, in se potem ustvarja tudi v
                  javnosti čudna slika, bi želel najprej konkretno to reči. Posamezna pooblaščena
                  zadruga, gospod Peterle je 8%. Skupaj zadruge 40% in mislim, da je to
                     ...<stage xml:id="SDZ1-Redna-28-1995-01-30.stage67">(pripombe iz dvorane.)</stage>... Prosim? Sklada, ja. Vem, mislim, da
                  je treba to povedati, ker drugače izpade 8%; in posamezna občina 3%, največ skupaj
                  9%. Občina v imenu vseh prebivalcev skupaj 9%, vse občine, zadruge v imenu vseh,
                  člani zadrug skupaj 40%. To je eno.</p>
               <p>Drugo. ...<stage xml:id="SDZ1-Redna-28-1995-01-30.stage68">(pripombe iz dvorane.)</stage>... Berite zakon in ne govorite.
                  Prosil bom predsedujočega, da naj vas opozori, da imam tudi jaz pravico do besede.
                  Razen tega govorite nekaj, kar v zakonu ne piše. Jaz ga citiram, povem člen, povem
                  odstavek, vi si ga pa preberite.</p>
               <p>Druga stvar. Ni nobenih ideoloških predsodkov zoper zadruge, ampak zadruge naj
                  opravljajo dejavnost, ki jo imajo. So pa predsodki in mislim, da bi morali biti s
                  strani vsakega; da se dajejo nekim strukturam zato, ker so lahko tudi bile
                  zapostavljene prej, zdaj odpustki, ali pa darila za to, da bodo opravljale v
                  bodoče, pa neko novo in drugačno vlogo. To ne bo nikomur koristilo in to je
                  poskus, gospod Peterle v tem zakonu, če bi si ga natančno prebral bi to videl in
                  zoper to pa res imamo pomisleke. Hvala.</p>
            </sp>
            <sp xml:id="SDZ1-Redna-28-1995-01-30.sp106">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Replika najprej gospod Henigman, potem gospod Geržina in gospod
                  Pregelj.</p>
               <p>Prosil bi pa res, da je v dvorani malo več miru, da lahko govornik pove svoje
                  mnenje.</p>
            </sp>
            <sp xml:id="SDZ1-Redna-28-1995-01-30.sp107">
               <speaker>BENJAMIN HENIGMAN:</speaker>
               <p>Spoštovani! Repliciral bi gospodu Potrču. V 6. členu zakona lepo piše, da so
                  delničarji sklada, poleg Republike Slovenije lahko občine na področju Triglavskega
                  parka vsaka po 3% oziroma skupaj 9 ter pooblaščene zadruge iz 8. člena zakona,
                  vendar skupno število delnic ne sme preseči 40% sklada. 40% sklada od 20%, ki se
                  pa prenese in to je v bistvu od teh firm, 10 na pokojninski, 10 na odškodninski,
                  20 pa na ta sklad in 40% od 20% je ravno toliko, kot je gospod Peterle povedal,
                  8%. Moji osebni amandmaji, katere pa sem jaz dal, pa predvidevajo nekaj več
                  oziroma ne predvidevajo več, ampak ne omejujejo posamezne zadruge samo do 8, ampak
                  več. Občinam bi pa po našem predlogu, tako, kot je bilo tudi že v razpravi
                  poslanske skupine oziroma mnenju poslanske skupine povedano, dali nekoliko več in
                  to je do 15%. To je vsa poanta. 60% pa ostaja družbam oziroma podjetjem za interno
                  lastninjenje in notranji odkup. Seveda, zraven je pa v predlogu Vlada predvidela
                  tudi, da prebivalci tega področja tudi lahko sodelujejo deloma pri interni
                  razdelitvi, deloma pri notranjem odkupu s certifikati in ugotavljam, da mogoče
                  nekateri pa vseeno niste prav točno prebrali zakona.</p>
            </sp>
            <sp xml:id="SDZ1-Redna-28-1995-01-30.sp108">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Geržina.</p>
            </sp>
            <sp xml:id="SDZ1-Redna-28-1995-01-30.sp109">
               <speaker>MIROSLAV GERŽINA:</speaker>
               <p>Hvala lepa, gospod predsedujoči, spoštovani! Najprej se opravičim gospodu Potrču,
                  ker sem ga zmotil, verjetno je zato narobe povedal, ampak bom na prvo njegovo
                  izvajanje, ja, nič izvajanje. Neki problemi so nastali tukaj, ko nekdo nekomu
                  pravi, da ima neke namene, pa ima sam iste namene. Namreč, rečeno je bilo,
                  Triglavski narodni park naj bo tisti, ki bo upravljal s tem. Triglavski narodni
                  park, to je ta zavod, se je odpovedal temu. Verjetno oni vedo, zakaj so se temu
                  odpovedali. Prebivalci, ki so v bistvu najbolj prizadeti s tem načinom poslovanja
                  v Triglavskem narodnem parku s posebnimi pogoji, so za 20%; še enkrat omenim, ni
                  večina. Poglejte, bilo je rečeno, da se naj bi tudi pogovorili. Predlagalci z naše
                  strani, bom rekel kar z SKD-ja so prosili večkrat, da bi se iz združene liste pa z
                  ostalimi, z LDS-a pogovorili o problemih in da bi razčistili tisto, kar je
                  dejansko še sedaj sporno in govorimo o nekih procentih, kar ni res, pa se nismo
                  pogovorili, potem pa mečemo nekomu naprej, da ima neke zahrbtne namene. Mislim, da
                  tukaj ni zahrbtnih namenov. Če jih ima kdo drug, naj jih on razčisti pri sebi.</p>
               <p>Sporne so zadruge, vendar, če preberemo notri, pa prav na hitro, so zadruge
                  postavljene na nivo podjetij in tisti, ki pravi, da so v priviligiranem položaju,
                  saj po mojem je najmanj, kar se moti, ker podjetja imajo pravico, da razdelijo
                  certifikate. Enako piše v tem zakonu notri, da so izključno zadruge zato, da bodo
                  z namenom odkupa delnic sklada za spodbujanje razvoja in tako naprej. Mislim,
                  tukaj točno piše, v 8. členu, v 10. členu, v 11. členu, zakaj so te zadruge
                  postavljene in niso neki, ne vem, kaj več ali pa neke družbe za opravljanje in ne
                  vem kaj. Mislim, to je res dobro.</p>
               <p>Omenjene so bile Škocjanske jame. Mislim, da ti dve zadevi nista primerljivi. Ko
                  smo obravnavali Škocjanske jame in narodni park Škocjanske jame, mislim, da je
                  bilo jasno povedano, da se gre tam za vlagalca v infrastrukturo brez katere
                  Škocjanske jame ne bi mogle delovati, ker so vlagali notri in normalno, da bodo
                  imeli določene pravice in bodo to povrnili skozi 25 ali, odvisno od tega, kaj se
                  bomo odločili v Državnem zboru, koliko časa bodo to uporabljali, da bodo povrnili
                  ta vlaganja. V Triglavskem narodnem parku pa se gre dejansko za to, s sonaravno
                  življenje teh ljudi, ki tam živijo, pa tudi, če se v zadrugah, piše notri, da so
                  to vedno isti ljudje. Če gre za lokalne skupnosti, so to isti ljudje in to so tudi
                  isti ljudje, ki delajo povečini v teh podjetjih, ki so tam. Ne vem, zakaj je to
                  toliko sporno in se je bilo potrebno, vse skupaj izgleda, da je nek drug namen, ne
                  pa, da ta predlog ni primeren, in da je skregan z zakonodajo naše države, ampak
                  tukaj so kakšni drugi nameni. Pravi, "gradimo na iluzijah in tako naprej". Tukaj
                  se ne gradi na iluzijah. To so kruta dejstva za ljudi, ki ne morejo enakopravno
                  gospodariti, ker je bilo danes povedano tudi o enakopravnosti, kot v drugih,
                  recimo v nižinskih delih naše države in zato, ker ne morejo enakopravno delati, so
                  jim dali poseben status in se je uredil predlog na takšen način. Zame je ta
                  predlog primeren, če je še kje kaj spornega, mogoče Orlovski dom ali mogoče kaj
                  drugega, ki je bilo že v lastninjenju, to se da dogovoriti in pa urediti, kako in
                  kaj bo država ali kdo bo s tem imel pravico in koncesijo upravljati. Hvala
                  lepa.</p>
            </sp>
            <sp xml:id="SDZ1-Redna-28-1995-01-30.sp110">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Redna-28-1995-01-30.sp111">
               <speaker>ŽARKO PREGELJ:</speaker>
               <p>Spoštovani! Čeprav izgleda razprava ideološka, v resnici ni. V resnici gre za
                  izredno oprijemljive materialne koristi, ki jih pač nekdo želi zagotoviti določeni
                  skupini. Ne razumem zahtev, da se omogoči lastništvo tega sklada zaposlenim v
                  določenih podjetjih samo zato, ker so zaposleni v teh podjetjih. Namen sklada je
                  omogočiti participacijo prizadetim lastnikom, ki živijo na teh področjih. Tistim,
                  ki dejansko omogočijo, da lahko park sploh obstaja. Ali se lahko zavedate, kaj
                  lahko naredi nekdo, ki ne želi ščititi narave? Lahko jo neomejeno uničuje, lahko
                  se ga preganja, ampak on bo še vedno delal škodo. Običajno je škoda, ki tako
                  nastane za določeno naravno dediščino, veliko hujša, kot je kazen za tistega, ki
                  jo povzroča. Jaz si takih odnosov na področju takega parka ne želim. Zato ne
                  razumem oziroma lahko razumem samo v negativnem pomenu željo, da se ovira nastanek
                  tega sklada.</p>
               <p>Kot sem že v prejšnjem izvajanju omenjal, možno je tudi kakšen določen odstotek
                  spremeniti, toda bistven koncept je pravilen. Pravilen, da imajo sorazmerno
                  pomemben delež v takem skladu tisti, ki so v resnici prizadeti, tisti, ki so v
                  resnici lastniki zemljišč, kajti člani zadrug so lastniki zemljišč na področju
                  Triglavskega narodnega parka in ti imajo pravico do določene rente, ki jim je zdaj
                  država ni dajala. Ni jim dajala niti tistega, kar daje drugim državljanom v drugih
                  okoljih.</p>
               <p>Sprašujem se, ali ni mogoče v ozadju drugo dejstvo, ki ga omenja mnenje
                  Ministrstvo za okolje in prostor, ki predlaga med drugim, da se spremeni ime
                  sklada, ne v Sklad Triglavskega narodnega parka, ampak v Triglavski sklad zato,
                  razlog je pač v tem, da javni zavod Triglavski narodni park že ustanavlja
                  fondacijo za razvojne naloge Triglavskega narodnega parka in ta fondacija je tik
                  pred registracijo. Ali je mogoče to problem? Če je to problem, prosim, povejte. Če
                  je pa kaj drugega, si pač lahko vsak misli svoje.</p>
               <p>Ministrstvo tudi predlaga, da se zagotovi sodelovanje javnega zavoda pri odločanju
                  o uporabi sredstev tega sklada, kar je mogoče tudi v taki ali drugačni obliki
                  sprejemljivo. Torej ne razumem, zakaj takšno nasprotovanje instituciji, ki bo v
                  resnici ena prvih za reševanje problemov na zaščitenih področjih. Še enkrat
                  poudarjam, ta instrument ni za zavreči in prosim, da tisti, ki se sklicujete na
                  taka in drugačna zakonska neskladja, da pridete s pravo barvo ven in poveste prave
                  argumente, ki vas v to silijo.</p>
            </sp>
            <sp xml:id="SDZ1-Redna-28-1995-01-30.sp112">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potrč.</p>
            </sp>
            <sp xml:id="SDZ1-Redna-28-1995-01-30.sp113">
               <speaker>MIRAN POTRČ:</speaker>
               <p>Hvala lepa. Mnogo normalneje bi bilo, če bi se dalo o teh stvareh pogovarjati v
                  delovnem telesu in jaz se strinjam s predlogom gospoda Rejca, da gremo še enkrat
                  na delovno telo in poizkušamo oblikovati stališča v enem upanju, da se bomo
                  pripravljeni skupaj bolj razumeti, ne pa trditi vsak svoje. Ampak poglejte, ker je
                  toliko ugovorov, kaj kje piše in kaj jaz trdim. Jaz pač trdim, da je treba brati
                  zakon v celoti in da gre za akumulacijo nekaterih pravic. Lahko so premajhne,
                  lahko so velike. Samo trditi mi, da ne obstojajo, to lahko samo nekdo, ki nekaj ni
                  prebral, ali se pa tukaj spreneveda. Prva stvar, ki je. Sklad se oblikuje,
                  Triglavski narodni park, v njem se opravi ustrezna razdelitev delnic zato, kdo bo
                  upravljal in tu je pač tako. 51% dobi država, maksimalno 9% dobijo občine in
                  maksimalno 40% dobijo zadruge. Da bi lahko teh 40% zadruge dobile, imajo pravico
                  zbiranja certifikatov.</p>
               <p>Ko se certifikati od državljanov zberejo, s temi certifikati postanejo 40%
                  delničarji sklada. Če to ne piše v zakonu, mi povejte, da ni res. To je ena
                  pravica. Je res? Potem mi ne govorite, da je 8%, ampak je 40%.</p>
               <p>Druga pravica je, da se 20% lastnine podjetij prenese na sklad in o teh 20% pa res
                  potem dobijo 40 ali pa 8, ampak to je konkretna lastnina konkretnega podjetja, ki
                  je plus tega, da je 40% lastnik sklada. To je dodatna pravica. Dajte jo
                  akumulirati, ker ni izključujoča. Seveda je. Tako v zakonu piše.</p>
               <p>Tretja pravica, ki je posebej, je ta, da imajo poleg lastninjenja podjetij člani
                  zadrug, česar nikjer drugje ni, pri interni razdelitvi in pri notranjem odkupu
                  pravice, ki jih imajo sicer samo zaposleni, bivši zaposleni in upokojeni delavci
                  podjetja. Tega nikjer drugje ni. Jih imajo. To je četrta in peta pravica. In to v
                  dveh primerih. Kadar je podjetje tam, na območju Triglavskega narodnega parka, ali
                  pa, kadar se bo podjetje razdelilo tako, da bo del bivšega podjetja ostal
                  samostojen na TNP, del bo pa nekje drugje. To so vse pravice, ki se kumulirajo.
                  Nam se zdi, da jih je preveč. Ne mi reči, da ne obstojajo. O tem se dajmo
                  pogovarjati in bomo videli ali se da o tem kaj dogovoriti ali ne. Tu pa ne gre nič
                  za državljane, za katere smo, niti za tiste zaposlene za katere smo, mislimo pa,
                  da je taka stranpot, da to delamo preko zadrug, ki dobijo funkcijo družbe za
                  upravljanje, ki zbira certifikate, neustrezna. To je pač naše prepričanje. Ne nam
                  obešati niti ideologije niti nič drugega, predvsem pa ne trditi, da ni res, kar
                  razlagamo. Dajmo se, in to je edina resna sporna stvar okoli tega zakona, dajmo se
                  o tem čimprej dogovoriti. Če pa boste v razpravah še naprej, tako kot je bilo
                  doslej na odboru, trdili, da nič tega ni res in da ni nobenih pravic, potem se
                  pogovarjati ne da. Če bomo pričakovali, da ni različnih večin - na odboru stalno
                  silimo, da moramo sprejeti neki sklep in da se za vsebino nismo pripravljeni
                  pogovarjati in ga predsednik odbora, če je treba tudi sforsira s potrebno večino,
                  pa ve, da so potem druga mnenja - potem bo na žalost prihajalo vedno znova na
                  Državni zbor, problem se ne bo rešil, ampak se bomo drug na drugega jezili. Mislim
                  pa, da je možno, da problem rešimo.</p>
            </sp>
            <sp xml:id="SDZ1-Redna-28-1995-01-30.sp114">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Redna-28-1995-01-30.sp115">
               <speaker>ŽARKO PREGELJ:</speaker>
               <p>Spoštovani! Imam repliko oziroma vprašanje gospodu Potrču. Zakaj meni, da je teh
                  pravic preveč? Prosim, gospod Potrč, za argument, zakaj jih je preveč? Ali imate
                  številko, ki ste jo izračunali in dokazujete z njo, da bo nekdo obogatel zaradi
                  tega, ali pa si bo nekdo prilastil prevelik del družbenega premoženja. Prosim, da
                  to poveste tako. Iz tega, kar vi razlagate, ne morem tega razbrati. Tu gre za dve
                  zadevi. Eno je sklad, drugo so podjetja, ki se lastninsko preoblikujejo in se
                  nahajajo na področju Triglavskega narodnega parka. Vi pa to vse skupaj daste v en
                  koš zato, ker se v obeh primerih pojavijo kot delničarji zadruge. V določenem
                  trenutku se pač pojavijo zadruge, s tem, da v skladu s točno določenim deležem, v
                  podjetjih pa samo takrat, če ostane. Če ostane od notranje razdelitve notranjega
                  odkupa še nekaj delnic, potem lahko na tem participirajo člani pooblaščenih
                  zadrug.</p>
               <p>Kar se pa tiče prenosa 20% družbenega kapitala, je pa v bistvu posebnost tega
                  zakona, sicer se tistih 20% prenese na razvojni sklad. Se pravi, da vam to ni
                  všeč, da namesto na razvojni sklad, gre 20% na sklad za Triglavski narodni park.
                  Ampak bistvo zakona je, da omogoči, da se tisto bogastvo, ki se je ustvarilo iz
                  dobrega imetja, iz naravnih danosti tega področja, se pravi, da se tisto bogastvo
                  ohrani na tem področju. Vi menite, da je najbolje, da gre tako kot vse ostalo, da
                  gre pač nekam v center in se tam deli na majhne in velike koščke. Prosim, dajte
                  povedati točno številko, kaj vas muči? Sam imam tega opletanja že malo dovolj in
                  si bom lahko potem samo še slabo mislil. Hvala lepa.</p>
            </sp>
            <sp xml:id="SDZ1-Redna-28-1995-01-30.sp116">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Pečan ima besedo.</p>
            </sp>
            <sp xml:id="SDZ1-Redna-28-1995-01-30.sp117">
               <speaker>BREDA PEČAN:</speaker>
               <p>Hvala. Gospoda Preglja bi rada vprašala. Glede na to, da ste predsednik Odbora za
                  infrastrukturo in okolje, mislim, da to okolje verjetno pomeni varstvo okolja, da
                  ste v vašem odboru zelo temeljito obdelali zakon o varstvu okolja, ki izrecno
                  navaja pravico prebivalcev območij, kjer država zahteva poseben režim varovanja,
                  pravico do odškodnine, zaradi tega, ker imajo manjše dohodke, kot bi jih jim sicer
                  to okolje dajalo, ali z druge plati, rento kadar je okolje bolj prizadeto kot pa
                  je to nekaj normalnega. Se pravi za poškodovano okolje, ki škodi njihovemu
                  normalnemu in zdravemu načinu življenja.</p>
               <p>Iz tega sedaj sledi, da v Triglavskem narodnem parku naša država pričakuje od
                  prebivalstva in od vseh tistih, ki prihajajo v Triglavski narodni park, da posebej
                  varujejo okolje, se pravi, da ga ne morejo izkoriščati za gospodarske namene v
                  taki meri, kot pa nekje drugje v Sloveniji, kjer takega režima varovanja ni.
                  Država je torej dolžna prebivalcem in tistim, ki gospodarijo v tem okolju, plačati
                  razliko med tistim, kar bi sicer lahko pridobili z gospodarjenjem in tistim, kar
                  dejansko pridobijo.</p>
               <p>Sedaj gremo pa naprej. Po vaši logiki bodo ti ljudje pridobili to odškodnino, to
                  rento na ta način, da bodo postali delničarji Sklada Triglavski narodni park. To
                  sedaj sledi tako. Dobili bodo v last delnice. Te delnice bodo pomenile določeno
                  premoženje, s katerim naj bi pridobivali gospodarsko korist kot končno posledico.
                  Se pravi, država jim bo dala del družbenega premoženja kot rento. Ta renta pa
                  dejansko pomeni to, da ker bodo z njo gospodarili v tem okolju, ki je, gospodarsko
                  gledano "hendikepirano", ker ne more pridobivati toliko koristi kot nekje drugje,
                  da bo morala na tisto, kar bo država dodelila prebivalcem, še plačevati
                  odškodnino, ker s tem premoženjem ne bodo mogli toliko pridobivati gospodarske
                  koristi, kot pa če ne bi živeli v Triglavskem narodnem parku in z njim gospodarili
                  v Triglavskem narodnem parku. To vas zdaj sprašujem. Stvar pripeljemo do absurda.
                  Zdaj bom kar tako povedala - dajmo nekomu v last neko območje Slovenije, ne
                  govorim o Triglavskem narodnem parku, ki ga proglasimo za visoko varovano območje
                  zaradi takšnih ali drugačnih interesov. Tam ne bo mogel s tem premoženjem
                  gospodariti tako kot kjerkoli drugje. Damo mu ga, podarimo mu ga in potem bo
                  terjal - ne eno leto, celo življenje in ves čas, dokler bo lastnik tega
                  premoženja, bo terjal odškodnino za razliko med tistim, kar bi lahko in kar
                  dejansko pridobi. To je absurd, kamor to pripelje tudi med drugim - razen tega,
                  kar je kolega Potrč govoril. Zdaj bom pa še povedala - morda bo zvenelo nekoliko,
                  tako da se norčujem, vendar moram povedati - danes sem poslušala od desetih
                  zjutraj naprej samo o tem, kaj se zadaj skriva.</p>
               <p>Kakorkoli se obrnemo, se zadaj skrivata samo hrbet in zadnjica. Nič drugega.
                  Hvala.</p>
            </sp>
            <sp xml:id="SDZ1-Redna-28-1995-01-30.sp118">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Pregelj. Prosil bi, da to razpravo počasi
                  zaključimo, ker imamo še druge točke dnevnega reda.</p>
            </sp>
            <sp xml:id="SDZ1-Redna-28-1995-01-30.sp119">
               <speaker>ŽARKO PREGELJ:</speaker>
               <p>Spoštovani! Mogoče gre za svojevrsten nesporazum, oziroma za nerazumevanje mogoče
                  celo enakih namenov. Najprej gospa Pečan - omenili ste zakon o varstvu okolja.
                  Zakon o varstvu okolja omogoča odškodnino, oziroma rento prizadetim lastnikom,
                  prizadetim prebivalcem zaradi nekega novega posega v okolje. Gre za poseg v
                  okolici, npr. novogradnje avtoceste, ob gradnji določene tovarne in posledic
                  dejavnosti te tovarne. Tukaj pa ne gre za to. Tukaj gre za to, da imamo neko
                  kulturno naravno krajino - poudarjam, kulturno in naravno, kajti to dvoje je v
                  Triglavskem narodnem parku povezano, kajti včasih je bila ta krajina drugače
                  uporabljena, kot je danes. Bila je dokaj intenzivno na nivoju takratne
                  tehnologije. Danes je pač tehnologija toliko napredovala, da če bi enako
                  tehnologijo uporabljali, bi bilo škodljivo za naravni del te krajine, zato gre za
                  omejevanje. In zaradi tega omejevanja imajo ti, ki se ukvarjajo s kmetijstvom, ali
                  pa tudi določene vrste s turizmom, na tem področju določene težave, določeno
                  škodo.</p>
               <p>Obstaja pa še eno drugo dejstvo, ki ga pa ne smemo zanemarjati, da so se v
                  preteklih letih na tem področju s turistično dejavnostjo, ki pa je bila v bistvu
                  tujek v tem okolju, ki je v resnici obremenjevala naravno in tudi kulturno okolje
                  Triglavskega narodnega parka, ukvarjale institucije, ki so bile od teh ljudi
                  odtujene. Navadni ljudje pri hotelskih koristih, pri hotelskih dobičkih, pri
                  dobičkih smučišč in podobno, niso imeli nič, razen, če se niso uspeli znajti po
                  domače in si ustvariti nek prizidek, če je bilo to omogočeno tako ali drugače in
                  oddajati sobe za smučanje itd. Tisti, ki pa se resnično ukvarja predvsem s
                  kmetijstvom, pa je imel od tega kvečjemu škodo. Lahko celo tako, da mu je tudi
                  vpliv smučarije poškodoval travnik, kjer ima on poleti pašo itd. Zato menim, da
                  gre tukaj za drugačno razsežnost. Ne gre za stalno plačevanje države tem ljudem in
                  ravno zato, ker obstaja ta nevarnost stalnega plačevanja nekomu za nekaj, kar mu
                  ne daš in mu moraš potem vrniti v obliki nekega denarja ali pa neke druge
                  vrednosti, da gre tokrat za instrument, ki bi omogočal nekakšno soodvisnost tako
                  od tistega, ki trži lepoto tega parka, kot tistega, ki jo v resnici mora
                  vzdrževati. To je bistvo tega zakona. Se pravi soodvisnost, ki se lahko v tem
                  sistemu, kot smo ga zdaj uvedli, izraža zgolj v lastninskih deležih. Osebno vam
                  povem, da ne znam "garantirati", da so ti deleži čisto pravi - do številke pravi,
                  kajti nikoli ne veš, kaj bo to prineslo, kakšna vrednost bo to, kakšna dividenda
                  bo na koncu, kaj bo kdo dobil v resnici za to. To je poskus nekega reševanja na
                  trenutno najbolj primeren in za državo najmanj boleč način. Lahko se bo kasneje
                  izkazal, da ni dober in ga bo treba spremeniti, toda zaenkrat ne vidim nekega
                  tehtnejšega razloga, neko tehnično omejitev in enako bojazen, kot jo je gospa
                  Pečanova navedla, da bi morala država nekomu stalno nekaj plačevati zato, ker mu
                  ne nudi tistega, kar bi mu lahko nudila nekje drugje, je edina rešitev ravno tak
                  pristop. Se pravi, da se usoda vseh, ki živijo na določenem področju, poveže v tem
                  primeru v okviru določenega sklada. Hvala lepa.</p>
            </sp>
            <sp xml:id="SDZ1-Redna-28-1995-01-30.sp120">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Ne, zato razpravo zaključujem. Jutri ob 9. uri se
                  bo sestalo matično delovno telo v sobi 209 in to točko dnevnega reda prekinjam in
                  bomo potem razpravljali in odločali o stališčih in sklepih.</p>
               <p>Prehajamo na <title xml:id="SDZ1-Redna-28-1995-01-30.title7">27. TOČKO DNEVNEGA REDA - PREDLOG ZAKONA O PRIVATIZACIJI
                     PRAVNIH OSEB IN PREMOŽENJA V LASTI REPUBLIKE SLOVENIJE</title>.</p>
               <p>Zakon bomo obravnavali v prvi obravnavi, zboru pa ga je predložila Vlada Republike
                  Slovenije. Želi besedo predstavnik Vlade? <stage xml:id="SDZ1-Redna-28-1995-01-30.stage69">(Ne.)</stage> Predlog zakona je
                  obravnavala Komisija za spremljanje in nadzor lastninskega preoblikovanja družbene
                  lastnine kot matično delovno telo. Prosim gospoda Rejca, da kot poročevalec poda
                  mnenje.</p>
            </sp>
            <sp xml:id="SDZ1-Redna-28-1995-01-30.sp121">
               <speaker>IZIDOR REJC:</speaker>
               <p>Spoštovani podpredsednik, gospe in gospodje! Pred vami je predlog zakona o
                  revitalizaciji pravnih oseb in premoženja v lasti države Slovenije. To ni
                  nepomemben zakon in upam, da ste ga tudi pogledali. Tudi naša Komisija za
                  spremljanje in nadzor lastninskega preoblikovanja je to delo opravila 12. tega
                  meseca na svoji 47. seji in vam dala tudi pregled stališč in mnenj, predvsem pa
                  opozorila na neke podrobnosti in posebnosti, ki so seveda tu nakazane kot rešitev
                  in način privatizacije pravnih oseb in premoženja. Vi dobro veste, da smo z
                  zakonom o gospodarskih javnih službah nekako usmerili, in še z drugimi zakoni,
                  lastninjenje in pa to razločevanje, koliko gre v lastninjenje direktno, koliko pa
                  seveda gre v last države in seveda tistega, ki je sodeloval pri ustvarjanju tega
                  premoženja. To gotovo velja za državo in seveda tudi za lokalne skupnosti in to je
                  ena od posebnosti tega zakona, na katerega posebej komisija opozarja.</p>
               <p>Tudi mnenje Sekretariata za zakonodajo in pravne zadeve je izčrpno, vendar
                  zanimivo je tudi to, ko se to premoženje pravnih oseb in seveda ostalo premoženje
                  prodaja, je tu predvidena kot oblika ojačanja proračuna. Zato ne sme biti neopazen
                  ta proces, ki se bo gotovo dalj časa opravljal in seveda bo nekako, temu rečemo po
                  domače, hranilnica oziroma shramba za proračun. Seveda komisija, ki je to
                  obravnavala in seveda smo sprejeli stališča in mnenja, ugotavlja, da je to seveda
                  podlaga za to obravnavo, prvo obravnavo, da je predlog, primeren. Dalje seveda, da
                  je bolj precizno potrebno opredeliti za drugo obravnavo vprašanje privatizacijske
                  komisije in njene vloge. Potem tu nastopa problem in seveda razlaga in pojmovanje
                  zlasti delnice kot pomembnega vzvoda za upravljanje. Potem je predvideno, da
                  nobena zadeva iz tistega področja ne bo šla mimo nacionalnega programa. Se pravi,
                  da smo pred tem, da bomo morali skozi državni proračun speljati tudi posamezne
                  nacionalne programe po posameznih področjih. Na osnovi tega bomo dobili nekako
                  izhodišča ali pa strategijo za ta način prodaje teh sredstev.</p>
               <p>Dalje je pomembno tudi to, da je potrebno temeljito obdelati problem lokalnih
                  skupnosti. Seveda tistega dela, ki je bil rezultat udeležbe v lokalni skupnosti,
                  raznih prispevkov ali samoprispevkov in podobno. Skratka, da se te stvari
                  temeljito razdelijo, posebno še sedaj, ko imamo seveda 147 občin in seveda, ko je
                  ta zadeva tako rekoč na pragu te delitve in seveda prerazporejanja in pravilnega
                  razporejanja po posameznih občinah.</p>
               <p>Dalje je tudi tu problem, kjer smo nakazali ta stališča in sklepe, predvsem tudi
                  ta statutarna določila, ki seveda omogočajo reorganizacijo in način prodajanja.
                  Potem tudi seveda pravica te komisije, te privatizacijske, kot se temu reče, ki
                  naj gotovo nad 80 milijoni tolarjev potem seveda opravlja ta posel. Tu se postavi
                  vprašanje seveda enega večjega objekta ali pa večje vrednosti, ki ima mogoče 300
                  milijonov tolarjev, pa se potem razdeli na štiri dele in v bistvu je zadeva nekako
                  rešena. Skratka, tu je polno pasti in problemov, ki ne smejo uiti našim očem in pa
                  naši pameti.</p>
               <p>Potem tudi vprašanje, ki smo ga prej tudi slišali, da je nekako v fazi
                  razreševanja. To je tudi po sedanji zakonodaji veljavnost certifikatov; slišimo
                  gospoda državnega sekretarja, da je predlog pripravljen za Vlado in za parlament,
                  da se ti roki podaljšajo. Problem je tudi kupnina in način, kako bo ta kupnina
                  prihajala v proračun in na kakšen način se bo uporabljala.</p>
               <p>Komisija je tudi sprejela sklep, da pred drugo obravnavo pripravi javno
                  predstavitev, to se pravi, da bomo povabili predstavnike s teh področij, da bodo
                  lahko marsikatero besedo rekli in ugotovili, kar je bilo potrebno predvideti, da
                  bo ta zadeva stekla čim bolj objektivno, pošteno in seveda, ker je, zalogaj zelo
                  velik, to je vendarle izjemno velika dimenzija in se ne da primerjati s tistim,
                  kar smo se prej pogovarjali o Triglavskem narodnem parku, kjer je očitno, da se
                  trese gora, rodila pa se bo miš. To so v glavnem stališča in mnenja in upam, da
                  jih boste v razpravi  in tudi na koncu potrdili. Želim pa, da se tudi zakona
                  lotite na svoj poseben način. Hvala lepa.</p>
            </sp>
            <sp xml:id="SDZ1-Redna-28-1995-01-30.sp122">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospod Izidor Rejc. Želi besedo predstavnik sekretariata? <stage xml:id="SDZ1-Redna-28-1995-01-30.stage70">(Ne
                     želi.)</stage> Želijo besedo predstavniki poslanskih skupin? Gospod Pregelj,
                  Slovenska ljudska stranka. Kolegice in kolegi, prosil bi za malo več miru v
                  dvorani.</p>
            </sp>
            <sp xml:id="SDZ1-Redna-28-1995-01-30.sp123">
               <speaker>ŽARKO PREGELJ:</speaker>
               <p>Spoštovani! Predlagani zakon o privatizaciji pravnih oseb in premoženju v lasti
                  Republike Slovenije odpira poglavje, ki je izredno pomembno oziroma je pomembno za
                  vse državljane.</p>
               <p>Poslanska skupina Slovenske ljudske stranke meni, da gre za enega od zakonov, ki
                  utegnejo v temeljih spremeniti lastninska razmerja v naši državi in ga po
                  pomembnosti uvršča ob bok zakona o lastninskem preoblikovanju podjetij v družbeni
                  lasti. Gre za ogromno premoženje, ki je zdaj tako ali drugače prišlo oziroma je že
                  bilo ali pa bilo preneseno v državno last. Rešitve, ki jih ta zakon ponuja so v
                  instrumentalnem pogledu lahko deloma tudi sprejemljive. Tako gre vsekakor podpreti
                  stališče oziroma določilo, ki ga opredeljuje pojem zlate delnice, torej vedno
                  večine države, se pravi državni kapital naj bi le ostal v teh podjetjih v večini.
                  Potem gre za rešitve, ki se predlagajo v okviru nacionalnih programov, torej naj
                  bi se lastninjenje državne lastnine izvajalo preko posebnih nacionalnih programov.
                  Žal takoj na začetku moramo opozoriti, da so posamezne rešitve pri nacionalnih
                  programih nedorečene. Tako so nacionalni programi predvideni predvsem za področje
                  družbenih dejavnosti, to je za šolstvo, kulturo in podobno, veliko manj natančno
                  ali pa sploh niso predvideni pa za področje gospodarskih javnih služb.</p>
               <p>Predlagatelj je bil verjetno mnenja, da že zadošča sedanji zakon o javnih
                  gospodarskih službah, ki pa v resnici zelo pomanjkljivo opredeljuje na primer že
                  osnovne pojme, kaj je infrastruktura in kaj je tisto, kar se lahko lastnini. Enaka
                  dilema bo tudi pri tem zakonu: kateri del lastnine, ki je zdaj v lasti države,
                  lahko preide v zasebne roke in kateri del naj bi vedno in večno ostal v rokah
                  države. Popolnoma nesprejemljiv instrument za Slovensko ljudsko stranko pa je
                  določilo, ki predvideva zgolj lastninjenje s prodajo oziroma z odkupom lastninskih
                  deležev. Slovenska ljudska stranka je mnenja, da je velikanski del državne
                  lastnine v resnici last državljanov, da so to lastnino državljani v taki ali
                  drugačni obliki že plačali, da so jo v resnici tudi sami ustvarili in da imajo do
                  te lastnine pravico brez plačila. Torej Slovenska ljudska stranka se zavzema za
                  bistveni delež razdelitve državne lastnine. Popolnoma nam je razumljivo, da je tak
                  pristop za Vlado nesprejemljiv, saj ne bo uspela s tem doseči svojega namena. V
                  kolikor gre za namen dokapitalizacije, za namen, ki naj bi povečal kapital
                  posameznih družb oziroma dejavnosti, ki so sedaj v državni lastnini, potem je
                  takšno stališče Vlade razumljivo.</p>
               <p>Toda, kadar pa gre zgolj za tisto prodajo državne lastnine, za pridobitev nadzora
                  nad državnimi podjetji, potem smo v Slovenski ljudski stranki prepričani, da je
                  tak pristop napačen in to je pri vsaki prodaji državne lastnine vedno možno. Zato
                  smo mnenja, da bo ta zakon samo takrat pravičen, kadar bo bistveni delež vsaj 30%,
                  če ne celo več, razdelil brezplačno. Zavedati se moramo, da smo že v zadnjih petih
                  letih iz državnega proračuna po takšni ali drugačni poti s pomočjo posebnih
                  zakonov ali zelo spretnih odločitev Vladi prenesli iz tega skupnega kupa denarja v
                  posamezna državna podjetja velike količine tolarjev, in da je bil ta denar tako
                  ali drugače vedno pridobljen s strani davkoplačevalcev. Potem ne smemo pozabiti na
                  tisto državno imetje, ki je nastalo s pomočjo samoprispevkov, ogromno šol, kar
                  nekaj 100 šol, če ne celo 1000, je bilo narejenih zgolj s samoprispevki v
                  preteklih 20 letih. Ravno tako ne smemo pozabiti na vrsto infrastrukturnih
                  objektov, ki so jih ljudje zgradili z lastnim samostojnim odrekanjem, z lastnimi
                  vlaganji, tukaj mislim na telefonijo, na različne ceste in podobno. Potem ne smemo
                  pozabiti na lastnino, ki je v resnici v lasti občin, pa je sedaj še nejasno
                  razdeljena med državo in med občino, na lastnino, do katere imajo pravico krajevne
                  skupnosti, nove vaške skupnosti in podobno. V Slovenski ljudski stranki smo
                  mnenja, da bo ta zakon pravičen takrat, kadar bo jasno že v uvodu povedal toliko
                  in toliko lastnine je prišlo iz teh in iz teh virov in bo najprej pošteno povedal,
                  kateri vir je bil že plačan s strani državljanov in kateri vir še ni bil. To je pa
                  verjetno tisti del državnega premoženja, ki je nastal v obliki tujih posojil,
                  kreditov in podobnega in ta del se lahko prodaja. Ta del se lahko prodaja za
                  denar, medtem ko se tisti del, ki je bil pa že plačan, pa ne sme prodajati. Hvala
                  lepa.</p>
            </sp>
            <sp xml:id="SDZ1-Redna-28-1995-01-30.sp124">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Kot predstavnik demokratske stranke gospod Peršak.</p>
            </sp>
            <sp xml:id="SDZ1-Redna-28-1995-01-30.sp125">
               <speaker>ANTON PERŠAK:</speaker>
               <p>Spoštovane poslanke in poslanci! Soglašam s tistimi oziroma z dvema, ki sta do
                  sedaj opozarjala na to, kako pomemben je ta zakon. Pomemben je tudi zato, ker na
                  nek način vpeljuje pač privatizacijo tudi v sfero, sam pa mislim zlasti na sfero
                  tako imenovanih družbenih dejavnosti, kot smo temu doslej rekli, za katero se
                  pravzaprav nekako lahko zdi na prvi pogled čudno, da se sploh govori o
                  privatizaciji v zvezi z njo, še zlasti seveda, če si pri tej privatizaciji
                  predstavljamo, da bi lahko nekatere ustanove ali pa podjetja in tako naprej, v
                  celoti prišla v privatno last. Sam seveda vem naslednje, da bomo, tako kot piše v
                  zakonu, zlasti za tista področja, - mene po naravi stvari nekako posebej zanimajo,
                  to so za področje kulture, športa in podobnih dejavnosti - sprejemali posebne
                  nacionalne programe, v katerih bomo še enkrat in bolj natančno, kot je v samem
                  zakonu, opredelili, koliko, kaj in v kolikšni meri naj bi se v resnici
                  privatiziralo. Takrat bomo verjetno morali biti še bolj pozorni kot sedaj ob prvi
                  obravnavi tega zakona. Enako seveda velja tudi za drugo obravnavo. Sam mislim
                  seveda naslednje, da se ne bi smelo zgoditi, da bi javni interes v teh
                  dejavnostih, naj bo to na lokalni ali pa na državni ravni lahko postal drugotnega
                  pomena, ali da ne bi mogel več igrati odločilne vloge pri odločanju. Naj bo to,
                  kar zadeva uporabo objektov, naj bo to kar zadeva programe posameznih ustanov ali
                  založb, gledališč itd. s tega področja.</p>
               <p>Zgodilo bi se namreč lahko to, kar se v določenih primerih že dogaja, ker je pač
                  prišlo do privatizacije ali pa v senci privatizacije interesov v nekaterih
                  primerih, da bi prišlo do neke priviligacije programov. Mislim na založbe, mislim
                  na glasbene hiše, na gledališke hiše in podobno.</p>
               <p>Drug problem, do katerega bi lahko to pripeljalo, je to, da bi objekti, ki so bili
                  v mnogih primerih, kot je bilo že opozorjeno, zgrajeni celo s samoprispevki ali pa
                  v celoti s tako imenovanimi družbenimi sredstvi, postali za velik del državljanov
                  nedostopni zaradi te privatizacije, ker bi pač prišlo do pridobitništva kot
                  posledice te privatizacije. Zato mislim, da bo pač tako v nadaljevanju obravnave
                  tega zakona, kot pri nacionalnih programih, ki jih bomo sprejemali, treba zelo
                  paziti na to, da bo vloga lokalnih skupnosti in pa države oziroma javnega interesa
                  ostala zagotovljena, da ne bo posledica te privatizacije - kakor gotovo jo je do
                  določene mere treba podpirati - da ne bo posledica tega nekaj, kar bi včasih
                  imenovali prevelik padec tako imenovanega, včasih se je temu reklo družbenega
                  standarda. To je eno vprašanje.            </p>
               <p>Drugo vprašanje, ki pa je pri tem, in to je bilo tudi že opozorjeno, je akutno
                  vprašanje, to je vprašanje, ki je povezano s tem, da so bili mnogi objekti,
                  ustanovljena tudi mnoga podjetja pravzaprav na osnovi samoprispevka. Tu bo treba
                  vendarle temu samoprispevku oziroma tistim, ki so ta samoprispevek lahko leta in
                  leta plačevali na nek način v teh postopkih, zagotoviti ustrezno vlogo pri tej
                  privatizaciji in v bistvu ta vložek z ustreznim deležem zagotoviti. Hvala.</p>
            </sp>
            <sp xml:id="SDZ1-Redna-28-1995-01-30.sp126">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Peršaku. Gospa Pečan kot predstavnica Združene liste -
                  Socialnih demokratov. Kolegice in kolegi, prosil bi vsaj za malo več miru v
                  dvorani.</p>
            </sp>
            <sp xml:id="SDZ1-Redna-28-1995-01-30.sp127">
               <speaker>BREDA PEČAN:</speaker>
               <p>Hvala. Poslanska skupina Združene liste podpira ta zakon in tudi vsebino oziroma
                  smisel stališč in sklepov, ki jih je sprejela Komisija za lastninsko
                  preoblikovanje, s tem da moram opozoriti na nekatere nejasno definirane vsebine,
                  ki so v 3. točki stališč, tako da sicer menim, da zaradi širine, s katero so v
                  bistvu formulirane posamezne alinee, ni možnosti, da bi predlagatelj ustrelil
                  mimo, ko bo pripravljal zakon za drugo obravnavo. Vendar pa bi rada opozorila, kaj
                  je bilo v sami razpravi na komisiji povedano v zvezi z nekaterimi alineami in kaj
                  dejansko tudi pomenijo.</p>
               <p>Pri tem bi še to povedala - v samem poročilu je zapisano, da smo na komisiji
                  razumeli, da je zlata delnica varovalka pred stihijskimi in nenadzorovanimi
                  privatizacijskimi procesi, kar ne drži. Zlata delnica ima popolnoma drugačen pomen
                  in zaradi tega smo tudi v drugi alinei stališč in sklepov - 3. točke Stališč in
                  sklepov zapisali, da predlagatelj za drugo obravnavo jasno določi funkcijo zlate
                  delnice in njeno vlogo. Pomeni pa to pravzaprav to, da naj jasno določi funkcijo
                  zlate delnice in pravice pri upravljanju lastnine v zvezi z zlato delnico. Se
                  pravi, da v komisiji nismo bili zadovoljni s takim načinom pravic do upravljanja,
                  kot so definirane v 50. in 51. členu zakona.</p>
               <p>Drugo, kar je, je zlasti zahteva naše poslanske skupine, da ta zakon predvidi
                  možnost zaposlenim, bivšim zaposlenim in upokojenim delavcem teh podjetij, teh
                  zavodov, oziroma gospodarskih družb, ki so v lasti države, do podobnega načina
                  lastninjenja, kot se je izvedel v ostalih podjetjih, ki so v družbeni lastnini.
                  Zaradi tega je šesta alinea, kjer je zapisano: "Problem certifikatov in
                  vrednostnih papirjev z vidika participacije upravičencev in zapadlosti rokov se
                  nanaša prav gotovo na to, da je treba, da predlagatelj v zakonu predvidi možnost,
                  da delavci, se pravi, zaposleni, bivši zaposleni in upokojeni delavci teh javnih
                  zavodov in gospodarskih javnih služb pridobijo možnost za lastninjenje s
                  certifikati glede na to, da vemo, da certifikatom poteče veljavnost konec junija,
                  da se predvidi možnost podaljšanja veljavnosti certifikatov, če je to mogoče in pa
                  da imajo vsi ti delavci možnost lastniniti premoženje z vrednostnimi papirji v
                  obliki priznanic, ali kakimi drugimi vrednostnimi papirji, se pravi, da se jim
                  omogoči nek način notranjega odkupa in notranjega lastninjenja.</p>
               <p>To je tisto, kar smo hoteli posebej opozoriti pri teh stališčih. Menimo, da ni
                  potrebno posebej z amandmajem tega popravljati, ker je verjetno le dovolj široko
                  zajeta problematika. Opozorili bi pa še na to, da manjka glede na to, da je
                  Sekretariat za zakonodajo imel kar nekaj pripomb - oblikovno in vsebinsko na
                  zakon, da bi moral predlagatelj upoštevati tudi pripombe in mnenje, ki ga je podal
                  Sekretariat za zakonodajo in pravne zadeve. Hvala.</p>
            </sp>
            <sp xml:id="SDZ1-Redna-28-1995-01-30.sp128">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospe Pečanovi. Ali želi še kdo besedo kot predstavnik poslanskih
                  skupin? Odpiram splošno razpravo. Gospod Rop in potem gospod Pregelj.</p>
            </sp>
            <sp xml:id="SDZ1-Redna-28-1995-01-30.sp129">
               <speaker>MAG. TONE ROP:</speaker>
               <p>Spoštovane poslanke, spoštovani poslanci! Dovolite mi, da dam nekaj replik in
                  pojasnil. Ko smo pripravljali zakon o privatizaciji pravnih oseb in premoženja v
                  lasti Republike Slovenije, smo izhajali iz stališča, da množično privatizacijo,
                  masovno privatizacijo ureja poseben zakon in da gre v tem delu za lastninjenje,
                  kot ga poznajo v Evropi, kot ga poznajo v razvitem svetu in temu primerno smo tudi
                  oblikovali zakonski tekst, oblikovali smo ga na osnovi zakonskih tekstov in pa
                  ureditev, kot jih poznajo v Franciji, Angliji, Španiji, na Portugalskem in
                  podobno.</p>
               <p>V tem kontekstu je treba povedati, da zato ta zakon ureja predvsem metode in
                  principe in načine lastninjenja, ne pa sam model lastninjenja v posameznih
                  primerih. Osnovni pristop in osnovna ideja tega zakona je, da se državna lastnina,
                  državne delnice privatizirajo, oziroma lastninijo izključno in samo takrat, kadar
                  je to smiselno, kadar je to funkcionalno, kadar to prispeva k večji učinkovitosti
                  pri upravljanju posamezne storitve. Torej je osnovni pristop "case by case" - od
                  primera do primera. Tako se tudi oblikuje vrednost, ki je osnova in ki predstavlja
                  ocenjeno vrednost. Ta predstavlja osnovo za privatizacijo. Izjemno pomemben
                  institut - o tem je bilo tukaj že govora, je privatizacijska komisija. Podobno
                  privatizacijsko komisijo poznajo na primer v Franciji, na Portugalskem in v
                  Španiji prav tako poznajo podobne institute, v Angliji pa na primer o tem odločajo
                  ministri sami. Nam se je zdelo smiselno, da vpeljemo privatizacijsko komisijo, da
                  člane privatizacijske komisije lahko imenuje tudi parlament in podobno.</p>
               <p>Kar se tiče kupnine in uporabe kupnine smo računali, da bo tu kar nekaj razprav,
                  tako kot je zdaj predvideno, dobi kupnino proračun države in kadar gre za lastnino
                  lokalnih skupnosti, dobivajo lokalne skupnosti v proračun. Tukaj se seveda
                  postavlja vprašanje samoprispevka in nuje, da se bo, kadar se bo izvajalo
                  lastninjenje, upoštevalo tudi samoprispevek. Verjetno bi se to dalo uporabiti
                  predvsem v tem kontekstu, da bi se kupnina iz privatizacije tistih objektov
                  oziroma lastnine, ki so bile pridobljene s samoprispevkom, uporabljajo v tistih
                  lokalnih skupnostih na tistih področjih, kjer je bil samoprispevek izveden in kjer
                  se je potem investicija tudi izvedla.</p>
               <p>Posebej je bilo tukaj debatirano o zlati delnici. Zlato delnico praktično poznajo
                  v vseh evropskih državah in osnovni namen zlate delnice je v tem, da zagotavlja
                  upravljanje javnih gospodarskih služb ne glede na to, kolikšna privatizacija se
                  opravi in v tem kontekstu so v 50. in 51. členu tudi definirane pravice, ki
                  izhajajo iz zlatih delnic. Moram priznati, da smo šli pri tem tekstu na maksimalni
                  obseg pravic, ki jih dajo zlate delnice in smo sestavili pravice iz angleške
                  zakonodaje in iz francoske, skratka, vse pravice smo dodali in je predvsem stvar
                  parlamenta, da zmanjšuje obseg določenih pravic za zlate delnice.</p>
               <p>Kar se tiče pripombe in pomislekov v zvezi z opravljanjem družbenih dejavnosti bi
                  samo toliko povedal, da smo mi v 6. členu tega zakona posebej pazili, da ne bi
                  prišlo do neobvladljive privatizacije na teh področjih in smo zato posebej
                  definirali, kot je bilo tukaj že povedano, privatizacijske nacionalne programe.
                  Posebej smo povedali, da ni možna privatizacija po tem zakonu, če bi bilo
                  prizadeto nemoteno izvajanje služb, določenih s posebnimi zakoni. Ne tako
                  nepomemben člen je seveda tudi 55. člen tega zakona, ki pravi, da dokler ne bodo
                  sprejeti nacionalni programi privatizacije za posamezno dejavnost, ki se opravlja
                  kot javna služba, ni dovoljena privatizacija po tem zakonu za te dejavnosti, tako
                  da je v tem kontekstu ta zakon seveda zelo restriktiven.</p>
               <p>Kar se tiče možnosti uporabe in zagotavljanja pravic zaposlenih v teh podjetjih,
                  bi rekel, da je znotraj notranjega odkupa dopuščena možnost sodelovanja tudi teh.
                  Mi posebej razmišljamo o tem in zato vam tudi povem tukaj posebej, da bi vključili
                  tukaj možnost uporabe tako imenovanih negospodarskih certifikatov, ki so bili
                  izdani za te delavce na osnovi manj izplačanih plač po spremembi zakona o
                  lastninskem preoblikovanju, tako da se o tem razmišlja in bomo v tem kontekstu
                  seveda ob drugi obravnavi tudi upoštevali in rešili zadevo.</p>
               <p>Samo še toliko, kar se tiče uporabe dodatnih lastniških certifikatov v tem primeru
                  in ob tem zakonu, bi rad samo to opozoril, kot sem rekel, tukaj ne gre za množično
                  privatizacijo. Gre za privatizacijo od primera do primera. Bi se pa morda seveda
                  te argumente dalo upoštevati tudi preko tega, da bi se kupnina, da bi se dobila od
                  tovrstne  privatizacije, uporabljala izključno za zmanjševanje javnega dolga in
                  bremenitev davkoplačevalcev iz tega naslova. Podobne izkušnje in primere lahko
                  najdemo tudi v svetu, npr., mehiški primer je tak, kjer so kupnino za to namenili.
                  Hvala.</p>
            </sp>
            <sp xml:id="SDZ1-Redna-28-1995-01-30.sp130">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj ima besedo. Ponovno prosim za malo več miru v dvorani,
                  posebno v zadnjih klopeh.</p>
            </sp>
            <sp xml:id="SDZ1-Redna-28-1995-01-30.sp131">
               <speaker>ŽARKO PREGELJ:</speaker>
               <p>Spoštovani, dovolite, da vam pojasnim še nekaj svojih stališč do tega zakona.
                  Najprej se moramo pri takem zakonu vedno vprašati, kaj je vodilo predlagatelja
                  zakona, da je predlagal take rešitve. V podobnih primerih se v tujih državah take
                  zakone predlaga v določenih trenutkih in ti trenutki v življenju posamezne države
                  so lahko običajno vedno težki in travmatični.</p>
               <p>Torej, državno imetje se prodaja takrat, kadar država potrebuje denar, in to je
                  takrat, kadar gre državi slabo. Recimo, da bi to lahko bilo tudi sedaj v našem
                  trenutku, čeprav imam glede na pretekla obdobja občutek, da nam ne gre tako zelo
                  slabo. Drug primer, ki se pojavi kot ugoden za prodajo državne lastnine, je
                  takrat, kadar določena struktura ugotovi, da se ne bo morala več po normalni
                  demokratični poti ohraniti na oblasti in se odloči, da bo v nekaj letih odprodala
                  državno premoženje in s tem odnesla z odhodom z oblasti tudi kontrolo tega
                  premoženja.</p>
               <p>V primeru naše države imam občutek, da gre za oboje oziroma, da je pridodan še
                  tretji interes, to je interes določene skupine, da si pridobi čim večjo lastnino
                  in to po čim nižji ceni, kar je seveda v pogojih tržnega gospodarstva čisto
                  običajna želja. Instrumenti, ki kažejo na takšna dejanja, so v tem zakonu zelo
                  jasno nakazani. Dovolite mi, da jih pojasnim zgolj nekaj. Eden od teh je glavni
                  instrument, ki je opredeljen v 4. členu, v prvem stavku, glasi pa se takole:
                  "Državne lastnine ni dopustno odtujiti v zasebno lastnino neodplačno, odplačno pa
                  samo na način in pod pogoji, določenimi s tem zakonom". V resnici so pogoji po tem
                  zakonu zelo ohlapni in glavni pogoj je predvsem tisti, ki ga bo pač odločila
                  privatizacijska komisija.</p>
               <p>Dotaknil bi se prvega, to je: državne lastnine ni dopustno odtujiti neodplačno. Že
                  prej sem v imenu poslanske skupine ugotavljal, da je ta državna lastnina nastajala
                  s prispevki vseh državljanov. Jasno je, da tisti, ki imajo nižje dohodke, so pač
                  plačevali nižjo dohodnino, nižje dajatve in so manj prispevali, toda so prispevali
                  in so težje prispevali kot tisti, ki imajo večje dohodke. Toda pri odplačani
                  privatizaciji bodo lahko sodelovali samo tisti, ki so uspeli tako ali drugače kaj
                  prihraniti, ki imajo dovolj visoke osebne dohodke in bodo pač lahko kupovali,
                  medtem, ko bo pa lastnina tistih, ki so pa morali kljub nizkim dohodkom ustvarjati
                  to premoženje, ostala majhna, se pravi, ti ljudje ne bodo nikoli uspeli kupiti
                  nobenega deleža državne lastnine. Že v tem členu mislim, da je vgrajena bistvena
                  socialna neenakopravnost in nepravičnost ob tem, da je to premoženje, ki so ga
                  ustvarili državljani, ki so ustvarili kakršenkoli dohodek v tej državi.</p>
               <p>Drug takšen instrument, ki se kaže kot problematičen, je način prodaje.
                  Privatizacijska komisija pač določi na podlagi cenitve ceno in gre v prodajo na
                  takšen ali drugačen način. V kolikor je prva prodaja neuspešna, jo lahko ponovi in
                  po dvakratni neuspešni javni prodaji lahko zniža prodajno ceno za največ 30%. Ima
                  celo možnost, da je ta prodajna cela lahko celo najnižja, celo nižja od ocenjene
                  vrednosti. Sprašujem se, kdaj se uporabi tak instrument? To je običajen instrument
                  pri stečajih, pri likvidacijah. Takrat, ko imajo vsi upniki željo dobiti vsaj
                  nekaj od tistega, kar se potaplja. Toda, če gre za državno lastnino, ki je
                  sorazmerno varna, saj jo varuje državni proračun, tako ali drugače jo mora
                  varovati, zakaj jo potem po vsej sili prodajati pod takšnimi pogoji. Menim, da je
                  ta instrument v tem zakonu popolnoma neupravičen, kajti to je instrument, ki se ga
                  uporablja v zakonih o sanaciji, stečaju in podobnih zadevah.</p>
               <p>Potem, celotno poglavje o privatizacijski komisiji je zelo podrobno. Edina dobra
                  lastnost tega poglavja je, da to komisijo imenuje Državni zbor, vse ostalo je
                  problematično, ne toliko, da traja pet let, in da so notri zgolj izredno
                  spoštovani strokovnjaki in podobno. Niti ni tako pomembno, da ne smejo biti v
                  organih političnih organizacij, čeprav ne poznamo več organizacij, ampak stranke,
                  bolj pomembno je to, da ima ta komisija pristojnosti, ki so izredno pomembne in da
                  ni čisto jasen nadzor nad to komisijo. Nadzorovala naj bi jo v bistvu Vlada s
                  svojimi odločitvami. Menim, da je to poglavje preveč razdrobljeno v tistih
                  določilih, ki se nanašajo na statut takega subjekta, nikakor pa ni dovolj jasen
                  nadzor privatizacijske komisije.</p>
               <p>Naslednji instrument v tem zakonu, ki je izredno pomemben, je kupnina. Kupnina,
                  pridobljena s privatizacijo po tem zakonu se v celoti vplača v proračun Republike
                  Slovenije oziroma proračun lokalne samoupravne skupnosti itn. Kaj to pomeni? To
                  pomeni, da bo določena struktura, ki je na oblasti, pospešeno lahko prodajala
                  državno lastnino, jo vnašala v državni proračun in na nek način vzdrževala
                  sorazmerno uspešnost svoje vladavine. Toda vprašajmo se, kaj bo pa potem? Kaj bo
                  potem, ko bo njen mandat potekel in ko pride druga skupina in bo naenkrat soočena
                  z vrsto problemov, imela bo pa prazne žepe in prazno kaščo in bo brez imetja.
                  Menim, da je ta odločitev, da je kupnina prihodek proračuna, lahko zelo sporna in
                  spet kaže na tisto situacijo, ko gre zgolj za izredne razmere, ko je treba nujno
                  napolniti državno blagajno zato, da lahko država sploh še obstaja. To so pa v
                  resnici razmere izrednih stanj in osebno upam, da v tem trenutku še nismo v takem
                  stanju, da bi se morali takega instrumenta poslužiti.</p>
               <p>Potem je še cela vrsta določil, ki se ukvarjajo s tem, kako se izvede prodaja.
                  Možne so različne tehnologije, različne ugodnosti za državo. Pri tem me je najbolj
                  zbodlo določilo, ki opredeljuje prodajo kot neko ugodnost pridobitve uspešnih
                  kadrov za vodenje državnih podjetij. Kaj to pomeni, prevedeno v normalni politični
                  jezik? Pomeni, da bi si nekdo pač na ta način kupil direktorja, da bo pripeljal v
                  popolnoma državne institucije izrazito svoje ljudi in bo na ta način pripomogel k
                  temeljitejšemu nadzorovanju celotnega državnega imetja.</p>
               <p>Teh instrumentov je še kar nekaj v tem zakonu. Osebno menim, da je sicer želja, da
                  bi se prodaja državnega imetja, ki se že dogaja, in dogaja se po postopku, kot ga
                  državni sekretar Rop imenuje, od primera do primera. Se pravi, če bi bila ta
                  tendenca zgolj to urediti, jo spoštujem. Toda ravno to dejstvo, na katerega se
                  predstavnik Vlade sklicuje, da ni mogoče narediti tako obširnega zakona, ki bi
                  natančno urejal prodajo državne lastnine, ker gre za posebnost vsakega posameznega
                  primera, dokazuje, da bo taka prodaja državne lastnine očem javnosti, očem
                  državljanov krepko skrita, kajti odločanje zgolj v privatizacijski komisiji, ki
                  šteje vsega skupaj 5 članov z žegnom Vlade in resornega ministrstva, pomeni
                  odločanje v zelo ozkem krogu in odločanje stran od državljanov, ki so dejansko
                  lastniki tega premoženja.</p>
               <p>Zato menim, da je ta zakon, kakorkoli je potreben, tako je tudi v resnici nevaren
                  in težko bi dal soglasje za nadaljevanje obravnave. Osebno menim, da je prav, da
                  se te dileme, na katere nekateri opozarjamo, prej razpravljajo, razčistijo v javni
                  predstavitvi mnenj, zato predlagam, da Državni zbor zavzame pozitivno stališče do
                  odločitve matičnega delovnega telesa, da bo opravil javno predstavitev mnenj in da
                  se tudi postopek nadaljnje obdelave tega zakona nekoliko upočasni in da se da
                  dovolj časa matičnemu odboru, da lahko tako javno predstavitev kvalitetno opravi.
                  Samo na tak način, z vključevanjem najširše strokovne javnosti, kakor tudi s
                  pridobitvijo mnenj vseh tistih skupin struktur zainteresirane javnosti bomo lahko
                  prišli do takega zakona, ki bo vsem državljanom v prid.</p>
               <p>V kolikor sprejmemo tak zakon, ki je na videz suhoparno instrumentarno, v resnici
                  pa za seboj lahko skriva celo vrsto nevarnih čeri, v kolikor bomo tak zakon
                  sprejeli, potem utegnemo narediti državi večjo škodo kot jo je naredilo celotno
                  povojno obdobje. Hvala lepa.</p>
            </sp>
            <sp xml:id="SDZ1-Redna-28-1995-01-30.sp132">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Rop.</p>
            </sp>
            <sp xml:id="SDZ1-Redna-28-1995-01-30.sp133">
               <speaker>MAG. TONE ROP:</speaker>
               <p>Če dovolite, bi imel nekaj dopolnil na to, kar je bilo ravnokar povedano, pa bi
                  šel po vrsti. Gospod Pregelj se je obregnil ob 4. člen in je rekel, da ni jasno
                  definiran, ker govori, da je odplačno, pa je možno privatizirati samo na načine in
                  pogoje, določene s tem zakonom. V tem zakonu je natančno določeno kako poteka
                  privatizacija in kakšni so načini. Na primer v 32. členu, kjer se govori o
                  delavsko managerskem odkupu, točno piše, da je ta odplačni način tudi, da so
                  denarna sredstva, da so lastniški certifikati, da so potrdila za manj izplačane
                  neto osnovne plače in pa tudi zamenjava drugih obveznic in vrednostnih papirjev.
                  Tako da to ne drži, da v tem kontekstu zakon ni jasen.</p>
               <p>Zelo pomembno se mi zdi opozoriti in poudariti njegovo razpravo predvsem o
                  privatizacijski komisiji. Zelo se strinjam z njim. To je ena od centralnih točk v
                  tem zakonu. To je tista točka, kjer se zagotavlja nadzor javnosti, nadzor
                  parlamenta nad privatizacijskimi postopki nad državno lastnino. Mi smo ob prvem
                  branju povzeli rešitve, kot jih poznajo na primer v Franciji, predvsem so tukaj
                  povzete francoske izkušnje in mi lahko prilagodimo te člene našim osnovnim
                  rešitvam in potrebam in pa tudi pomislekom. Privatizacijska komisija ne,
                  poudarjam, ne privatizira, ne izvaja privatizacijo, ampak da samo soglasje, da
                  dovoljenje, da soglasje na ceno in dovoljenje, da privatizacijski postopek steče.
                  Je torej nadzorni organ, je institucija, ki nadzira poteke in zato smo rekli, da
                  privatizacijsko komisijo imenuje parlament, jo mora imenovati, da ne more delovati
                  neodvisno od političnih strank tako, kot imajo to v Franciji in da imajo
                  pravzaprav člani te komisije daljši mandat, kot je na primer mandat Vlade. Vse to
                  smo poskušali na osnovi tujih izkušenj dati v to rešitev, vendar je to popolnoma
                  elastično in s strani Vlade lahko zagotovim, da so sprejemljive vse pripombe, vsa
                  dopolnila, ki zagotavljajo večjo transparentnost in večji nadzor nad
                  privatizacijskimi postopki. Lažja je zagotovitev tistega cilja, kot ste prej
                  rekli, da bo javnost preko instrumentov, ki jih ima, lahko imela vpogled v
                  privatizacijske postopke.</p>
               <p>Menil sem, da bi predlagali še dodatno dopolnilo teh določil. Mi smo na osnovi
                  dodatnih izkušenj ugotovili, da imajo v nekaterih državah celo to rešitev, da
                  privatizacijska komisija, organ, ki je pristojen za to, odobri ceno, odobri
                  privatizacijo in po dveh letih obvezno še enkrat pogleda transakcijo ter pogleda,
                  kaj se dogaja, tako imenovani dodatni superodit, po tem, ko se opravi in takrat da
                  dokončni žegen nad privatizacijo.</p>
               <p>To so zelo sprejemljive pripombe, vendar trdim, da jih lahko damo v te člene.</p>
               <p>Obregnili ste se tudi v 24. člen, ki govori o direktnih prodajah in ena od alinei
                  govori tudi o managementu, bi rekel o tistih stvareh, ki jih lahko pridobimo skozi
                  privatizacijo. Vsa ta določila so dobljena na osnovi konkretnih izkušenj, na
                  osnovi izkušenj do katerih se je prišlo v tujini in pri nas takrat kadar se
                  podjetja prodajajo. Takrat ne gre direktno, takrat ne gre vedno za vprašanje cene,
                  ne gre vedno za vprašanje, kdo ponudi najboljšo ceno, ampak tudi, kdo ponudi trg,
                  kdo ponudi tehnologijo, kdo ponudi najboljši "management" itd. Vendar če je to za
                  vas sporno in če bo za parlament, ni problema, lahko takšno zadevo damo ven.
                  Skratka, meni se zdi večina vaših pripomb precej sprejemljiva in smo jih
                  pripravljeni vključiti v končno rešitev tega zakona.</p>
            </sp>
            <sp xml:id="SDZ1-Redna-28-1995-01-30.sp134">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Pregelj. Kolegice in kolegi, prosil bi za malo več
                  miru v dvorani.</p>
            </sp>
            <sp xml:id="SDZ1-Redna-28-1995-01-30.sp135">
               <speaker>ŽARKO PREGELJ:</speaker>
               <p>Spoštovani! Mene veseli, gospod Rop, da se vam naše pripombe zdijo sprejemljive.
                  Obžalujem, da se vam temeljna pripomba ne zdi sprejemljiva in to je tista, da se
                  del državne lastnine razdeli državljanom. Mislim, da je to temeljna pripomba in
                  bom na tej temeljni pripombi tudi vztrajal. Vse ostalo je res instrumentarij. Pri
                  privatizaciji komisije pa najbolj obžalujem to, da menite, da so lahko v njej samo
                  strokovnjaki. V njej morajo biti strokovnjaki - kot tisti, ki strokovno pripravijo
                  odločitve, ki preračunajo zadeve itd. in verjetno je pet ljudi premalo. Tukaj je
                  potreben nekoliko večji štab in zato sem mnenja, da bo to delo druge institucije.
                  V resnici bo ta petčlanska komisija odločala strateško in strateške odločitve take
                  komisije bodo upravičene takrat, kadar bodo že nekje, vsaj v globalu opredeljene v
                  ustreznih dokumentih Državnega zbora. To so pa lahko nacionalni programi, lahko so
                  določene resolucije in podobno.</p>
               <p>Prosim vas, ne nas barati, če lahko tako rečem, s to idejo o neodvisnih in
                  strokovno neoporečnih članih komisije, če pa vemo, da so tako ali drugače vsi
                  državljani take ali drugačne politične barve in osebno menim, da je edini pravilen
                  pristop, da se omogoči vsem barvam, da so lahko zraven in da lahko nadzorujejo ta
                  postopek, ki se bo pač dogajal na tej komisiji. Najlepši primer, kako želite, da
                  je tudi kdo iz opozicije zraven, je navadno primer, ki se je sicer zgodil na tisti
                  zaprti seji in o njem ne smem javno govoriti, ampak vsi dobro vemo, kaj je bilo
                  takrat.</p>
               <p>Prosim, dajmo v teh zadevah, ker gre le za državno lastnino, ki je v lasti vseh,
                  omogočiti, da bo dejansko tudi ta postopek nadzorovan s strani vseh političnih
                  skupin, poleg tega bi pa poudaril, da tudi ta način, kot ga imamo zdaj pri
                  privatizaciji družbene lastnine, ko Agencija za lastninsko preoblikovanje sicer
                  poroča matičnemu odboru, toda pravega nadzora ni možno izvajati, ker nimamo dovolj
                  instrumentov, ker nimamo dovolj podatkov. Če se uporabi enaka solucija za državno
                  lastnino, mislim, da bomo imeli samo dvojno škodo, nikakor pa ne neke nove, boljše
                  rešitve.</p>
               <p>Potem bi vas tudi prosil, da ne omenjate Mehike in podobnega, ker ravno ta država
                  je spet zašla v hude hude težave in verjetno ni to tista rešitev, po kateri bi se
                  mi zgledovali. Prosim vas za jasno opredelitev, zakaj menite, da nikakor ni
                  primerno, da bi del državne lastnine razdelili državljanom zastonj.</p>
            </sp>
            <sp xml:id="SDZ1-Redna-28-1995-01-30.sp136">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Preden dam besedo gospodu Ropu, sprašujem, ali želi še kdo drug
                  besedo? Prosim, gospod Rop.</p>
            </sp>
            <sp xml:id="SDZ1-Redna-28-1995-01-30.sp137">
               <speaker>MAG. TONE ROP:</speaker>
               <p>Vsekakor se da tole dosti dobro pojasniti. To, kar trdite, da se ne strinjam z
                  vašo temeljno pripombo, bi rekel, da enostavno ni res, ker je to vsebovano in zato
                  sem vam šel očitati 32. člen in po 32. členu imate vsebovano v rešitvi ne samo
                  denarna sredstva, ampak imate tudi lastniške certifikate in potrdila in kaj je to
                  drugega kot sredstvo za brezplačno razdelitev državnega premoženja in kaj drugega
                  kot to so metode notranjega odkupa, ki so tukaj notri navedene. To je tukaj notri
                  že vsebovano. Nekaj drugega in popolnoma drugo vprašanje je dodatna emisija
                  lastniških certifikatov in podobno, vendar inštrumenti za realizacijo tega že so
                  in seveda, tudi to je, da verjetno je kar nekaj teh vzporednih podjetij, ki ne
                  opravljajo primarne dejavnosti, in ki se bodo lahko lastninila po tem zakonu, če
                  bodo dane ali na poseben spisek, odvisno, kakšna rešitev bo dana in kjer bodo
                  lahko uporabili tudi instrumente brezplačne razdelitve.</p>
               <p>Kar se tiče vaše pripombe glede na privatizacijo družbene lastnine, bi vam seveda
                  povedal, da je po zakonu o agenciji za privatizacijo ta parlament imenoval
                  nadzorni odbor, kjer so predstavniki tega parlamenta in mislim, da notri
                  predstavniki vseh barv v tem nadzornem odboru, ki se sestaja vsak mesec in
                  obravnava praktično vse točke, ki jih obravnava tudi svet agencije za
                  privatizacijo. Tudi tukaj med nami so člani te komisije, tako da ni res, da tam ni
                  nadzora, tam tudi je nadzor.</p>
            </sp>
            <sp xml:id="SDZ1-Redna-28-1995-01-30.sp138">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? V kolikor ne, pa čeprav je ura že 17, predlagam,
                  da to točko končamo, in da še glasujemo o... Najprej prehajamo na glasovanje.
                  Najprej predlagam, da sprejmemo predlog zakona o privatizaciji pravnih oseb in
                  premoženja v lasti Republike Slovenije <stage xml:id="SDZ1-Redna-28-1995-01-30.stage71">(ustrezna podlaga za pripravo zakona
                     za drugo obravnavo)</stage>. Takšen sklep dajem na glasovanje. Ugotovimo
                  sklepčnost! <stage xml:id="SDZ1-Redna-28-1995-01-30.stage72">(50 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage73">(43 poslancev.)</stage> Je kdo proti? <stage xml:id="SDZ1-Redna-28-1995-01-30.stage74">(3
                     poslanci.)</stage></p>
               <p>Ugotavljam, da smo sklep sprejeli.</p>
               <p>Sedaj bomo pa najprej o dopolnevalnih, spreminjevalnih stališčih, potem pa o
                  stališčih in sklepih v celoti. Gospod Sašo Lap, Slovenska nacionalna desnica
                  predlaga: "Predlagatelj naj pri pripravi zakona za drugo obravnavo le tega
                  oblikuje tako, da bo vanj vključil določbe, s katerimi bo zagotovil, da bo
                  premoženje javnih zavodov in javnih podjetij v Republiki Sloveniji, ki je bilo
                  ustvarjeno iz samoprispevkov, postalo last vlagateljev oziroma lokalnih skupnosti.
                  Gospod Rop, prosim.</p>
            </sp>
            <sp xml:id="SDZ1-Redna-28-1995-01-30.sp139">
               <speaker>MAG. TONE ROP:</speaker>
               <p>Menim, da lahko to pobudo proučimo in ustrezno vključimo v zakon, ali pa bo sedaj
                  to neposredno postalo last vlagateljev ali bo postalo last lokalne skupnosti, pa
                  je seveda vprašanje rešitve.</p>
            </sp>
            <sp xml:id="SDZ1-Redna-28-1995-01-30.sp140">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Ugotovimo sklepčnost! <stage xml:id="SDZ1-Redna-28-1995-01-30.stage75">(49
                     prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage76">(28 poslancev.)</stage> Je kdo proti? <stage xml:id="SDZ1-Redna-28-1995-01-30.stage77">(12
                     poslancev.)</stage></p>
               <p>Ugotavljam, da smo dodatno stališče sprejeli.</p>
               <p>Prav tako poslanska skupina Slovenske nacionalne desnice, gospod Sašo Lap je
                  podpisan. Predlagatelj naj pri pripravi zakona za drugo obravnavo prouči rešitev,
                  ki predvideva, da bo lahko privatizacijska komisija določila kot najnižjo prodajno
                  ceno tudi ceno, ki je nižja od ocenjene vrednosti državne lastnine. Ugotovimo
                  sklepčnost! <stage xml:id="SDZ1-Redna-28-1995-01-30.stage78">(50 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage79">(11 poslancev.)</stage> Je kdo proti? <stage xml:id="SDZ1-Redna-28-1995-01-30.stage80">(22
                     poslancev.)</stage></p>
               <p>Ugotavljam, da določilo ni sprejeto.</p>
               <p>Naslednje določilo. Ista skupina predlagateljev. Predlagatelj naj pri pripravi
                  zakona za drugo obravnavo taksativno določi oziroma navede razloge in kriterije,
                  kdaj in za koliko naj bi bila prodajna cena nižja od ocenjene vrednosti državne
                  lastnine. Ugotovimo sklepčnost! <stage xml:id="SDZ1-Redna-28-1995-01-30.stage81">(51 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage82">(6 poslancev.)</stage> Je kdo proti? <stage xml:id="SDZ1-Redna-28-1995-01-30.stage83">(34
                     poslancev.)</stage></p>
               <p>Ugotavljam, da določilo ni sprejeto.</p>
               <p>Naslednja, ista skupina predlagateljev. "Predlagatelj naj pri pripravi zakona za
                  drugo obravnavo preuči pravne osnove in določi kriterije, s katerimi se bo lahko
                  določil delež kapitala za posamezni pravni subjekt oziroma premoženje v lasti
                  države, ki presega potrebe zagotavljanja javnih služb". Ugotovimo sklepčnost!
                     <stage xml:id="SDZ1-Redna-28-1995-01-30.stage84">(51 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage85">(7 poslancev.)</stage> Je kdo proti? <stage xml:id="SDZ1-Redna-28-1995-01-30.stage86">(30
                     poslancev.)</stage></p>
               <p>Ugotavljam, da določilo ni sprejeto.  </p>
               <p>"Predlagatelj naj pri pripravi zakona za drugo obravnavo vanj vključi določbo, s
                  katero bo iz lastninjenja izvzel gozdove v državni lasti". Predlagatelj gospod
                  Sašo Lap. Ugotovimo sklepčnost! <stage xml:id="SDZ1-Redna-28-1995-01-30.stage87">(47 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage88">(29 poslancev.)</stage> Je kdo proti? <stage xml:id="SDZ1-Redna-28-1995-01-30.stage89">(19
                     poslancev.)</stage></p>
               <p>Ugotavljam, da je določilo sprejeto.</p>
               <p>"Predlagatelj naj pri pripravi zakona za drugo obravnavo ponovno preuči rešitev v
                  tretji alinei prvega odstavka 24. člena, ki dopušča možnost, da se s pogodbo o
                  prodaji delnic pridobijo kadri, ki bodo zagotovili uspešno vodenje pravne osebe,
                  ki se privatizira". Ugotovimo sklepčnost! <stage xml:id="SDZ1-Redna-28-1995-01-30.stage90">(49 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage91">(5 poslancev.)</stage> Je kdo proti? <stage xml:id="SDZ1-Redna-28-1995-01-30.stage92">(31
                     poslancev.)</stage></p>
               <p>Ugotavljam, da določilo ni sprejeto.</p>
               <p>Naslednji predlog: "Predlagatelj naj pri pripravi zakona za drugo obravnavo preuči
                  možnost podaljšanja roka, po katerem bi država v podjetjih, v katerih je
                  manjšinski delničar, prepustila pravice, ki izhajajo iz naslova zlate delnice".
                  Ugotovimo sklepčnost! <stage xml:id="SDZ1-Redna-28-1995-01-30.stage93">(52 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage94">(2 poslanca.)</stage> Je kdo proti? <stage xml:id="SDZ1-Redna-28-1995-01-30.stage95">(25
                     poslancev.)</stage></p>
               <p>Ugotavljam, da stališče ni sprejeto.</p>
               <p>Naslednja, ista skupina predlagateljev. "Predlagatelj naj pri pripravi predloga
                  zakona za drugo obravnavo vanj vključi določbo, s katero bo predpisal razrešitev
                  člana komisije za privatizacijo tudi v primerih, kadar bodo kršili pravila, ki jih
                  določa poslovnik privatizacijske komisije in ustrezni predpisi". Ugotovimo
                  sklepčnost! <stage xml:id="SDZ1-Redna-28-1995-01-30.stage96">(49 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage97">(12 poslancev.)</stage> Je kdo proti? <stage xml:id="SDZ1-Redna-28-1995-01-30.stage98">(29
                     poslancev.)</stage></p>
               <p>Ugotavljam, da stališče ni sprejeto.</p>
               <p>"Predlagatelj naj pri pripravi zakona za drugo obravnavo preuči možnost, da bi se
                  štela za pooblaščenega ocenjevalca samo oseba, ki ima za opravljanje cenitev
                  licenco Agencijo Republike Slovenije za prestrukturiranje in privatizacijo".
                  Ugotovimo sklepčnost! <stage xml:id="SDZ1-Redna-28-1995-01-30.stage99">(50 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage100">(9 poslancev.)</stage> Je kdo proti? <stage xml:id="SDZ1-Redna-28-1995-01-30.stage101">(25
                     poslancev.)</stage></p>
               <p>Ugotavljam, da stališče ni sprejeto.</p>
               <p>Gospod Poljšak ima podobno oziroma enako besedilo stališča, kot ga je predlagal
                  gospod Lap in smo ga zavrgli. Prosim? Pomota, umik. Hvala lepa. In gospod Janez
                  Kopač: "Predlagatelj naj pri pripravi predloga zakona za drugo obravnavo v
                  zakonsko besedilo vnese določbo, v kateri je moč kupnine od prodaje državnih
                  podjetij, zavodov oziroma druge lastnine po tem zakonu uporabiti le za
                  zmanjševanje obsega javnega dolga". Gospod Lenič, prosim.</p>
            </sp>
            <sp xml:id="SDZ1-Redna-28-1995-01-30.sp141">
               <speaker>JOŽE LENIČ:</speaker>
               <p>Gospod predsednik, spoštovani poslanci! Jaz bi dal amandma na ta predlog dodatnega
                  stališča. Načeloma v osnovi podpiram intenco tega stališča, to je, da država
                  nekako sama sebi ne najeda svoje substance, ampak kljub vsemu mislim, da bi bilo
                  izključno plasiranje te kupnine v zmanjševanju javnega dolga pa le morda malo
                  preveč restriktivno, zato predlagam, da se na koncu tega sklepa postavi piko in
                  doda besede "po tem zakonu uporabiti le za zmanjševanje obsega javnega dolga ali
                  nakup drugega državnega premoženja". Se pravi, da bi lahko skozi tovrstne
                  transakcije praktično nakupoval premoženje tam, kjer ima država interes oziroma
                  ima neko politiko oziroma je javno dobro, da tam premoženje ima, seveda s kupnino
                  od prodanega premoženja kje drugje. Torej mislim, da je ta prvi kot drugi namen
                  dober zato predlagam, da se pika črta in se doda "ali za nakup drugega državnega
                  premoženja." Hvala lepa.</p>
            </sp>
            <sp xml:id="SDZ1-Redna-28-1995-01-30.sp142">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? V kolikor ne, bomo glasovali o amandmaju, da se
                  namesto pike doda vejica in da se nadaljuje "ali nakup drugega državnega
                  premoženja". Najprej glasujemo o tem amandmaju. Ugotovimo sklepčnost! <stage xml:id="SDZ1-Redna-28-1995-01-30.stage102">(52
                     prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage103">(31 poslancev.)</stage> Je kdo proti? <stage xml:id="SDZ1-Redna-28-1995-01-30.stage104">(16
                     poslancev.)</stage></p>
               <p>Ugotavljam, da je amandma sprejet.</p>
               <p>Zdaj dajem na glasovanje predlog dodatnega stališča gospoda Kopača. Ugotovimo
                  sklepčnost! <stage xml:id="SDZ1-Redna-28-1995-01-30.stage105">(50 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage106">(31 poslancev.)</stage> Je kdo proti? <stage xml:id="SDZ1-Redna-28-1995-01-30.stage107">(9
                     poslancev.)</stage></p>
               <p>Ugotavljam, da smo stališče sprejeli.</p>
               <p>Zdaj dajem na glasovanje stališča in sklepe v celoti. Ugotovimo sklepčnost!
                     <stage xml:id="SDZ1-Redna-28-1995-01-30.stage108">(47 prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage109">(47 poslancev.)</stage> Je kdo proti?
                  <stage xml:id="SDZ1-Redna-28-1995-01-30.stage110">(Nihče.)</stage></p>
               <p>Ugotavljam, da smo stališče sprejeli.</p>
               <p>Zdaj dajem na glasovanje še proceduralni sklep, da zakon za drugo obravnavo
                  pripravi predlagatelj za 31. sejo Državnega zbora. Ugotovimo sklepčnost!
                     <stage xml:id="SDZ1-Redna-28-1995-01-30.stage111">(44 prisotnih.)</stage> Kolegice in kolegi, prosim še ta sklep, da bomo
                  zaključili sejo. Prosim, da ponovno ugotovimo prisotnost! <stage xml:id="SDZ1-Redna-28-1995-01-30.stage112">(47
                     prisotnih.)</stage></p>
               <p>Kdo je za? <stage xml:id="SDZ1-Redna-28-1995-01-30.stage113">(43 poslancev.)</stage> Je kdo proti? <stage xml:id="SDZ1-Redna-28-1995-01-30.stage114">(2
                     poslanca.)</stage></p>
               <p>Ugotavljam, da smo sklep sprejeli.</p>
               <p>S tem zaključujem to točko dnevnega reda in tudi današnji del zasedanja.</p>
               <p>Sejo nadaljujemo jutri ob 10. uri. Nasvidenje.</p>
            </sp>
            <stage type="time">(SEJA JE BILA PREKINJENA 30. JANUARJA 1995 OB 17.07 URI IN</stage>
         </div>
      </body>
   </text>
</TEI>
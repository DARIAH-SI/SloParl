<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Izredna-47-1996-07-26">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">914826E333305C92C1257832004838D2</idno>
               <idno type="URI">914826E333305C92C1257832004838D2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-47-1996-07-26.DZ" n="47">
               <name>Izredna</name>
               <date when="1996-07-26"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-47-1996-07-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 26. JULIJA 1996 OB 10.26 URI.)</stage>
            <sp xml:id="SDZ1-Izredna-47-1996-07-26.sp1">
               <speaker>PODPREDSEDNIK MIROSLAV MOZETIČ:</speaker>
               <p>Spoštovane kolegice poslanke, kolegi poslanci, gospe in gospodje! Pričenjam
                  nadaljevanje 47. izredne seje Državnega zbora Republike Slovenije. Obveščen sem,
                  da so zadržani in da se današnje seje ne morejo udeležiti naslednje poslanke in
                  poslanci: Jadranka Šturm-Kocjan, Janez Vindiš, Leo Šešerko, Bojan Korošec, Irena
                  Oman, Mihaela Logar, Zoran Thaler, Franc Černelič, Janez Kocijančič, Andrej
                  Lenarčič, Lev Kreft, Ciril Ribičič in Vitodrag Pukl. Prosim, da ugotovimo
                  prisotnost v dvorani! Irena Oman je prisotna. Ugotavljamo prisotnost! Ugotavljam,
                  da je navzočih 65 poslank in poslancev, zbor je sklepčen in lahko nadaljujemo z
                  delom. Na sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Za današnje nadaljevanje 47. izredne seje Državnega zbora nam je preostala še
                  obravnava prekinjene 14. točke dnevnega reda, to so Volitve in imenovanja. Po
                  zaključku te seje bomo prešli na nadaljevanje 40. seje in če bomo to izredno sejo
                  zaključili, bomo ob 13.30 uri pričeli še na novo sklicano izredno sejo, kjer bomo
                  ponovno glasovali o tistih dveh zakonih, na katere je Državni svet vložil
                  odložilni veto, seveda na predlog matičnega delovnega telesa oziroma dveh matičnih
                  delovnih teles, ki sta že obravnavali in sprejeli sklep v zvezi z odložilnimi
                  veti.</p>
               <p>Torej prehajamo na nadaljevanje <title>14. TOČKE DNEVNEGA REDA 47. SEJE</title> in
                  glede na vse včerajšnje zaplete in glede na to, da je Komisija za volitve in
                  imenovanja imela danes zjutraj še sejo, prosim poročevalca komisije, da pove, kaj
                  se je dogajalo na seji. Gospod Petrovič, predsednik komisije ima besedo.</p>
            </sp>
            <sp xml:id="SDZ1-Izredna-47-1996-07-26.sp2">
               <speaker>PETER PETROVIČ:</speaker>
               <p>Gospod podpredsednik, spoštovani zbor, hvala za besedo. Rečeno je bilo, da je
                  nastal včeraj zaplet oziroma nove okoliščine, na osnovi katerih sem sklical za
                  danes ob 9. uri sejo Komisije za volitve, imenovanja in administrativne zadeve.
                  Namreč, to sejo sem sklical na osnovi zahteve dveh poslanskih skupin, in sicer
                  poslanske skupine Slovenske ljudske stranke in pa Socialno-demokratske stranke, ki
                  je glasila tako: "Na podlagi drugega odstavka 150. člena Poslovnika Državnega
                  zbora Republike Slovenije, poslanska skupina Slovenske ljudske stranke in
                  poslanska skupina Socialno-demokratske stranke zahtevata takojšen sklic Komisije
                  za volitve, imenovana in administrativne zadeve, na kateri bo komisija obravnavala
                  predlog za imenovanje generalnega direktorja in namestnika generalnega direktorja
                  Agencije Republike Slovenije za revidiranje lastninskega preoblikovanja
                  podjetij."</p>
               <p>Glede na tako zahtevo je bila danes sklicana seja komisije ob 9. uri, na kateri
                  smo razpravljali o predlogu dnevnega reda, ki je bil najprej povzet skladno z
                  zahtevo, ki sem jo pravkar prebral, nadalje je pa v razpravi prišlo do dveh
                  predlogov za spremembo dnevnega reda, tako da smo končno potem po proceduri, ki
                  velja, sprejeli naslednjo točko dnevnega reda: "Ponovna obravnava predloga odlokov
                  o imenovanju namestnika generalne direktorice Agencije Republike Slovenije za
                  revidiranje lastninskega preoblikovanja podjetij". Na osnovi tako sprejetega
                  dnevnega reda, take točke dnevnega reda, je bila vodena razprava. Zapisnik oziroma
                  poročilo bo pravkar na mizi in ga boste lahko potem prebrali. Na osnovi novih
                  okoliščin, ki so bile posredovane, tako na seji kakor tudi pred samo sejo, smo
                  obravnavali ponovno oba, korektno in skladno z zahtevanimi pogoji, prijavljena
                  kandidata, in sicer gospoda Tineta Koklja in gospo Rožo Žust. Po razpravi je
                  prišlo do odločitve, in sicer tako, da se je izglasoval nov predlog odloka, ki ga
                  boste tudi dobili zdaj na mizo, in sicer se bo glasil tako: "Državni zbor naj
                  sprejme odlok, s katerim se imenuje Roža Žust za namestnico generalne direktorice
                  Agencije Republike Slovenije za revidiranje lastninskega preoblikovanja podjetij
                  za dobo 4 let. S tem je v tem trenutku, kar se tiče KVIAZ-a, ta zadeva urejena in
                  ko boste dobili še dodatno poročilo bom lahko pojasnil kako stvar, če bo potrebno.
                  Hvala lepa.</p>
            </sp>
            <sp xml:id="SDZ1-Izredna-47-1996-07-26.sp3">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Pri tej točki imamo dva odloka. V prvem odloku, to je imenovanje
                  direktorice agencije smo že obravnavali, smo se ustavili pred odločanjem in potem
                  še drugi odlok, o katerem bo beseda tekla po tem ko bomo zaključili odločanje o
                  prvem odloku in ko bomo tudi prejeli poročilo komisije za volitve in imenovanja.
                  Gospod Zagožen proceduralno. Prosim? Gospod Zagožen ima besedo.</p>
            </sp>
            <sp xml:id="SDZ1-Izredna-47-1996-07-26.sp4">
               <speaker>DR. FRANC ZAGOŽEN:</speaker>
               <p>Spoštovani zbor! Kot sledi iz poročila predsednika KVIAZ-a, je očitno, da je KVIAZ
                  sprejel drugačen dnevni red, kot sta ga zahtevali obe poslanski skupini, ki sta
                  zahtevali sklic te seje. Argument za to naj bi bil, da ni bilo predloženo ustrezno
                  gradivo. Mislim, da ta argument ne drži, ker je KVIAZ seveda imel vso
                  dokumentacijo na podlagi katere je že prej obravnaval to isto problematiko in bi
                  torej lahko delal tudi naprej. Po moji oceni je s tem KVIAZ pač kršil poslovnik,
                  ker je samovoljno spremenil dnevni red in ni obravnaval takega dnevnega reda, kot
                  sta dve poslanski skupini zahtevali.</p>
               <p>Sedaj je tu to poročilo. Jaz bi rad razložil še, zakaj po naši oceni ta postopek
                  ni ustrezen. Prvič je zakon zelo pomanjkljiv in popolnoma drugače kot v vseh
                  drugih primerih določa izbiro kandidatov za direktorja oziroma namestnika ali
                  direktorico ali namestnico agencije. V vseh drugih primerih imamo z zakonom
                  določene postopke, ki zagotavljajo tudi upoštevanje strokovnih kriterijev in z
                  zakonom določa tudi organe, ki so predlagatelji. Recimo v primeru sodnikov Sodni
                  svet, v nekaterih drugih primerih je predlagatelj Vlada in tako naprej. V takih
                  postopkih mora biti kandidatom dana možnost pritožbe, če se ne strinjajo z
                  odločitvijo predlagatelja. V tem primeru je sedaj predlagatelj odloka KVIAZ, ki pa
                  ni imel nobenega strokovnega mnenja, nobene ustrezne institucije in kandidati niso
                  mogli braniti svojih pravic, tisti kandidati, ki jih KVIAZ zavrača.</p>
               <p>Jaz sem zaradi tega predlagal, da bi KVIAZ pridobil mnenje vsaj Sodnega sveta
                  oziroma sveta agencije, ki je izvoljen in pa tudi mnenje Društva revizorjev in bi
                  na tej podlagi lahko potem argumentirano utemeljil svoj predlog in tudi
                  argumentiral zavrnitev drugih kandidatov. KVIAZ tega ni sprejel in je v skladu z
                  dnevnim redom, ki ga je izglasoval, odločal samo o predlogu za namestnico
                  direktorice ali direktorja agencije. Menim, da bi bilo korektno, da bi razpis
                  ponovili in tudi določili ustrezen postopek izbire kandidatov, ki bi bil zakonit.
                  Imamo primer, ko je zaradi zakonsko neurejene materije ustavno sodišče že poseglo
                  v to in razveljavilo nekaj odlokov KVIAZ-a. Gre za primer volitve sodnic za senat
                  za prekrške in tudi sicer sodnikov oziroma sodnic za prekrške, ker je postopek
                  tak, da se kandidati ne morejo pritožiti in ne morejo na ta način braniti svojih
                  pravic do dela. Zaradi tega menim, da Državni zbor ne bi smel danes odločati o teh
                  dveh kandidatih. Če je tako nujno, da agencija v današnjem dnevu dobi vodstvo,
                  potem bi morda lahko izglasovali namestnico direktorja, ki bi lahko začasno do
                  ponovljenega razpisa vodila agencijo. Ta kandidatka, kot kaže, strokovno ni sporna
                  in morda bi v tem lahko našli en izhod, tako da agencija ne bo brez vodstva, da pa
                  se razpis za direktorja agencije ponovi in potem izbira, opravi ustrezno tako, kot
                  to sicer v podobnih primerih določa ustava in zakoni. Hvala.</p>
            </sp>
            <sp xml:id="SDZ1-Izredna-47-1996-07-26.sp5">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo v zvezi s poročilom KVIAZ-a?</p>
               <p>Gospod Polajnar.</p>
            </sp>
            <sp xml:id="SDZ1-Izredna-47-1996-07-26.sp6">
               <speaker>IGNAC POLAJNAR:</speaker>
               <p>Hvala lepa gospod predsedujoči. Spoštovane poslanke in poslanci, spoštovani
                  povabljeni. Razpletanje vodstvo te agencije se vleče že zelo dolgo. V naši
                  poslanski skupini smo to stvar šli res temeljito preverjati in najprej moram reči,
                  da smo veseli, da smo uspeli s tem, da je bil eden od predlaganih kandidatov za
                  namestnika direktorja v postopku izločen. To je za nas seveda zelo pomembno
                  dejstvo. Drugo dejstvo, ki je za nas pomembno in na katerega tule ponovno
                  opozarjam, opozarjali so tudi nekateri v sredstvih javnega obveščanja in tudi tule
                  v Državnem zboru je bilo to že na nek način nakazano, pa je tole. Ne glede na
                  postopke Komisije za volitve, imenovanja in administrativne zadeve moram reči tole
                  oziroma postavljam vprašanje. Mi se strinjamo, da gre za pomembno agencijo,
                  strinjamo se tudi, da mora biti ta agencija vodena, kolikor se da s kadri, ki se
                  na revizijo lastninjenja spoznajo. In zato, oprostite, ne razumem povsem, da
                  tisti, ki so to revizijo doslej vodili v nekdanjem SDK, niso bili pripravljeni
                  prevzeti teh nalog. Ali je bila odgovornost prevelika ali je bilo kaj drugega, ne
                  vem? Opozoril pa bi na pismo Romane Logar, generalne direktorice Agencije
                  Republike Slovenije za plačilni promet z datumom 26.7., to se pravi z današnjim
                  dnem, v katerem pravi Romana Logar v zvezi z revidiranjem tudi tole: Dokončanje
                  nalog revidiranja lastninskega preoblikovanja podjetij in nadziranje finančno
                  materialnega poslovanja podjetij z družbenim kapitalom zahteva konkretno
                  poznavanje različnih modelov oškodovanja družbenega kapitala pri več kot 100
                  podjetij in ob pomanjkanju oziroma odsotnosti usposobljenih inšpektorjev, ki so
                  odšli v davčno službo, nedvomno zahteva kontinuiteto v vodenju nadaljevanja
                  izvajanja teh nalog. Kontinuiteto v vodenju nadaljevanja izvajanja teh nalog.
                  Kontinuiteta bi za mene seveda bila, če bi ta ista, ki to piše, v skladu z
                  zakonom, kot veste smo pa takrat v zakon posebej vnesli to določilo, sprejela to
                  funkcijo. S tem ne bi bilo v Državnem zboru nobenih zapletov. Avtomatsko bi dobili
                  direktorja te agencije. Seveda za nas je to bistveno vprašanje. In še enkrat
                  sprašujem, zakaj se to ni zgodilo? Tako pa se mi sedaj tu že nekaj dni podajamo,
                  kdo bo bolj primeren, kdo bo manj primeren, kdo ima zadaj kakšne druge namene?
                  Nobenih namenov ni bilo v Državnem zboru, ker smo sprejemali zakon, ker nam je šlo
                  za to, da bo agencija nemoteno opravljala svojo temeljno funkcijo. Se pravi, da bo
                  stvar tekla nepretrgoma. Na način, kot peljemo stvar sedaj, smo sami, ali pa
                  tisti, ki so to želeli, pretrgali to nemoteno delovanje oziroma začetek delovanja
                  agencije. Zato moram reči tole. Jaz sam bom podprl sedaj to rešitev. Nisem
                  zadovoljen s kandidatko za direktorico. Ne zato, ker bi imel kaj proti njej.
                  Prepričan sem, da nima dovolj izkušenj. Veseli me pa oziroma potolažen sem pa vsaj
                  toliko, ker bomo istočasno imenovali tudi njeno namestnico oziroma lahko bi bil
                  tudi namestnik. To za nas, za mene pomeni, da vendarle ta agencija bo imela vsaj v
                  vodstvu neko strukturo, ki bo omogočila nadaljevanje tega dela, ki je nujno.
                  Zlasti je nujno zaradi tega, še enkrat opozarjam, ker bo Državni zbor v naslednjih
                  mesecih imel zelo malo možnosti, da bi lahko tudi preko svoje komisije za
                  lastninjenje in pa sicer nadzoroval to lastninjenje. In to seveda so pomembna
                  dejstva, ki jih jaz tu ne morem spregledati in zato sem pripravljen tako rešitev
                  podpreti, da bomo v resnici to agencijo v datumu, ki je določen, lahko tudi
                  dobili. Še enkrat pa pravim, zares se čudim in sprašujem se, zakaj nismo v skladu
                  z zakonom dobili vodstva tako, kot smo si v Državnem zboru ob sprejemanju oziroma
                  postavljanju te agencije tudi želeli in si stvar zamislili. Takrat smo pač
                  verjeli, da se bo tako zgodilo, ker so nam ti isti ljudje pripovedovali, kako
                  pomembno je, da ta struktura nadaljuje pri vodenju tega dela. Hvala lepa.</p>
            </sp>
            <sp xml:id="SDZ1-Izredna-47-1996-07-26.sp7">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Marjan Podobnik.</p>
            </sp>
            <sp xml:id="SDZ1-Izredna-47-1996-07-26.sp8">
               <speaker>MARJAN PODOBNIK:</speaker>
               <p>Spoštovani! Nisem se imel namena oglasiti, vendar pretiranega sprenevedanja pa ne
                  prenesem, zato bom povedal svoje mnenje o tej zadevi. Glede na to, da sem član
                  Komisije za spremljanje in nadzor lastninskega preoblikovanja podjetij in zelo
                  dobro poznam oziroma tako kot drugi člani te komisije, poznam delovanje
                  inštitucije, o kateri danes govorimo, ker je redno praktično sodelovala na vseh
                  naših sejah, ko smo obravnavali njena poročila. Kot prvo, če želimo imeti
                  kontinuiteto, nadaljevanje, delovanje te komisije, potem je potrebno izvoliti za
                  predsednika, bi bilo potrebno izvoliti za predsednika te agencije gospoda
                  Špiletiča, ki je zastopal praviloma to agencijo, in to argumentirano zastopal,
                  kvalitetno jo je zastopal na sejah Komisije za spremljanje in nadzor lastninskega
                  preoblikovanja podjetij. Ta agencija je ugotovila za preko milijardo nemških mark
                  oškodovanja družbenega premoženja in naredila ogromno pozitivno nalogo, izredno
                  veliko, in če bi sedaj izvolili prave ljudi, da opravi še to delo do konca, bi
                  omogočili, da bi bilo delo kolikor toliko dobro opravljeno ne glede na številna
                  spotikanja, ki so jih bili deležni v preteklosti. To, kar se pa sedaj dogaja, zato
                  da si ne bomo potem poskušali samo umiti vest za to, kar se bo pač izglasovalo;
                  namreč če bomo danes izglasovali ta predlog, ki je sedaj tukaj prišel s strani
                  KVIAZ-a, bi pa pomenilo podobno, kot če bi agencija za prestrukturiranje in
                  privatizacijo, ki jo vodi gospa Pucova, ki ima sedaj preko 1200 odobrenih prvih
                  soglasij pa okoli 600 drugih soglasij, da bi sedaj enostavno to njeno agencijo
                  dali na dva dela, ostalo bi samo 5% kadrov in bi pričakovali, da bi kvalitetno in
                  odgovorno opravila dodatnih 600 drugih soglasij. To je seveda nemogoče in bi bilo
                  neodgovorno, če bi to naredili. Natanko nekaj podobnega se bo pa sedaj zgodilo z
                  Agencijo Republike Slovenije za revidiranje lastninskega preoblikovanja podjetij,
                  zato jaz še enkrat apeliram, poiščimo način, da bomo vsaj tisto, kar je možno v
                  zvezi z revizijami, pripeljali do konca. Sami vemo, da marsičesa pač ni možno,
                  tudi nismo našli tako širokega soglasja, ampak vse tisto, kar je danes na
                  sodiščih, pa bi morali speljati do konca na način, da bi agencija imela pravega
                  zastopnika na sodiščih, ko se bo zavzemala za to, da se stvari tam izpeljejo do
                  konca. Zato jaz predlagam, da če je potrebno, se strinjam, da se mudi, da se
                  predlaga ponovno gospoda Špiletiča, direktorja te agencije, v nasprotnem primeru
                  pa podpiram predlog, ki ga je dal že dr. Zagožen, da namestnica do nadaljnjega, da
                  izvolimo namestnico, da do nadaljnjega vodi to agencijo in da v čimkrajšem času
                  izvolimo potem tudi direktorja in stvari speljemo do konca. Poudarjam še enkrat.
                  Jaz sem se oglasil zato, da ne bomo čez tri ali štiri mesece ali pa kdaj v
                  prihodnjem mandatu govorili, kje je bila</p>
               <p>narejena neka napaka, da so se stvari ustavile pa ne gredo v redu. Danes odločamo
                  o tem, ali bomo revizije korektno izpeljali do konca. Ali pa gre morda nekomu za
                  to, da bi se pokrilo to neugodno privatizacijsko luknjo, ki je nastala tudi zaradi
                  oškodovanja družbenega premoženja. Upam, da temu ni tako, zato apeliram res za
                  takšno rešitev.</p>
            </sp>
            <sp xml:id="SDZ1-Izredna-47-1996-07-26.sp9">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pučnik.</p>
            </sp>
            <sp xml:id="SDZ1-Izredna-47-1996-07-26.sp10">
               <speaker>DR. JOŽE PUČNIK:</speaker>
               <p>Spoštovane kolegice in kolegi! Kolega Zagožen in kolega Podobnik sta navedla že
                  celo vrsto argumentov, zato teh argumentov ne bi ponavljal, ker je škoda časa, bi
                  pa mogoče opozoril na dimenzijo tega problema, s katerim se danes ukvarjamo.
                  Poglejte, za kaj je šlo! V tem velikem preoblikovanju v lastništvu Slovenije je
                  Agencija za revidiranje v dosedanji sestavi ugotovila celo vrsto nepravilnosti.
                  Vse te nepravilnosti so astronomske za slovenske gospodarske razmere. Šlo je,
                  jasno, za več kot 1 milijardo mark oškodovanja družbene lastnine v tej ali oni
                  obliki in to je za slovenske razmere - rekel bom nekoliko grobo - oblika
                  gospodarskega kriminala, ki ima astronomske dimenzije. Ne glede na to, da se je
                  polovico tega poravnalo, da je bil mogoče del teh nepravilnosti narejen tudi iz
                  naivnosti, morda tudi iz dobrovernosti ali lahkovernosti, da se je dobršen del
                  tega popravil, kljub temu dimenzije tega obsega oškodovanja kažejo, da je to
                  gospodarski problem prvega reda z močnimi političnimi dimenzijami. Kaj se je
                  zgodilo? Naj poskušam laično rekonstruirati. Ko so se te stvari ugotavljale, ko so
                  prihajale prijave na notranjo upravo in potem naprej na sodišče, se je sprožil cel
                  val lobiranja s težnjo, da se brskanje po teh postopkih lastninjenja ali pa
                  spreminjanja družbene lastnine prekine. To je čisto sigurno, rekel bi z absolutno
                  sigurnostjo lahko predpostavljamo, da je šlo za te interese. Ti interesi so
                  gospodarski in gospodarski interesi imajo vedno zelo močno bazo, trajajo dolgo
                  časa, niso kot politični, ki se včasih spreminjajo od meseca do meseca,
                  gospodarski interesi imajo neko kontinuiteto, imajo izdržljivost in imajo sredstva
                  za njihovo uveljavljanje. Zato je prišlo do teh premikov. Kdor je doživel
                  glasovanje na seji KVIAZ-a, ko smo pravzaprav nekateri poslanci glasovali proti
                  obema izglasovanima kandidatoma - ne mislim današnje seje, temveč takratno, nekaj
                  sej nazaj - ko smo gospo Kovač-Arh in tudi gospoda Kokelja izglasovali, lahko
                  vidi, kako so bili tam izglasovani, kako so bili tam razporejeni glasovi, si lahko
                  iz tega rekonstruira, za kakšno obliko lobiranja gre, kam se je to lobiranje
                  usmerilo, kje je pridobilo politično zaslombo in kako je prišlo do tega rezultata,
                  do tega predloga. Ni bilo podatkov. Gospod Zagožen je že omenil, da KVIAZ deluje
                  pravzaprav kot politično telo in da se običajno tudi ne obrača na strokovna
                  telesa, da bi dobil strokovne argumente za takšno ali drugačno odločitev. Takšna
                  je bila praksa doslej in bo verjetno ostala tudi naprej.</p>
               <p>V tem primeru, ko gre za nek centralni problem ne samo slovenskega gospodarstva,
                  ne samo problem pravne države, gre tudi za neko osnovno politično higieno in gre
                  tudi za vprašanje, ali bo v tej Republiki Sloveniji v perspektivi kaznivo dejanje
                  ostalo kaznivo dejanje, ki se bo s sredstvi pravne države tudi preganjalo. Ne gre
                  samo za lumparije, ki so se zgodile. Gre za to, da bodo drugi, ki delujejo v
                  gospodarstvu, doživeli, da če si tukaj nekaj prilastiš, kar ti ne pripada, moraš
                  pričakovati neke sankcije in moraš pričakovati neke take ali drugačne reakcije
                  pravne države. Če se pa zdaj pokaže, da temu ni tako, potem lahko vemo, kakšni smo
                  ljudje po svoji naravi, da se bo čim več poskusov izvršilo v tej smeri, češ, saj
                  ne bo nihče tukaj zaustavil, saj je to skoraj na pol legalno, saj se to opravičuje
                  in če se ne opravičuje, se pa zamolči in pomete pod preprogo in tako naprej.</p>
               <p>To je, spoštovane kolegice in kolegi, ozadje tega. Ne gre samo za nepravilnosti,
                  ali pa če povem nekoliko grobo, za lumparije, ki so se zgodile, temveč gre tudi za
                  ustvarjanje neke higiene gospodarskega življenja, ki je prav tako nujno, kakor
                  občutek obveznosti, da svoje dolgove odplačaš v roku, kakor občutek obveznosti, da
                  plačuješ obresti za kredite, ki si jih vzel, da izpolnjuješ pogodbo in tako
                  naprej. V tem okviru seveda mora biti tudi neka determinanta v naši zavesti in ta
                  determinanta pravi, če ti nekaj ne pripada, si ne smeš prilastiti. Včasih so temu
                  rekli: "Ne kradi!" Čisto po domače.  Danes za to izbiramo mnogo bolj prefinjene
                  izraze, da ja ne bi uporabljali izraza, ki natančno pove, za kaj gre. Mi govorimo
                  o nepravnem prilaščanju in tako naprej. Zavijamo vse stvari. Prilaščanje svojih
                  kompetenc v svoja podjetja - tako se to opiše. V bistvu gre za krajo, v bistvu gre
                  za prilaščanje nečesa, kar ti ne pripada.</p>
               <p>Poglejte, pred tem ozadjem si moramo predstavljati in moramo ocenjevati tudi
                  delovanje te inštitucije, za katere vodstvo se danes odločamo. Če ta inštitucija
                  ne bo, prvič, zasedena z ljudmi, ki so strokovno s svojimi izkušnjami direktno
                  povezani s tem delovanjem, si lahko predstavljamo ob vsej tej vehementnosti
                  finančnih in gospodarskih interesov prizadetih ljudi v gospodarstvu, da bodo
                  seveda izrabili nek presledek enega ali dveh ali treh mesecev, dokler se izkušnje
                  ne bodo nabrale in bodo naredili to, kar bodo seveda mislili, da je v njihovem
                  interesu. Ne delajmo si, spoštovane kolegice in kolegi, tukaj iluzij. Mi moramo
                  tukaj računati s človeško naravo, kakršna je, in zdaj gre samo za to, da je naloga
                  pravne države v tem, da skuša to človeško naravo z uveljavljanjem pravil in z
                  njihovim spoštovanjem in tudi njihovim sankcioniranjem, da pravzaprav te
                  egoistične impulze kroti in omeji na nek minimum, v katerem bodo seveda tudi
                  naprej ostali.</p>
               <p>Razprava o zasedbi direktorice seveda ni razprava o gospe Kovač Arh. Jaz je ne
                  poznam, ona je verjetno dobra strokovnjakinja in je svoje delo dobro opravljala in
                  tako naprej. Ne gre tu za razpravo o neki osebi, temveč gre za razpravo, ali
                  postavljamo za direktorja ali direktorico te inštitucije nekoga, ki ve, za kaj
                  gre. To je ravno tako, da mi mislimo, rabim zobozdravnika, pa vzamem enega dobrega
                  kirurga ali pa internista, oba sta dobra, sta dobra strokovnjaka, samo vsak na
                  svojem področju. Ne moremo mi kar tako. Ali pa razumemo stvar drugače in s tem
                  pridem k poanti. Ali pa razumemo, da je direktorica take inštitucije predvsem
                  politična figura, kot zunanji minister, ki je lahko kot ekonomist dober za to ali
                  kot kaj drugega in da je to politična figura, ki bo izpolnjevala politične
                  direktive, ko bo šlo za reševanje teh strokovnih problemov. Če je to tako, je neka
                  logika v vsem postopku.</p>
               <p>Naj zaključim, spoštovane kolegice in kolegi. Ni bilo slučajno, kako so se
                  razvrstili glasovi na tisti seji KVIAZ-a, ko je šlo za gospoda Koklja in za gospo
                  Kovač Arh. Ni slučajno. Ni slučajno tudi, da smo to kljub začetnemu nasprotovanju
                  lahko popravili, kar zadeva gospoda Koklja. Mislim, da je sprememba, ki jo je
                  danes predlagal KVIAZ namesto namestnika pravilna, utemeljena, dobimo človeka,
                  dobimo strokovnjakinjo z izkušnjami, in to je sigurno neka garancija, da se bo
                  zadeva na tem področju kolikor mogoče dobro naprej odvijala. Kar pa zadeva
                  direktorico te agencije, zadeva ni rešena. Mi bi morali bodisi da vzamemo njenega
                  protikandidata, ki je bil tudi v razpravi na KVIAZ-u, ali pa da ponovimo razpis za
                  direktorja oziroma direktorico te agencije. Gre za vprašanje, ki ima politične
                  dimenzije, gre za vprašanje, ki ima ekonomske dimenzije in gre za vprašanje tudi
                  verodostojnosti. Ali se je ta parlament spremenil v nekega izvrševalca lobiranih
                  ekonomskih interesov, ljudi ki so prišli v kolesje te revizije, in teh ljudi je
                  veliko, gre za milijardo in še vedno nekje za skoraj milijardo, kar še ni
                  popravljeno, to so ogromna sredstva, ali pa se ta parlament zaveda pomena in
                  odgovornosti, ki ga ima za spreminjanje gospodarske strukture v Sloveniji. Zato
                  predlagam, spoštovane kolegice in kolegi, da če ni mogoče, če ni pripravljenosti,
                  da ponovno razpravljamo, in to danes KVIAZ ni hotel, o kandidatu, ki je bil
                  preglasovan za mesto direktorja, potem predlagam, da gremo v ponoven razpis, med
                  tem časom pa potrdimo danes na tej seji namestnico direktorice, da se lahko takoj
                  vključi v delo, kakor je gospod Polajnar tudi predlagal in da se z mestom
                  direktorja ali direktorice ukvarjamo čimprej, eventualno šele septembra, ampak do
                  takrat je mogoče to stvar urediti. Hvala lepa.</p>
            </sp>
            <sp xml:id="SDZ1-Izredna-47-1996-07-26.sp11">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Poljšak.</p>
            </sp>
            <sp xml:id="SDZ1-Izredna-47-1996-07-26.sp12">
               <speaker>MARIJAN POLJŠAK:</speaker>
               <p>Hvala lepa za besedo. Želim komentirati samo dva pomisleka, ki jih je tukaj
                  izrazil gospod Polajnar. Prvi pomislek je, zakaj gospa Logarjeva ne kandidira?
                  Drugo vprašanje pa je vprašanje kontinuitete. Torej, gospa Logarjeva kot
                  direktorica Agencije za plačilni promet je bila ta pretekla leta izpostavljena
                  raznim medijskim napadom, to vsi vemo. To ni, bi rekel isto, kot če si recimo v
                  eni skupini vodilni, kot je gospod Špiletič bil na drugem mestu in teh napadov ni
                  doživel. Meni je žal, ker gospa Logarjeva v medijih ni povedala, ali pa je mogoče
                  povedala, pa nisva tega prebrala niti gospod Polajnar, niti jaz, zakaj ponovno ne
                  kandidira za direktorice agencije. Ampak jaz si predstavljam, kolikor sem jaz
                  opazoval in verjetno ste tudi drugi, še bolj ste verjetno opazovali tisti, ki ste
                  tej direktorici nasprotni, da ji ni bilo vseeno za te napade. Jaz sem opazoval in
                  sem videl, bi rekel, take vidne spremembe. Torej, to je ena zadeva. Najrajši bi pa
                  videl, če bi gospa Logarjeva tudi povedala zakaj. Meni ni povedala, očitno ni
                  nobenemu povedala. Ima pa pravico, ker je bila izpostavljena napadom in da to ni
                  nekaj, bi rekel, kar mora človek prenašati. Jaz mislim, da vsakdo lahko to razume.
                  Pa drugo, glede te kontinuitete pa jaz povem, pa je lahko vsakdo drugi.
                  Kontaktirali smo z gospo Logarjevo, Špiletičevo, Žustovo in tako naprej, z
                  ostalimi na Komisiji za lastninsko preoblikovanje in tudi na agenciji sami. In
                  informacijo, ki sem jo lahko dobil od gospe Logarjeve, enako kvalitetno
                  informacijo sem dobil od gospoda Špiletiča, oni so delovali v timu. Niso delovali
                  individualno. Se pravi, da je gospod Špiletič strokovno in praktično na istem
                  nivoju kot gospa Logarjeva. Se pravi, da s tem, če se Špiletiča predlaga in če on
                  pride, je v bistvu kontinuiteta, ker on je natanko in popolnoma sodeloval z njo.
                  Isto recimo, gospa Žustova, nisem vedel, da je to tretji človek, verjetno je to
                  tretji. Normalno je, če prvi odstopi, potem drugi stopi namesto prvega in tretji
                  namesto drugega. To je normalno. To je kontinuiteta. Se pravi, da kontinuiteta
                  obstaja in prepričan sem, da tako, kot so postavili, to je kontinuiteta in želim,
                  da bi se to tudi uresničilo in da preidemo k temu, da glasujemo samo o gospe
                  Žustovi in jo postavimo začasno, da je stvar začasno rešena, ali pa, da se ponovi
                  razpis za generalnega direktorja. Hvala.</p>
            </sp>
            <sp xml:id="SDZ1-Izredna-47-1996-07-26.sp13">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod Pregelj.</p>
            </sp>
            <sp xml:id="SDZ1-Izredna-47-1996-07-26.sp14">
               <speaker>ŽARKO PREGELJ:</speaker>
               <p>Spoštovani! Dovolite mi, da ponovno opozorim na eno pomanjkljivost poročila.
                  Namreč v poročilu ni dovolj natančno obrazloženo, zakaj je kateri od kandidatov
                  boljši in jih s tem namenom tudi komisija predlaga za izvolitev na to funkcijo.
                  Pri gospe Žustovi se nekako da bolj natančno razumeti. Gre za bolj obširno
                  obrazložitev, pojasnjeno je tudi, zakaj je bil kandidat Kokelj zavrnjen, ker so se
                  izkazala nova dejstva, pri predlogu za direktorico agencije, gospo Arhovo, pa v
                  bistvu ni nobenega argumenta, zakaj ima ona več oziroma boljše reference kot njen
                  protikandidat. To opozarjam zgolj zato, kajti obstaja možnost, da se zgodi podobna
                  zadeva, kot se je zgodila pri volitvah sodnic za prekrške, ko je Ustavno sodišče
                  na podlagi pritožbe zavrnjene kandidatke ustavilo odloke, se pravi, jih odpravilo
                  in ustavilo postopek z ugotovitvijo, da kandidatka, ki je bila zavrnjena, ni imela
                  možnosti pritožbe.</p>
               <p>Glede na to, da tudi ta zakon o agenciji kandidatom ne daje možnosti pritožbe,
                  lahko pride do ponovne podobne situacije, kar pomeni, da bo ves današnji trud
                  jalovo početje. Zato predlagam, da komisija kljub vsemu razmisli, kako bo
                  argumentirala izbiro kandidata, kajti zgolj formalna odločitev, se bojim, ne bo
                  dovolj. Hvala.</p>
            </sp>
            <sp xml:id="SDZ1-Izredna-47-1996-07-26.sp15">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod Kopše.</p>
            </sp>
            <sp xml:id="SDZ1-Izredna-47-1996-07-26.sp16">
               <speaker>JOŽEF KOPŠE:</speaker>
               <p>Gospe in gospodje, gospod predsedujoči! Glede na celotedensko trajanje odločanja o
                  direktorju - direktorici, namestniku - namestnici, smo prišli vsaj nekateri do
                  tega spoznanja v tem zboru, da večji del ali pozicija in Vlada nikakor noče
                  upoštevati nekaterih tukaj povedanih kriterijev, ki so dodatni kriteriji k
                  strokovnosti, ki je nujno potrebna za tako delo. Kadrov, ki so v Sloveniji
                  usposobljeni za revidiranje podjetij, je malo, čeprav jih zdaj že je nekaj,
                  kadrov, ki so to opravljali, je še manj, tistih kadrov, ki bi imeli pa še ostale
                  človeške kvalitete, ki so nujno potrebne za opravljanje takega dela, je pa zelo
                  malo in so več ali manj znani. V mandatu sem član Komisije za lastninjenje in smo
                  se vsaj enkrat, če ne dvakrat tedensko ukvarjali s posameznimi problemi in
                  vsakokrat smo imeli priliko videti, kdo in na kakšen način predstavlja in kaj
                  predstavlja. Pritiski, ki so bili od začetka lastninjenja do danes in ki trajajo
                  in ki so svojo zadnjo fazo dosegli v tem trenutku v Državnem zboru in v tem tednu
                  ob imenovanju direktorice - direktorja agencije in namestnice - namestnika,
                  kažejo, da je ta del gospodarstva, ki je bil zainteresiran, da lastnini na svoj
                  način, ne pa po zakonu, očitno našel odziv v vladajočih strankah tega parlamenta
                  ali vsaj v eni, v Liberalni demokraciji Slovenije, ki blokira normalno razpravo v
                  tem Državnem zboru tudi o drugih kvalitetah in o potrebnih kadrih, ki bi bile v
                  tem.</p>
               <p>Zaradi te blokade in vztrajanja pri nekaterih kandidatkah in kandidatih, traja
                  zasedanje cel teden. Na komisiji in tudi na zboru smo imeli večkrat priložnost na
                  plenumu opazovati in poslušati tiste predstavnike agencije, ki opravljajo
                  revizijo, ki so bili napadani v medijih, ki so bili napadani v tem zboru, ki so
                  bili napadani od vseh politikov in so vzdržali do konca in ugotovili tudi
                  nepravilnosti pri izvajanju lastninjenja. Te danes preprosto odpravljamo z
                  besedami: Ne rabimo vas več, niste potrebni, čeprav lastninjenje ni končano -
                  poročilo ste vsi dobili na klop - ne maramo vas več, se blatijo po časopisih in
                  kar je najhuje, ne dobivajo tiste potrebne podpore tam, kjer bi morala biti
                  najbolj verodostojna, in to je v tem Državnem zboru. Ne govorim o obstoječih
                  kandidatkah in kandidatih za mesto direktorja. Govorim o načinu razmišljanja tega
                  Državnega zbora in predvsem najmočnejše stranke v tem Državnem zboru, ki se
                  preprosto cel teden že upira nekaterim dejstvom, dejstvom, da je za to mesto
                  potreben človek, ki ima zraven strokovnega znanja še zdravo in trdno hrbtenico v
                  moralnem smislu. Lahko da ima ta kandidirana direktorica tudi to, vendar tega ne
                  vemo, vemo pa, kdo jo je do zdaj imel in kdo je ugotovil nepravilnosti in kdo jih
                  je lansiral in zastopal in kdo je vztrajal, da se te nepravilnosti odkrijejo. Eden
                  izmed teh, ki je te lastnosti imel, je tudi kandidat. Ampak iz osebnih antipatij
                  posameznih poslancev, za katere trdim, da je velika možnost, da so lobirani s
                  strani tistega dela gospodarstva, ki je zainteresirano za hitro lastninjenje, z
                  manjšim upoštevanjem, bom nežen, zakonov, je ta drugi kandidat preprosto
                  neprestano izločen pri teh postopkih. Ne upošteva se ne njegova strokovnost, ne
                  upošteva se njegovo znanje in predvsem se ne upošteva njegova drža v teh
                  postopkih, ki jih je opravljal in jih delal. Tega si ta Državni zbor, ki bi moral
                  biti največja moralna avtoriteta v državi, ne more več dovoliti.</p>
               <p>Konsekvence, upam, da se bodo pokazale, gospe in gospodje, na volitvah. Tak
                  predlog odloka, kot je za imenovanje direktorice Agencije, ne bom podprl in bom
                  nadaljeval edini možni način, ki je bil dosedaj možen v tem Državnem zboru, da smo
                  lahko vsaj zadržali neko imenovanje, to je z obstrukcijo. Govorim samo v svojem
                  imenu, ne v imenu poslanske skupine. Hvala lepa.</p>
            </sp>
            <sp xml:id="SDZ1-Izredna-47-1996-07-26.sp17">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem.
                  Prehajamo na glasovanje.</p>
               <p>Na glasovanje dajem predlog odloka o imenovanju gospe Alenke Kovač-Arh za
                  generalno direktorico Agencije Republike Slovenije za revidiranje lastninskega
                  preoblikovanja podjetij. Obrazložitev glasu gospod Ivo Hvalica.</p>
            </sp>
            <sp xml:id="SDZ1-Izredna-47-1996-07-26.sp18">
               <speaker>IVO HVALICA:</speaker>
               <p>Hvala lepa. Spoštovani! Prišli smo do sklepnega dela enega natančno zasnovanega
                  projekta. Vi hočete pokrasti vse do konca. To vam moram povedati odkrito. Zato
                  boste prekinili ta proces, zato ste razbili agencijo, zato hočete to zadevo dati v
                  druge roke. Glede na večino, ki jo imate in glede na to, kako ste vsi pritekli,
                  samo še pri zakonu o poslancih boste verjetno tako pritekli noter, se vam bo tudi
                  to zgodilo. Ampak sam vam moram s tega mesta povedati, da je to ena najbolj
                  umazanih iger kar ste si jih privoščili v tem mandatu.Gospod Kopač, v oči me
                  poglejte.</p>
            </sp>
            <sp xml:id="SDZ1-Izredna-47-1996-07-26.sp19">
               <speaker>PODPREDSEDNIK MIROSLAV MOZETIČ:</speaker>
               <p>Gospod Hvalica, razlagate svoje stališče, kako boste glasovali. Ne polemizirajte,
                  nikogar ne pozivajte, da bi vas gledal v oči. Vi glejte kamor želite, druge pa
                  pustite pri miru.</p>
            </sp>
            <sp xml:id="SDZ1-Izredna-47-1996-07-26.sp20">
               <speaker>IVO HVALICA:</speaker>
               <p>To je torej sklepni del te vaše igre. Razbili ste agencijo. Nikomur, ki zmore malo
                  logike, ne morete dopovedati, niti ga prepričati, da to, kar počnete je samo stvar
                  nečesa, ker hočete narediti neko novo inštitucijo in tako dalje. Vi ste pač enega
                  najboljših igralcev, ki je bil v tem procesu lastninjenja, da tako rečem po
                  športno, vzeli sredi igre iz igre. Verjetno vam bo uspelo. Nad tem se zgražam in
                  sedaj, ko boste vi glasovali bom zapustil to dvorano. Hvala lepa.</p>
            </sp>
            <sp xml:id="SDZ1-Izredna-47-1996-07-26.sp21">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo? Gospod Marjan Podobnik. Gospod Poljšak, tišina
                  prosim.</p>
            </sp>
            <sp xml:id="SDZ1-Izredna-47-1996-07-26.sp22">
               <speaker>MARJAN PODOBNIK:</speaker>
               <p>Spoštovani! Glasoval bom proti temu predlogu in resnično obžalujem, da ni bilo
                  toliko pripravljenosti. Namreč, jaz sem po 60-ih sejah Komisije za lastninjenje
                  verjel, da je vendarle v vsaki od parlamentarnih strank nekaj tistih, ki jim je
                  iskreno za to, da bi v Sloveniji naredili bolj pravno državo, da bi preprečili
                  krajo vsaj do tiste možnosti, kar lahko naredimo. Vendar z današnjim sklepom, to
                  se morate zavedati, boste dali signal vsem tistim, ki so tudi doslej v podjetjih
                  morda hodili na meji, pa so čakali, ali se bo Slovenija obrnila v smeri pravne
                  države ali pa bomo pod izgovorom tranzicije omogočali krajo, nezakonito
                  prilaščanje. Dali boste signal, da smo se žal obrnili v smer, ko se dovoljuje
                  kraja, nezakonito prilaščanje, oškodovanje. Poglejte, mi smo trikrat, štirikrat
                  obravnavali vprašanje te luknje certifikatne, zaradi katerih okoli milijon
                  slovenskih državljanov ni v enakovredni situaciji. Z današnjim sklepom je velika
                  verjetnost, da bo teh milijon slovenskih državljanov ostalo v neenakovredni
                  situaciji. Če se to ne bo zgodilo, bomo lahko gledali čez mesece ali čez leta,
                  vendar z današnjim sklepom, s tako odločitvijo, ko tiste ključne ljudi, ki so
                  znali in so bili pripravljeni se boriti proti temu oškodovanju in omogočiti,
                  kolikor se da normalno lastninjenje, se jih umika, definitivno, dokončno na
                  stranski tir in za to se prevzema odgovornost. Prevzema jo ta zbor, prevzema jo
                  večina, ki bo to izglasovala, jaz pa obžalujem predvsem zato, ker smo iskali poti,
                  kako narediti drugače. Možno bi bilo, da samo začasno z namestnico, potem da se
                  poišče predsednika ali pa, da se ponovno da v ta postopek in poglejte, v zvezi z
                  gospodom Kokljem se je dogovorilo in se ga je umaknilo, ker so bile stvari
                  neposredno jasne in evidentne. Tudi pri teh stvareh so neposredno jasne in
                  evidentne. Jaz bom zelo nerad, ampak prisiljen na vprašanja, zakaj se še vedno to
                  dogaja; tudi v podjetjih, kjer jih sam kot predsednik delovne skupine, nekaj
                  obravnavam, zakaj se jih še vedno obravnava, bom prisiljen opozoriti vedno tudi na
                  datum in uro, kjer se je odžagalo tiste, ki so dokazano delovali za to, da bi
                  Slovenija bila bolj pravna država kot je. Obžalujem. In še enkrat apeliram,
                  poiščimo možnost za to, da si bomo lahko malo bolj odkrito pogledali v oči, kot si
                  lahko danes.</p>
            </sp>
            <sp xml:id="SDZ1-Izredna-47-1996-07-26.sp23">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Polajnar.</p>
            </sp>
            <sp xml:id="SDZ1-Izredna-47-1996-07-26.sp24">
               <speaker>IGNAC POLAJNAR:</speaker>
               <p>Hvala lepa. Jaz bom glasoval za ta sklep. Glasoval bom zato, ker sem prepričan, da
                  ta agencija mora začeti normalno delovati. Glasoval bom tudi zato, ker sem
                  prepričan, da bi ta agencija že morala delati pred časom, ko bi to, kar je bilo
                  omogočeno v Državnem zboru preko zakona, se tudi avtomatsko zgodilo, ne pa, da
                  zdaj tu rešujemo kadrovske zaplete. Oprostite, imamo občutek, kot da nekateri
                  skušajo kadrovske zadeve, ki bi jih lahko rešili že v zakonu, reševati zdaj tule,
                  ampak, bom rekel iz čisto nekega drugega, recimo interesa, kot pa je interes, o
                  katerem mnogi tukaj govorijo. Jaz sam ne poznam ne gospoda Špiletiča, ne poznam ne
                  te kandidatke, ne poznam ne Romane Logar, z nikomur nikoli nisem govoril. In
                  govorim res samo tisto, kar sem prebral in govorim samo tisto, kar sem uspel v
                  zadnjih dneh tudi slišati. Prepričan pa sem, da vsi ti, ki so bili tule, v tem
                  Državnem zboru v teh dneh imenovani, zagotovo nekaj vedo o teh rečeh. In še
                  enkrat. Vesel sem, da smo odstranili kandidata Kokelja glede na podatke, ki smo
                  jih dobili. In še enkrat, zares me čudi, da možnost, ki je bila dana z zakonom, ni
                  bila uporabljena. In še nekaj. Ta teden smo v tem Državnem zboru izvolili tudi
                  Svet agencije. V Svetu agencije so tudi ljudje, ki smo jih predlagali, recimo, ali
                  ki so jih predlagale politične opcije tega Državnega zbora. Jaz mislim, da bo tudi
                  Svet agencije imel kakšno besedo. Ob tem se popolnoma strinjam tudi z gospodom
                  Podobnikom, da bodo vse pristojnosti, ki so jih imeli doslej, imele tudi
                  preiskovalne komisije in tudi Komisija za lastninjenje in lahko, ali pa nujno
                  morajo delati tudi naprej te reči. Če bi bilo zgolj od enega človeka vse odvisno,
                  potem nam pa res bog pomagaj v tej državi. Hvala lepa.</p>
            </sp>
            <sp xml:id="SDZ1-Izredna-47-1996-07-26.sp25">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pučnik.</p>
            </sp>
            <sp xml:id="SDZ1-Izredna-47-1996-07-26.sp26">
               <speaker>DR. JOŽE PUČNIK:</speaker>
               <p>Spoštovane kolegice in kolegi! Še je mogoče, da to zadevo nekako rešimo. Torej,
                  sam bom glasoval proti temu predlogu. Če ta predlog ne bi bil sprejet, je možno
                  postopek ponoviti in stvar rešiti. V tem vidim neko možnost. Zdaj politične
                  špekulacije, ki jih seveda tudi imam o ozadju vsega tega, o načrtovanosti tega
                  dejanja in o namenu, ki je v tem, da se prepreči brskanje po podjetjih, ki so v
                  teku odkrivanja, da se pač ne bi odkrivale neprijetne stvari, to je pa nekaj, kar
                  je alarmantno in kar bo imelo posledice za nadaljnji razvoj Slovenije. Zato sam
                  zavračam misel, da bi rekel, glasoval bom za to, češ, saj bo delo steklo. Mislim,
                  da kdor glasuje za ta predlog zavestno in vedoč, da se je tukaj nekaj zgodilo, da
                  je bilo nekaj položenega in načrtovanega, ta se po mojem prepričanju pregreši v
                  svoji odgovornosti do pravne države v Sloveniji in v svoji odgovornosti do
                  procesov in nadzora lastninjenja v Sloveniji. Naj to vsakdo opravi s svojo vestjo.
                  Sam bom seveda glasoval proti temu odloku. Hvala lepa.</p>
            </sp>
            <sp xml:id="SDZ1-Izredna-47-1996-07-26.sp27">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pregelj. Gospod Pregelj, želite besedo, ste dvignili roko?
                     <stage>(Ne.)</stage> Gospa Kožuh.</p>
            </sp>
            <sp xml:id="SDZ1-Izredna-47-1996-07-26.sp28">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi, jaz bom pa glasovala za mlado strokovnjakinjo, ki
                  ste kljub temu  da ste neprestano govorili, kako je nihče ne pozna, nekaj  dni
                  blatili njeno strokovnost, to, da prihaja s porodniškega dopusta, ki zdajle ta hip
                  v obliki govora mojega predgovorca v naprej v usta polagate, da bo kršila zakone,
                  da ne bo izvajala revizij.</p>
            </sp>
            <sp xml:id="SDZ1-Izredna-47-1996-07-26.sp29">
               <speaker>PODPREDSEDNIK MIROSLAV MOZETIČ:</speaker>
               <p>Gospa Kožuhova, samo brez polemike.</p>
            </sp>
            <sp xml:id="SDZ1-Izredna-47-1996-07-26.sp30">
               <speaker>DR. MATEJA KOŽUH-NOVAK:</speaker>
               <p>Glasovala bom, zaupala bom mladi ženski, tako kot sem zaupala pred nekaj leti tudi
                  Romani Logar, v upanju, da bo strokovna in da bo zmogla preseči vaše strankarske
                  razprtije in slaboumja.</p>
            </sp>
            <sp xml:id="SDZ1-Izredna-47-1996-07-26.sp31">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? Gospod Poljšak.</p>
            </sp>
            <sp xml:id="SDZ1-Izredna-47-1996-07-26.sp32">
               <speaker>MARIJAN POLJŠAK:</speaker>
               <p>Pridete vi na vrsto svoj dan. Glejte, jaz bom glasoval proti prvemu predlogu. Jaz
                  si še vedno želim in upam in najraje bi videl, da bi, recimo, tudi tisti, ki ste
                  na tej strani, ne vsi, ampak vsaj nekateri, glasovali proti predlogu in bi nekako
                  kompromisno šli naprej. Jaz na to apeliram, apeliram na to, da se, ali zmotite ali
                  premislite, ali pa ste se že premislili. In živim v iluziji, da bi se zgodilo v
                  parlamentu nekaj, kar bi bilo pametno,  da bi se zgodilo. To se pravi, da pade
                  prvi predlog, za drugega bomo pa itak večinsko glasovali. Hvala.</p>
            </sp>
            <sp xml:id="SDZ1-Izredna-47-1996-07-26.sp33">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo? Gospod Geržina.</p>
            </sp>
            <sp xml:id="SDZ1-Izredna-47-1996-07-26.sp34">
               <speaker>MIROSLAV GERŽINA:</speaker>
               <p>Hvala lepa za besedo. Gospod podpredsednik, spoštovane kolegice in kolegi, jaz se
                  bom vzdržal pri tem glasovanju. Vzdržal se bom in bom tudi povedal zakaj. Namreč,
                  če bi se šlo za nek kompromis, bi rekel, da je kompromis. Vendar, danes se je
                  govorilo o sprenevedanju. Mislim, da se spreneveda najmanj z dveh strani in če bi
                  res želeli to storiti, kar se ne da, namreč, ne da se ponoviti na hitro
                  kandidiranja in ne da se, pač tako pravijo pravni strokovnjaki, začeti delati s to
                  agencijo, ne da bi izvolili predsednika oziroma direktorja. Samo s pomočnikom se
                  to ne da. In, to sprenevedanje, da nekdo pristane na to, da bo dal, pristane na
                  pomočnika, mogoče se je zmotil, ni poznal nekega drugega kandidata, zame ni
                  dovolj. Če resno mislimo o tem, mislimo v Liberalni demokraciji Slovenije, če bi
                  resno mislili, da se čimprej konča lastninjenje, je treba čimprej končati tudi
                  revizije, je treba končati postopke in končati tisto, kar je s temi postopki v
                  zvezi. Tako je bilo včeraj rečeno, sodišči in tako naprej, zastopanje in tako
                  naprej. Jaz mislim, da ne glede na to, da je mlada strokovnjakinja, kot je bilo
                  rečeno in jaz sem že včeraj rekel, da nimam nič proti njej, je dobra
                  strokovnjakinja na svojem področju, se bo pa na tem področju namreč morala učiti.
                  Jaz pravim to, da direktor vodi pač politiko posamezne ustanove in v tem primeru z
                  vso dobro voljo ne bo mogla mlada strokovnjakinja voditi politike in ne bo mogla
                  pač dokončati posebnih postopkov, ki so nekoliko drugačni kot tisti, na katerih je
                  delovala do sedaj. In zaradi tega, pač, naj se izvoli tako  kot je, sprenevedanje
                  je bilo, liberalna demokracija ni hotela pristati na to kontinuiteto dela, ki je
                  potrebna in jaz se pri tem tokrat ne bom udeležil sodelovanja. Hvala lepa.</p>
            </sp>
            <sp xml:id="SDZ1-Izredna-47-1996-07-26.sp35">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazožiti svoj glas? Gospa Pečan.</p>
            </sp>
            <sp xml:id="SDZ1-Izredna-47-1996-07-26.sp36">
               <speaker>BREDA PEČAN:</speaker>
               <p>Hvala lepa. Povedala bom, da bom glasovala za oba predloga, za predlog imenovanja
                  direktorice in za predlog imenovanja namestnice direktorice Agencije za
                  revidiranje. Glede na to, da sem ves čas delala v Komisiji za lastninsko
                  preoblikovanje in tudi v Komisiji za volitve in imenovanja menim, da sem dovolj
                  dobro seznanjena z obema vidikoma teh imenovanj, da tudi to vem, tako kot vemo vsi
                  tukaj in mislim, da tudi tisti, ki jih to zanima v celi Sloveniji, da bi bila
                  najboljša kontinuiteta v delu te Agencije za revidiranje, če bi 1.julija gospa
                  Romana Logarjeva pristala in izrazila željo, da bi ostala direktorica te agencije.
                  Ker te kontinuitete ni bilo možno izvesti, ker je pač njena želja bila drugačna
                  menim, da je prav, da nadaljuje delo direktorice agencije ženska, ki je v svojem
                  poklicu opravljala delo v tej isti agenciji, dokler je bila še SDK in dokler je
                  bila še Agencija za plačilni promet, nadziranje in revidiranje. Zaradi tega
                  mislim, da je prav, da to delo nadaljuje strokovnjakinja, ki je šla skozi filtre
                  strokovnjakov takrat, ko je kandidirala za računsko sodnico in da je tudi
                  opravljala neposredno delo v agenciji.  </p>
               <p>Mislim, da če se že opiramo na to, kaj pišejo časniki, lahko preberemo tudi njeno
                  izjavo in njene podatke o tem kje je delala in kaj je delala. Tako da govoriti o
                  neizkušenosti, nepoznavanju in neznanju, je deplasirano in govorjenje
                  neresnice.</p>
               <p>Drugo, kar je, bi pa rekla še to. Njen protikandidat je najprej izrazil željo, da
                  bo delal v Agenciji za revidiranje, v njeni centrali in po končanem delu te
                  agencije v Davčni upravi Republike Slovenije. Kasneje se je premislil in že, če
                  samo navedem to, 11.7.1996 kot v.d. pomočnika generalne direktorice Agencije za
                  plačilni promet podpisal akt oziroma poročilo o inšpekciranju finančno-materialne
                  poslovanja neke firme na Štajerskem. Se pravi, da je težko razumeti kako lahko
                  nekdo, ki ima trden namen postati delavec Agencije za revidiranje in celo njen
                  direktor, hkrati podpisuje dokumente Agencije za plačilni promet kot njen v.d.
                  pomočnik direktorice. Zelo težko razumem kako se lahko zanesemo, da bi kontra
                  kandidata podprli, če vemo, da se je enkrat odločil za eno stvar, drugič za drugo
                  stvar. Mislim, da se je boljše opreti in glasovati za tistega, ki je trden v svoji
                  odločitvi in to odločitev tudi vztrajno ohranja, medtem ko pri kontra kandidatu
                  tega ne vemo. Hvala lepa.</p>
            </sp>
            <sp xml:id="SDZ1-Izredna-47-1996-07-26.sp37">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? Gospod Omerza.</p>
            </sp>
            <sp xml:id="SDZ1-Izredna-47-1996-07-26.sp38">
               <speaker>MAG. IGOR OMERZA:</speaker>
               <p>Veliko razlogov je, zakaj bom glasoval za. Prvi razlog je, ker bomo s tem
                  popravili krivico neke osebne javne diskvalifikacije, ki je bila gospe Arh
                  narejena v prvem pismu Romane Logar.</p>
               <p>Drugič, ker je v drugem pismu Romana Logar sama priznala visoko strokovnost te
                  kandidatinje, hkrati pa tudi povedala, da 20 najbolj usposobljenih direktorjev v
                  davčni službi čaka na odločitev Državnega zbora o vodstvu Agencije Republike
                  Slovenije za revidiranje lastninskega preoblikovanja. Se pravi, če tega sedaj ne
                  sprejmemo, bomo imeli pa dejansko blokado revizij lastninskega preoblikovanja.</p>
               <p>Druga stvar. Kandidatinja se mi zdi popolnoma politično neodvisna in nevtralna. To
                  za gospoda Špiletiča ne bi upal trditi. To je moja trditev. To je moje osebno
                  mnenje. Ne bi imel rad na takem mestu nekoga, za katerega nisem prepričan, da nima
                  neke zelo jasne politične orientacije.</p>
               <p>Tretjič, gospod Špiletič in Romana Logar sta sicer dobra strokovnjaka, morda pa
                  nista dobra vodstvena delavca. Dve stvari sta pri reviziji, ki jih lahko
                  kritiziramo, prvič, prepočasnost revizij, kar je zelo ogrozilo lastninski proces v
                  Sloveniji in drugič zelo slaba pravna priprava teh revizij za nadaljnjo obdelavo
                  in ovadb in tako naprej. To smo že večkrat poslušali. Tako da sta tu dva vidika,
                  ki ne kažeta na najboljše vodenje revizijskega procesa. Se pravi, počasnost in
                  slaba pravna priprava.</p>
               <p>Četrtič, ne razumem, zakaj bi moral najboljši inšpektor, pa mislim, da Špiletič ni
                  najboljši inšpektor, biti tudi direktor agencije. Če bom karikiral, ali mora biti
                  mehanik direktor avtomobilske tovarne in tako naprej. To ni nujno. Ampak mislim,
                  da ima gospa Arh zelo visoke strokovne kvalifikacije na področju, ki ga bo vodila,
                  če bo danes izvoljena.</p>
               <p>Skratka, je cel kup razlogov, zaradi katerih se bom zlahka odločil za oba
                  kandidata.</p>
            </sp>
            <sp xml:id="SDZ1-Izredna-47-1996-07-26.sp39">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? Gospod Kopše.</p>
            </sp>
            <sp xml:id="SDZ1-Izredna-47-1996-07-26.sp40">
               <speaker>JOŽEF KOPŠE:</speaker>
               <p>Glasoval bom proti. Upam, da bo tisti del vladajoče koalicije, to je SKD, ravnal
                  enako, če ne bom na žalost posumil, da je bil spet narejen en posel, ker danes sem
                  opazil v časopisju, da je ena izmed njihovih članic, ki je visoko kotirala, dobila
                  mesto direktorice in s tem rešila problem, ki je bil zelo pereč v stranki
                  Krščanske demokracije.</p>
               <p>Pri obrazložitvi glasu bom povedal, zakaj bom glasoval proti. Predvsem zato, kot
                  nekateri kolegi zagovarjajo, da nekdo, ki je dober, ni nujno, da je direktor. To
                  trdim tudi jaz. Vendar nekdo, ki je dober, je premalo, da je dober, da zna, to
                  mora tudi znati zagovarjati in zdržati pri svojih zagovorih, pri vseh pritiskih.
                  Tega pa ne vemo za tiste, katere danes volimo, za nekatere kandidate za to pa
                  točno vemo, imajo štiriletno izkušnjo. Hvala lepa.</p>
            </sp>
            <sp xml:id="SDZ1-Izredna-47-1996-07-26.sp41">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas. Gospod Moge.</p>
            </sp>
            <sp xml:id="SDZ1-Izredna-47-1996-07-26.sp42">
               <speaker>RUDI MOGE:</speaker>
               <p>Hvala lepa za besedo. Svojo odločitev bom povedal na koncu. Rad bi pa rekel, da
                  tudi zaradi argumentov, ki so bili tukaj izrečeni v prid ali pa proti omenjeni
                  kandidatki, bom ravnal, kot bom povedal na koncu, in sicer gre za naslednje
                  zadeve. Svojega kolega poslanca zmerjati z gnido, svoje nekatere kolege poslance
                  zmerjati tukaj s tega mesta s tatovi, je nizkotno, da ne rečem primitivno. Taki
                  argumenti ne sodijo v ta zbor. Druga stvar, očitati moralo poslancev s tega mesta,
                  in je to argumentacija za izvoliti njo ali ne, je tudi nizkotno. Namreč, kdor ima
                  dve ženi, je bigamist, eno moralo ima pri eni, drugo moralo ima pri drugi. Kdor
                  ima dve domovini je bipatrialist, eni zakoni veljajo v eni domovini, drugi veljajo
                  v drugi domovini. In kdor eno dela, drugo pa govori, je pa homo dupleks in teh
                  homo dupleksov je bilo dosti za tem odrom. Zaradi tega, ker mi ti homodupleksi
                  niso dali realne osnove, da bi glasoval proti temu odloku, bom z veseljem glasoval
                  za in čestitam tudi mladi mamici, ki je komaj rodila otroka, ga spravila na noge,
                  da je imela toliko poguma in da se je javila na tako odgovorno delovno mesto.</p>
            </sp>
            <sp xml:id="SDZ1-Izredna-47-1996-07-26.sp43">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? <stage>(Nihče.)</stage></p>
               <p>Prehajamo na glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da je odlok sprejet.  </p>
               <p>Na glasovanje dajem predlog odloka o imenovanju gospe Rože Žust za namestnico
                  generalne direktorice Agencije Republike Slovenije za revidiranje lastninskega
                  preoblikovanja podjetij. Ugotovimo sklepčnost! <stage>(62 prisotnih.)</stage></p>
               <p>Kdo je za? <stage>(60 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je odlok sprejet.</p>
               <p>S tem to točko dnevnega reda zaključujem tudi 47. izredno sejo Državnega zbora. S
                  tem so dani pogoji, da bo sklic nove izredne seje, ki jo bomo začeli danes ob
                  13.30. Redno 40. sejo pa bomo nadaljevali 15 minut do 12. Petnajst minut do
                  dvanajstih nadaljujemo redno 40. sejo.</p>
            </sp>
            <stage type="time">(Seja je bila končana 26. julija 1996 ob 11.38 uri.)</stage>
         </div>
      </body>
   </text>
</TEI>
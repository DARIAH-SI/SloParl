<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Izredna-53-1996-10-15">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">38EA7ED9C7452515C1257832004838CD</idno>
               <idno type="URI">38EA7ED9C7452515C1257832004838CD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-53-1996-10-15.DZ" n="53">
               <name>Izredna</name>
               <date when="1996-10-15"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-53-1996-10-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 15. OKTOBRA 1996 OB 9.22 URI.)</stage>
            <sp xml:id="SDZ1-Izredna-53-1996-10-15.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice poslanke, spoštovani kolegi poslanci, gospe in gospodje.
                  Pričenjam nadaljevanje 53. izredne seje Državnega zbora Republike Slovenije.</p>
               <p>Obveščen sem, da se današnje seje ne morejo udeležiti naslednje poslanke in
                  poslanci: Jožef Kopše, Marijan Poljšak, Tone Peršak, Marjan Podobnik in Vitodrag
                  Pukl. Gospod Poljšak je v dvorani. Prosim ostale, da ugotovimo prisotnost v
                  dvorani! Ugotavljam prisotnost v dvorani! Ugotavljam, da je navzočih 63 poslank in
                  poslancev. Zbor je sklepčen in lahko odloča.</p>
               <p>Današnje nadaljevanje 53. izredne seje bomo začeli s tretjo obravnavo predloga
                  zakona o kmetijskih zemljiščih. V okviru te seje bi poskusili izglasovati umik
                  predlogov aktov o nasledstvu glede protokola in o imunitetah Banke za mednarodne
                  poravnave, sklenjenega v Bruslju 30. julija 1936 - predlog Vlade Republike
                  Slovenije; dokončati 4. točko dnevnega reda - to je predlog zakona o ukrepih za
                  sanacijo finančnega položaja podjetij s področja Elektrogospodarstva ter predlog
                  Banke Slovenije, da bi obravnavali 10. točko dnevnega reda - to je predlog zakona
                  o članstvu Banke Slovenije v Banki za mednarodne poravnave. Ostale točke dnevnega
                  reda pa bi na podlagi drugega odstavka 73. člena poslovnika prenesli na eno izmed
                  naslednjih sej.</p>
               <p>Imate proceduralno, gospod Petrovič? O tem bomo odločali potem, ampak če imate
                  proceduralno? V kolikor ne, bi jaz začel s točko o kmetijskih zemljiščih.
                  Proceduralno ima gospod Petrovič.</p>
            </sp>
            <sp xml:id="SDZ1-Izredna-53-1996-10-15.sp2">
               <speaker>PETER PETROVIČ:</speaker>
               <p>Gospod predsedujoči, hvala lepa. Spoštovane poslanke in poslanci! Če sem prav
                  slišal in razumel, potem seveda bi naj 23. točka - volitve in imenovanja, danes
                  oziroma sploh ne bila več na dnevnem redu te 53. izredne seje. Jaz prosim, da se
                  vendarle uvrsti na dnevni red in predlagam, da se o tem tudi glasuje. Prosim, če
                  bo to dovoljeno, da se naredi ta točka takoj po sedaj vrinjeni točki o kmetijskih
                  zemljiščih. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp3">
               <speaker>PODPREDSEDNIK VLADIMIR TOPLER:</speaker>
               <p>Naprej bomo te točke, ki so odprte naredili, potem bomo pa glasovali o vašem
                  predlogu.</p>
            </sp>
            <sp xml:id="SDZ1-Izredna-53-1996-10-15.sp4">
               <speaker>PETER PETROVIČ:</speaker>
               <p>Hvala lepa.</p>
            </sp>
            <sp xml:id="SDZ1-Izredna-53-1996-10-15.sp5">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Sušek. Jaz bi prosil, da me poslušate, da bomo potem glasovali
                  o teh stvareh in dovolite, da Državni zbor lahko prične z delom o teh točkah, ki
                  sem jih povedal. Gospod Sušek se ne strinja. Ima proceduralno. Izvolite.</p>
            </sp>
            <sp xml:id="SDZ1-Izredna-53-1996-10-15.sp6">
               <speaker>MAKS SUŠEK:</speaker>
               <p>Hvala za besedo. Spoštovane kolegice in kolegi! Ne glede na to, kako je bilo sedaj
                  to predloženo, mi gre za to, da ne bi potem zaradi hitenja prešli, recimo, bistven
                  moj proceduralni predlog, ko bo prišlo lahko na glasovanje. Samo toliko uvodoma bi
                  rekel, da je bil sklep Državnega zbora, da se hkrati z zakonom o sprejemanju
                  zakona o kmetijskih zemljiščih tudi nadaljuje sprejem zakona o urejanju naselij in
                  drugih posegov v prostor, ki je že v obravnavi in ta je zelo kratek. Je izredno
                  navezan tudi na določeno določbo v zakonu o kmetijskih zemljiščih in tudi izredno
                  navezan na sprejem naslednjega proračuna kot takega. Ima usodne posledice, zato
                  predlagam, da pride ta proceduralni predlog tudi v obravnavo in v sprejem, da ta
                  točka takoj sledi za sprejemom zakona o kmetijskih zemljiščih.</p>
            </sp>
            <sp xml:id="SDZ1-Izredna-53-1996-10-15.sp7">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Podobno kot za gospoda Petroviča tudi za vas. O teh predlogih bomo
                  razpravljali potem.</p>
               <p>Gospod minister za gospodarske zadeve ima besedo.</p>
            </sp>
            <sp xml:id="SDZ1-Izredna-53-1996-10-15.sp8">
               <speaker>METOD DRAGONJA:</speaker>
               <p>Hvala lepa za besedo. Gospod predsedujoči, spoštovane poslanke in poslanci! V
                  imenu Vlade Republike Slovenije bi želel prositi, če lahko ta Državni zbor uvrsti
                  v okvir današnjega dela tudi zakone, ki so v okviru takoimenovanega gospodarskega
                  paketa. To sta dva zakona o dokapitalizaciji oziroma o poroštvih za sklad za
                  razvoj in zakon o dokapitalizaciji slovenske izvozne družbe. Ti zakoni so bili
                  predloženi s predlogom za hitri postopek. Njihov sprejem je časovno pomemben, zato
                  da bi lahko dosegli dodatne učinke v gospodarstvu in bi prosil, da se po možnosti
                  uvrstijo še v današnji program dela. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp9">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod minister, podobno kot za ostale predgovornike, bomo tudi o teh
                  stvareh razpravljali potem.</p>
               <p>Sedaj pa prehajam na točko dnevnega reda <title>NA PREDLOG ZAKONA O KMETIJSKIH
                     ZEMLJIŠČIH</title> - tretja obravnava.</p>
               <p>Želi kdo o zakonu besedo? <stage>(Ne.)</stage> Prehajamo na odločanje o posameznih
                  amandmajih, ki so vloženi k tretji obravnavi. Imamo amandmaje, pregled vloženih
                  amandmajev. Smo pri 4. členu. Imamo amandma, predlagatelj skupina poslancev,
                  prvopodpisani gospod Maksimiljan Lavrinc. Pregled vloženih amandmajev pa ste
                  dobili z dne 14.10.1996. Želi kdo besedo? <stage>(Ne.)</stage></p>
               <p>Amandma skupine poslancev, prvo podpisanega gospoda Lavrinca dajem na glasovanje.
                  Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma k 4. členu sprejet.</p>
               <p>Smo pri 12. členu. Poslanska skupina Liberalne demokracije predlaga še amandma k
                  8. členu, ki ga ni v pregledu, ga bom prebral. V prvem odstavku se za drugo alineo
                  doda nova tretja alinea, ki se glasi: "gradnje objektov za potrebe zaščite in
                  reševanje, ki jih zaradi tehničnih in drugih vzrokov ni mogoče postaviti na
                  manjvrednih kmetijskih in gozdnih zemljiščih." Želi kdo besedo o tem amandmaju?
                     <stage>(Ne.)</stage></p>
               <p>Amandma dajem na glasovanje. Ugotovimo sklepčnost! <stage>(64
                  prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da je amandma sprejet.</p>
               <p>Smo pri 12. členu. Imamo amandma Vlade pod točko ena in imamo amandma poslanske
                  skupine Liberalne demokracije Slovenije, ki ga ni v pregledu, se pa glasi: V prvem
                  odstavku se za tretjo alineo doda nova četrta alinea, ki se glasi: "Objekte za
                  potrebe zaščite in reševanja." Želi kdo besedo?</p>
               <p>Najprej dajem na glasovanje amandma Liberalne demokracije Slovenije, poslanske
                  skupine. Ugotovimo sklepčnost! <stage>(63 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma Vlade, ki ga imate v pregledu. Ugotovimo sklepčnost!
                     <stage>(56 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da je amandma sprejet.</p>
               <p>V razpravo dajem 13. člen. Imamo amandma, ki ga imate v pregledu. Predlaga ga
                  poslanska skupina Slovenske ljudske stranke in imamo amandma, ki ga predlaga
                  poslanska skupina Združene liste socialnih demokratov. Ker so tabele, ga ne bom
                  bral. Želi kdo besedo o teh amandmajih? Gospod Geza Džuban, o teh dveh
                  amandmajih.</p>
            </sp>
            <sp xml:id="SDZ1-Izredna-53-1996-10-15.sp10">
               <speaker>GEZA DŽUBAN:</speaker>
               <p>Hvala lepa, gospod podpredsednik. K temu členu imamo dva amandmaja, ki vračata
                  dikcijo v prvotno obliko. Če sprejmemo te amandmaje, bomo naredili v Sloveniji to,
                  da bodo Haloze, ali pa razgibani del Vipavske, ali pa Lendavske gorice, ali pa
                  drugi kraji v Sloveniji plačevali 40% več odškodnine za spremembo namembnosti kot
                  nekateri kraji, ki v tretjemu okraju osnovne dikcije prejšnjega zakona. V drugi
                  obravnavi smo sprejeli rešitev, ki enako obravnava vse kraje v Sloveniji. Razlike,
                  ki pa nastanejo zaradi lege in kvalitete zemljišča, so pa ovrednotene z razredi od
                  1 do 8, in to je tisto bistveno, kar dela razlike med kmetijskimi zemljišči v
                  Sloveniji. Ta rešitev, ta dikcija, ki pa je bila sprejeta v drugem branju, pa
                  mislim, da je daleč najbolj pravična, čeprav pa zdaleč ni idealna, tako kot bi
                  morala biti rešena v tem zakonu. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp11">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Rajšp.</p>
            </sp>
            <sp xml:id="SDZ1-Izredna-53-1996-10-15.sp12">
               <speaker>JOŽE RAJŠP:</speaker>
               <p>Hvala za besedo. Drage poslanke in poslanci! Pri tem 13. členu in pri temu
                  amandmaju, ki je vložen, mene motijo skupine katastrskih okrajev. To je precej
                  grobo razdeljeno. To sprašujem, ker sem doma po rodu iz Polhograjskih dolomitov, v
                  katero skupino oziroma v kateri katastrski okraj sodi to območje. Ljubljana, ki je
                  bila bivša občina, mislim, da ni ravnina in so kar veliki hribi. Ne vidim ga niti
                  v drugi, niti v tretji skupini teh katastrskih okrajev. Če bo tam gor hotel kdo še
                  kakšno staro hišo popraviti, zazidati novo, bo dal več za spremembo namembnosti,
                  kot pa ga bo stala sama gradnja. Hvala.</p>
            </sp>
            <sp xml:id="SDZ1-Izredna-53-1996-10-15.sp13">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Prehajamo na odločanje.
                  Najprej dajem na glasovanje amandma poslanske skupine Združene liste. Ugotovimo
                  sklepčnost! <stage>(61 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma, ki ga imate .... Imate proceduralno? Izvolite.</p>
            </sp>
            <sp xml:id="SDZ1-Izredna-53-1996-10-15.sp14">
               <speaker>ŠTEFAN MATUŠ:</speaker>
               <p>Gospod podpredsednik, hvala za besedo. Spoštovane kolegice in kolegi! Jaz bi
                  prosil, če lahko glasovanje ponovimo, ker sem zamudil pri pritisku na tipko. Hvala
                  lepa.</p>
            </sp>
            <sp xml:id="SDZ1-Izredna-53-1996-10-15.sp15">
               <speaker>PODPREDSEDNIK VLADIMIR TOPLER:</speaker>
               <p>Na glasovanje dajem proceduralni predlog, da se glasovanje o amandmaju Združene
                  liste ponovi. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je predlog sprejet.</p>
               <p>Na glasovanje dajem amandma poslanske skupine Združene liste. Znova ugotavljam
                  sklepčnost! <stage>(67 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da predlog ni sprejet.</p>
               <p>Na glasovanje dajem amandma, ki ga imate v pregledu k 13. členu, predlagatelj
                  poslanska skupina Slovenske ljudske stranke. Obrazložitev glasu, gospod
                  Potočnik.</p>
            </sp>
            <sp xml:id="SDZ1-Izredna-53-1996-10-15.sp16">
               <speaker>FRANC POTOČNIK:</speaker>
               <p>Spoštovani! Jaz bom glasoval za ta amandma, ker ponovno uvaja katastrske okraje,
                  ki so v prvotnem tekstu zakona in ki jih tudi Vlada zagovarja. Eden od glavnih
                  razlogov za to, da smo sprejeli amandma, ki je te okraje črtal, je bil v tem, da
                  so zneski za spremembo namembnosti previsoki, predvsem v prvem katastrskem okraju.
                  Prvi katastrski okraj zajema vse mestne, v prvem katastrskem okraju so vse mestne
                  občine pa še štiri zraven. Mi smo potem to vsoto oziroma osnovo s 65 znižali na
                  40. Mislim, da je s tem ta zahteva, da se zmanjša znesek za spremembo namembnosti
                  v prvem katastrskem okraju dosežen. S tem ko smo enotno osnovo vzeli za vse tri
                  katastrske okraje pa smo dosegli to, da se je v tretjem katastrskem okraju, v
                  katerega spadajo, recimo, Bohinj, Bovec, Črna, Kranjska Gora, Planina, Pohorje in
                  tako dalje, Trbovlje, da se je celo povišal znesek za spremembo namembnosti.
                  Mislim, da bi bilo pošteno, da če smo se že odločili, da znižamo prispevno stopnjo
                  za spremembo namembnosti oziroma znesek za spremembo namembnosti, da ga
                  proporcionalno znižamo povsod po Sloveniji. In zato, če bomo izglasovali
                  katastrske okraje, se bo to zgodilo, da se bo znesek za spremembo namembnosti
                  znižal tudi v drugem in tretjem katastrskem okraju. Jaz bom glasoval za ta
                  amandma.</p>
            </sp>
            <sp xml:id="SDZ1-Izredna-53-1996-10-15.sp17">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Drago Šiftar.</p>
            </sp>
            <sp xml:id="SDZ1-Izredna-53-1996-10-15.sp18">
               <speaker>DRAGO ŠIFTAR:</speaker>
               <p>Spoštovane kolegice in kolegi! Ne bi se pri tem amandmaju spustil v čustveno
                  stanje, kot zadnjič, ko sva se z gospodom Potočnikom ujela, ampak ena stvar je.
                  Tudi takrat je povedal, da je teh 55, ki nam jih sedaj ponuja, da to nima nobenih
                  empiričnih podatkov, da je pač to približno...</p>
            </sp>
            <sp xml:id="SDZ1-Izredna-53-1996-10-15.sp19">
               <speaker>PODPREDSEDNIK VLADIMIR TOPLER:</speaker>
               <p>Gospod Šiftar, se oproščam, prosim, da je obrazložitev glasu, da ne polemizirate,
                  imate pa možnost, da poveste.</p>
            </sp>
            <sp xml:id="SDZ1-Izredna-53-1996-10-15.sp20">
               <speaker>DRAGO ŠIFTAR:</speaker>
               <p>Dobro. Se opravičujem. Glasoval bom proti temu amandmaju. Po dolgih razpravah, ki
                  smo jih imeli v drugem branju, smo ugotovili, da je tisto, kar smo takrat
                  sprejeli, najboljša varianta ne samo mogoče za en del Slovenije, ampak za
                  Slovenijo kot celoto. Mi kot Državni zbor moramo skrbeti za Slovenijo kot celoto
                  in mislim, da takemu členu, ki je bil sprejet v drugi obravnavi, govori tudi to v
                  prid, da ste ga tudi sopodpisala, recimo, človeka, ki se na tem področju precej
                  razumeta, to je pri LDS-u Geza Džuban in pri Krščanskih demokratih gospod Oman, ki
                  ga sam izredno cenim in mislim, da tudi to temu členu daje neko dodatno
                  legitimnost. Zato bom glasoval proti amandmaju Ljudske stranke.</p>
            </sp>
            <sp xml:id="SDZ1-Izredna-53-1996-10-15.sp21">
               <speaker>BREDA PEČAN:</speaker>
               <p>Hvala. Glasovala bom za ta amandma, ker menim, da je bolje, da imamo v Sloveniji
                  odškodnino za spremembo namembnosti zemljišča, stopnjevano glede na to, kakšen je
                  pritisk na pozidavo kmetijskih zemljišč v posameznih prostorih. Morda se lahko
                  strinjam z gospodom Džubanom, da so območja katastrskih okrajev na nekaterih
                  točkah slabo določena, vendar v glavnem, če si pogledate v originalnem tekstu
                  zakona, kaj so območja katastrskih okrajev, boste videli, katera območja so tista,
                  ki imajo določeno najvišjo odškodnino, to so tista območja, kjer je največji
                  pritisk na pozidavo kmetijskih zemljišč. Mislim, da ne moremo enačiti območij, ki
                  se izseljujejo, ki se praznijo, kjer ni nobenega interesa za zidanje in da bi tam
                  postavili enako ceno za spremembo namembnosti kot tam, kjer je v okolici
                  Ljubljane, Celja, Maribora, Nove Gorice, Kopra itd. največji pritisk na pozidavo
                  res najboljših kmetijskih zemljišč. Zaradi tega mislim, da bi bilo smotrno, da se
                  sprejme tak člen. Hvala.</p>
            </sp>
            <sp xml:id="SDZ1-Izredna-53-1996-10-15.sp22">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Madon.</p>
            </sp>
            <sp xml:id="SDZ1-Izredna-53-1996-10-15.sp23">
               <speaker>ZORAN MADON:</speaker>
               <p>Spoštovani! Podprl bom ta amandma. Gre preprosto za nerazumevanje celotne zadeve.
                  To, kar smo sprejeli v prejšnji obravnavi, je škodljivo za vse tiste, ki imajo
                  slaba kmetijska zemljišča in je škodljivo tudi za varovanje kmetijskih zemljišč v
                  Sloveniji nasploh. S tem zakonom naj bi varovali kmetijska zemljišča. S tem, kar
                  smo sprejeli, pa krpamo vso Slovenijo, jo postavljamo v en koš ne glede na to,
                  kakšna je kvaliteta zemljišč na določenih področjih. Te okraje je že naredila
                  Marija Terezija oziroma stara Avstrija. Naredili so jih glede na kvaliteto
                  zemljišč v določenih okrajih in ti okraji, ki so tukaj zapisani, nimajo prav nič
                  skupnega z današnjimi mejami občin. Okraj Ljubljana ni mestna občina Ljubljana,
                  ampak je čisto nekaj drugega. Okraj Ljubljana sega tudi na kakšna druga območja
                  občin, ki niso v Ljubljani in enako - še posebej poznam okraj Nova Gorica, okraj
                  Kanal, okraj Vipava. V občini Nova Gorica je tudi Trnovsko vaška planota, ampak to
                  ni okraj Nova Gorica, ampak spada pod okraj Kanal. Okraj Kanal je pa seveda pod 2.
                  točko in je kvaliteta zemljišč, naravne danosti za pridelavo so čisto drugačne in
                  so slabše. Slovenija je bila strokovno že v preteklosti glede na kvaliteto
                  zemljišč, glede na naravne danosti, predvsem klimatske, razvrščena v okraje. S tem
                  ko okraje uničujemo, vse skupaj mečemo v en koš, kjer bodo tisti, ki imajo dobra
                  zemljišča, tisti, ki imajo dobre naravne danosti za kmetovanje, plačevali manj;
                  tisti, ki so nekje v sredini, bodo plačevali nekje enako, tisti, ki so pa
                  najslabši, bodo pa več plačevali in v tem je to slabo. Tukaj imamo zakon, s
                  katerim moramo predvsem varovati dobra kmetijska zemljišča in ti okraji, ki so pod
                  točko 1, imajo najboljša kmetijska zemljišča v Sloveniji. To pa nima nič skupnega
                  - ponavljam - z mejami občin. Ponekod ti okraji čisto drugače mejijo oziroma
                  obsegajo druga področja kot občine. Zato sem za ta amandma, ker bomo na ta način
                  varovali dobra kmetijska zemljišča. Je pa res nekaj, da so predvsem dobra
                  kmetijska zemljišča v Prekmurju, da so dobra kmetijska zemljišča tudi na
                  Štajerskem, da jih je morda manj ponekod, kjer je Slovenija bolj gorata, ampak
                  država mora z drugimi mehanizmi tukaj posredovati, s tem da spodbuja gospodarski
                  razvoj, ne pa skozi ta zakon, s tem da bo nekdo, ki ima travnik tretje kategorije
                  v okraju nekje na Gorenjskem v hribih plačeval isto kot za travnik tretje
                  kategorije v okraju Murska Sobota ali pa v okraju Nova Gorica, ki je čisto drugo.
                  Zato dajmo sprejeti ta amandma, ker je dober in izboljšuje stanje in bodo tisti,
                  ki imajo dobre naravne pogoje in dobra kmetijska zemljišča plačali več, tisti, ki
                  imajo slaba pa manj. Hvala.</p>
            </sp>
            <sp xml:id="SDZ1-Izredna-53-1996-10-15.sp24">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Geza Džuban ima obrazložitev glasu.</p>
            </sp>
            <sp xml:id="SDZ1-Izredna-53-1996-10-15.sp25">
               <speaker>GEZA DŽUBAN:</speaker>
               <p>Hvala lepa, gospod podpredsednik. Te tri okraje, tisti, ki se spomnite, ne vem,
                  katerega leta je bila ta sprememba zakona, oče te metodologije je doma iz tretjega
                  okraja. Zaradi tega je ta zakon oblikovan tako, kot je oblikovan, s tremi okraji.
                  Ni res, da okraji opredeljujejo neko kvaliteto zemljišč in potrebo po njihovi
                  zaščiti.</p>
               <p>Drugo. Ta novi način, ki je sedaj sprejet v drugem branju, ni krivičen do tretjega
                  okraja, ker ostane na istem nivoju zaščita in ne povečuje zaščite, pač pa vse
                  druge približuje oziroma spravlja na isti nivo, kot je tretji okraj. Vsi bi
                  plačevali 40 tolarjev, ampak razdeljeni v 8 bonitetnih razredov. To pa je tisto,
                  kar večina govori, da je razlika v zemljiščih. Je razlika in je razdeljena na 8
                  razredov in tukaj so razlike. Nesprejemljivo je, da bo nekdo na njivi 3. razreda
                  na Pohorju plačeval 40% več ali pa v Kamniških planinah 20% več kot nekdo v istem
                  bonitetnem razredu v Kranjski gori ali Litiji. Tukaj so krivice. Ni točno to, kar
                  tolmačite, da bi sedaj bil nekdo prizadet. Na istem je, druge pa spravljamo v isti
                  položaj z istim plačilom, ampak še zmeraj v 8-ih razredih in različno po kulturah.
                  Travniki so posebej razdeljeni, njive so posebej, skupaj z vrtovi, vinogradi in
                  sadovnjaki in tukaj nastanejo bistvene razlike. Zato, ker je v Prekmurju, na
                  Ptujskem polju, na Dravskem polju večji pritisk na gradnje zaradi tega, ker so tam
                  neprimerno večje površine, vendar je velika razlika potem, koliko je kmetijskih
                  površin v Pomurju, na Dravskem polju, okrog Ljubljane, za razliko od nekih kotlin,
                  ki so zelo majhne. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp26">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložitev glasu? Gospod Geržina.</p>
            </sp>
            <sp xml:id="SDZ1-Izredna-53-1996-10-15.sp27">
               <speaker>MIROSLAV GERŽINA:</speaker>
               <p>Hvala lepa za besedo. Gospod podpredsednik, spoštovane kolegice in kolegi, gospod
                  minister, ministri! Ta amandma ima eno lepotno napako, namreč, morali bi imeti
                  pred seboj katastrske okraje in morali bi upoštevati do neke mere nekatastrske
                  okraje, da bi videli površino, da se ve. Ker katastrski okraji zajemajo dejansko
                  dobro zemljo pa tudi slabšo zemljo. Ko sem pregledal te katastrske okraje, kar
                  tako bo spet rečeno čez palec, se mi zdi, da so nekako v tej drugi in tretji
                  skupini, posebno v tretji skupini najbolj odročni kraji in če se spomnimo smo
                  govorili pred nekaj dnevi o tem, da se prazni slovensko podeželje in ne glede na
                  to, da se mora ščititi dobra kmetijska zemlja, ker je nimamo veliko - res da se
                  tudi zarašča, mislim, da je ta amandma primeren zaradi tega, ker pravim, da se
                  ohrani poseljenost in kulturna krajina, ker drugače, če bo plačevanje povsod počez
                  enako, se bo dogajalo še pospešeno izseljevanje, vsaj po mojem mnenju in zato
                  podpiram ta amandma. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp28">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo obrazložitve? <stage>(Ne.)</stage> Prehajamo na
                  glasovanje.</p>
               <p>Na glasovanje dajem amandma poslanske skupine Slovenske ljudske stranke k 13.
                  členu. Ugotovimo sklepčnost! <stage>(64 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da smo amandma sprejeli.</p>
               <p>Smo pri 14. členu. Imamo amandma, ki ga predlaga Vlada. Želi kdo besedo?</p>
               <p>Amandma dajem na glasovanje. Ugotovimo sklepčnost! <stage>(54
                  prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma k 14. členu sprejeli.</p>
               <p>Smo pri 16. členu. Imamo najprej pod točko ena amandma na amandma Vlade, ki ga
                  predlaga poslanska skupina Liberalne demokracije Slovenije, pod točko dva pa imamo
                  amandma Vlade. Želi kdo besedo? <stage>(Ne.)</stage></p>
               <p>Najprej dajem na glasovanje amandma na amandma Vlade. Ugotovimo sklepčnost!
                     <stage>(57 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma na amandma sprejet.</p>
               <p>Na glasovanje dajem amandma Vlade k 16. členu. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je amandma sprejet.</p>
               <p>Smo pri 22. členu. Prejeli smo tudi amandma k 18. členu poslanske skupine
                  Liberalne demokracije Slovenije. Ker ga nimate oziroma se deli, ga bom prebral
                  počasi. V prvi alinei 18. člena se črta beseda "zaščitene". Obrazložitev: To
                  omejitev je potrebno črtati, da bi kmetije sploh lahko nastajale. Želi kdo besedo
                  o amandmaju k 18. členu? <stage>(Ne.)</stage></p>
               <p>Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da je amandma k 18. členu sprejet.</p>
               <p>Smo pri 22. členu. Pod točko ena imamo amandma poslanske skupine Slovenske ljudske
                  stranke in pod točko dva amandma poslanske skupine prav tako Slovenske ljudske
                  stranke. Želi kdo besedo?</p>
               <p>Gospod Pregelj. Izvolite.</p>
            </sp>
            <sp xml:id="SDZ1-Izredna-53-1996-10-15.sp29">
               <speaker>ŽARKO PREGELJ:</speaker>
               <p>Spoštovani! Samo kratka obrazložitev tega amandmaja. Mogoče na videz izgleda, da
                  ne sodi v ta zakon, toda dejansko sodi. Če pogledamo pač s stališča dejavnosti, ki
                  jo opravljajo ribiči, ki je tudi najbolj sorodna kmetijski, osebno menim glede na
                  to, da ni časa sprejemati poseben zakon o zaščiti morskega ribištva, da se vsaj v
                  tem členu uredi bistvo problema. To je pa, da se status ribičev, ki tudi v bistvu
                  imajo podoben namen kot kmetje, da se ta njihov status izenači s statusom kmeta.
                  Ta amandma ne dela ničesar drugega. Amandma pod številko 2 je zgolj posledica
                  amandmaja pod številko 1, gre za prepotrebno redakcijo. Osebno se sicer zavedam,
                  da ta problem s tem ne bo popolnoma rešen, toda uzakonili bi v prvi vrsti nekako
                  tista strokovna mnenja, ki so se ves čas v odgovorih na poslanska vprašanja v
                  zvezi s problematiko morskega ribištva pač kazala v tej smeri. V glavnem so šle
                  tudi razprave na matičnem odboru, kadar se je obravnavala problematika ribičev, v
                  smeri, da se status morskih ribičev izenači s statusom kmetov. Gre namreč za obe
                  dejavnosti, ki imata pač pomembno vlogo pri pripravi oziroma pri oskrbi
                  državljanov s hrano. Zato menim, da je upravičeno tudi v ta zakon oziroma samo v
                  ta člen, ki govori o statusu, vnesti še to možnost, da se izenači status morskih
                  ribičev s statusom kmetov. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp30">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Prehajamo na glasovanje.</p>
               <p>Na glasovanje dajem amandma poslanske skupine Slovenske ljudske stranke pod točko
                  1 k 22. členu. Ugotovimo sklepčnost! Ugotavljamo prisotnost! <stage>(59
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je amandma pod točko 1 sprejet.</p>
               <p>Na glasovanje dajem amandma pod točko 2, prav tako je predlagatelj poslanska
                  skupina Slovenske ljudske stranke. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo tudi ta amandma sprejeli.</p>
               <p>Pri 26. členu imamo amandma pod točko 1, ki ga imate v pregledu in ga predlaga
                  poslanska skupina Slovenske ljudske stranke. Izven pregleda pa imamo še amandma,
                  ki ga predlaga poslanska skupina Združene liste. V drugem odstavku 26. člena se
                  črta beseda "neamortizirana". Želi kdo besedo? <stage>(Ne.)</stage></p>
               <p>Na glasovanje dajem najprej amandma poslanske skupine Združene liste, ki ga ni v
                  pregledu. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma k 26. členu, ki ga predlaga poslanska skupina
                  Slovenske ljudske stranke. Ugotovimo sklepčnost! <stage>(57
                  prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da je amandma sprejet.</p>
               <p>Smo pri 27. členu. V pregledu imamo amandma, ki ga predlaga poslanska skupina
                  Liberalne demokracije Slovenije in imamo amandma poslanske skupine Združene liste
                  k 27. členu, ki se glasi: črta se tretji odstavek tega člena. Želi kdo besedo?</p>
               <p>Najprej dajem na glasovanje amandma poslanske skupine Združene liste. Ugotovimo
                  sklepčnost! <stage>(61 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma k 27. členu, ki ga imate v pregledu. Predlagatelj je
                  poslanska skupina Liberalne demokracije Slovenije. Ugotovimo sklepčnost!
                     <stage>(57 prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandma ni sprejet.</p>
               <p>Smo pri 38. členu. Imamo amandma poslanske skupine Slovenske ljudske stranke. Želi
                  kdo besedo? <stage>(Ne.)</stage> Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je amandma sprejet.</p>
               <p>Smo pri 72. členu. Imamo amandma skupine poslancev, prvo podpisani gospod Maks
                  Sušek. Želi kdo besedo? <stage>(Ne.)</stage> Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Smo pri 123. členu. Imamo amandma poslanske skupine Liberalne demokracije
                  Slovenije. Želi kdo besedo? <stage>(Ne.)</stage> Ugotovimo sklepčnost! Želite
                  besedo? Izvolite.</p>
            </sp>
            <sp xml:id="SDZ1-Izredna-53-1996-10-15.sp31">
               <speaker>METOD DRAGONJA:</speaker>
               <p>Spoštovani gospod podpredsednik, poslanke in poslanci! Vlada ta amandma podpira.
                  Obrazložitev smo že zadnjič dali in je v skladu z drugim odstavkom 155. člena
                  ustave. Hvala.</p>
            </sp>
            <sp xml:id="SDZ1-Izredna-53-1996-10-15.sp32">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. S 155. členom ustave je v skladu. Želi še kdo besedo?
                     <stage>(Ne.)</stage> Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>S tem smo končali glasovanje o amandmajih. Sprašujem sekretariat, ali je potrebno
                  zakon medsebojno uskladiti? <stage>(Ni potrebno.)</stage> Ali je potrebno? Gospod
                  Baškovič ima besedo. Izvolite. Prosim za mir v dvorani, da bomo videli, kje je
                  zakon neusklajen. Izvolite.</p>
            </sp>
            <sp xml:id="SDZ1-Izredna-53-1996-10-15.sp33">
               <speaker>MILAN BAŠKOVIČ:</speaker>
               <p>Da bi temeljito odgovorili na to vprašanje bi rabili nekaj časa. Vendar pa lahko
                  na pamet, ob tem kar sem uspel zaslediti v tej naglici in v tem dogajanju, rečem,
                  da sta pa vsaj dve neskladji. Prvo je to, da je bil sprejet amandma k 13. členu,
                  ki je v tej stranski koloni, Skupine katastrskih okrajev 1, 2 in 3, medtem ko je
                  bil v drugi obravnavi ta člen sprejet tako, da so bili katastrski okraji, ki so
                  bili v tem členu po skupinah popolnoma izdelani in našteti, izpuščeni. Se pravi,
                  da ta amandma sedaj ni pokrit z določitvijo katastrskih okrajev oziroma njihovih
                  skupin 1, 2 in 3 in je potrebno to nekonsistentnost urediti tako, da se iz druge
                  obravnave oziroma iz prvega teksta dodajo še ti okraji in postane stvar potem
                  operativna, ali pa, da se amandma ne sprejme. Možni sta obe rešitvi.</p>
               <p>Potem imamo pa še en zaplet okrog 26. in 27. člena po teh zadnjih glasovanjih,
                  kjer je ena rešitev ponovljena. Ti dve neskladnosti smo lahko zdaj ugotovili, ko
                  smo spremljali. Hvala.</p>
            </sp>
            <sp xml:id="SDZ1-Izredna-53-1996-10-15.sp34">
               <speaker>PODPREDSEDNIK VLADIMIR TOPLER:</speaker>
               <p>Hvala. Glede na to, da je potrebno, da dobimo uskladitvene amandmaje, pozivam
                  Vlado, da jih čimprej predloži in predlagam, da nadaljujemo z drugimi točkami.</p>
               <p>Kot sem že prej napovedal, imamo najprej <title>TOČKO - PREDLOG AKTA O NASLEDSTVU
                     GLEDE PROTOKOLA O IMUNITETAH BANKE ZA MEDNARODNE PORAVNAVE, SKLENJENEGA V
                     BRUSLJU 30. JULIJA 1936</title>.</p>
               <p>Vlada Republike Slovenije predlaga, da se predlog tega akta umakne iz
                  zakonodajnega postopka in dajem ta predlog na glasovanje. Ugotovimo sklepčnost!
                     <stage>(55 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je Državni zbor sprejel umik in s tem je predlog akta umaknjen.</p>
               <p>Prehajam na <title>4. TOČKO DNEVNEGA REDA</title>, to je na <title>PREDLOG ZAKONA
                     O UKREPIH ZA SANACIJO FINANČNEGA POLOŽAJA PODJETIJ ZA PODROČJE
                     ELEKTROGOSPODARSTVA - HITRI POSTOPEK - DRUGA OBRAVNAVA</title>.</p>
               <p>V razpravi smo že imeli 1. člen. Prosim, da si pripravite svoj pregled amandmajev
                  za 4. točko dnevnega reda. Proceduralno ima besedo gospod Nace Polajnar. Glede na
                  tiste proceduralne predloge, ki so bili dani prej, predlagam, da jih tudi sedaj ne
                  spreminjamo, ker potem bomo morali najprej glasovati o tem, kar so predlagali že
                  iz Liberalne demokracije in gospod minister. Izvolite.</p>
            </sp>
            <sp xml:id="SDZ1-Izredna-53-1996-10-15.sp35">
               <speaker>IGNAC POLAJNAR:</speaker>
               <p>Hvala, gospod predsedujoči! V imenu poslanske skupine prosim za 15 minut odmora,
                  da najprej pregledamo vse papirje in se tudi uskladimo. Hvala.</p>
            </sp>
            <sp xml:id="SDZ1-Izredna-53-1996-10-15.sp36">
               <speaker>PODPREDSEDNIK VLADIMIR TOPLER:</speaker>
               <p>Hvala. Odrejam 15 minut odmora in lepo prosim, da ste točno čez 15 minut vsi v
                  dvorani, to je ob 10.25 uri.</p>
            </sp>
            <stage type="time">(Seja je bila prekinjena ob 10.07 uri in se je nadaljevala ob 10.31
               uri.)</stage>
            <sp xml:id="SDZ1-Izredna-53-1996-10-15.sp37">
               <speaker>PODPREDSEDNIK VLADIMIR TOPLER:</speaker>
               <p>Kolegice, kolegi! Pričenjam nadaljevanje seje. Ugotavljam prisotnost! Še vedno
                  ugotavljam prisotnost v dvorani. Prosim, da jo potrdite! Še vedno ugotavljam
                  pristnost v dvorani! <stage>(50 prisotnih.)</stage> Zbor je sklepčen in lahko
                  odloča. Želite, gospod Polajnar, besedo? Gospod Polajnar! <stage>(Ne.)</stage>
                  Torej smo pri 1. členu, 4. točka, imate proceduralno, gospod Zagožen?</p>
            </sp>
            <sp xml:id="SDZ1-Izredna-53-1996-10-15.sp38">
               <speaker>DR. FRANC ZAGOŽEN:</speaker>
               <p>Jaz predlagam, da bi najprej zaključili postopek pri sprejemanju zakona o
                  kmetijskih zemljiščih. Predlagam torej, da si Državni zbor vzame toliko pavze,
                  najbrž je četrt ure dovolj, da dobimo uskladitveni amandma in glasujemo preden bi
                  se lotili drugih točk dnevnega reda. Hvala.</p>
            </sp>
            <sp xml:id="SDZ1-Izredna-53-1996-10-15.sp39">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Zagožen, jaz sem, preden smo začeli z obravnavo, predlagal, da
                  nadaljujemo, dokler ne dobimo uskladitvenega amandmaja. Takrat ni nihče
                  nasprotoval in mislim, da je škoda časa in da lahko v tem času opravimo druge
                  stvari. Takoj ko dobimo uskladitveni amandma, ko ga bodo poslanci dobili, ko ga
                  bodo vključili, pa bomo tako potem odločali tudi o uskladitvenem amandmaju in o
                  zakonu v celoti.</p>
               <p>V razpravo dajem 1. člen 4. točke - imamo amandmaje. Gospod Zagožen, vi želite, da
                  se ta točka ne obravnava. Že na začetku sem rekel, da bomo te štiri točke, ki sem
                  jih napovedal, obravnavali.</p>
            </sp>
            <sp xml:id="SDZ1-Izredna-53-1996-10-15.sp40">
               <speaker>DR. FRANC ZAGOŽEN:</speaker>
               <p>Dal sem proceduralni predlog. Gospod predsedujoči, mislim, da bi bilo prav, če bi
                  ga dali na glasovanje. Dobil sem pa obvestilo, da je uskladitveni amandma
                  pripravljen, zato predlagam, da najprej izglasujemo in zaključimo to točko.
                  Hvala.</p>
            </sp>
            <sp xml:id="SDZ1-Izredna-53-1996-10-15.sp41">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Zagožen, na začetku sem povedal, ker če moram dati na glasovanje
                  proceduralne predloge, imam zdaj 4 na zalogi. Povedal sem, da ne bom dajal, ker so
                  že prej drugi predlagali, tudi predstavnik Vlade, in bi moral iti po tistem
                  vrstnem redu in bi bilo nepošteno do drugih, da bi zdaj razpravljali o tem. Takoj
                  ko ga dobimo, bomo pa o tem prekinili točko in ko bodo vsi poslanci lahko
                  pogledali, kajti zdaj bomo dobili amandma, potem bo kdo drug zopet zahteval odmor,
                  da ga proučijo in predlagam, da s tem ne zapletamo. Na glasovanje dajem
                  proceduralni predlog gospoda Zagožna, da prekinemo sejo; dokler ne dobimo
                  uskladitvenega amandmaja, nadaljujemo s 4. točko oziroma s točko o kmetijskih
                  zemljiščih in nato s točko, ki smo jo sedaj začeli. Ugotovimo sklepčnost!
                     <stage>(55 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da predlog ni sprejet.</p>
               <p>V 1. členu imamo amandma pod točko 1, ki ga predlaga Odbor za gospodarstvo, pod
                  točko 4, kjer je bil amandma, je pa sedaj amandma na amandma, ki ga predlaga Vlada
                  Republike Slovenije in pod točko 2 imamo amandma Vlade Republike Slovenije. Ali
                  imate ponovno proceduralni predlog?</p>
            </sp>
            <sp xml:id="SDZ1-Izredna-53-1996-10-15.sp42">
               <speaker>DR. FRANC ZAGOŽEN:</speaker>
               <p>Poslanska skupina SLS si jemlje 15 minut odmora. Hvala.</p>
            </sp>
            <sp xml:id="SDZ1-Izredna-53-1996-10-15.sp43">
               <speaker>PODPREDSEDNIK VLADIMIR TOPLER:</speaker>
               <p>Gospod Zagožen, to rabite za posvetovanje o 1. členu tega zakona. Sejo nadaljujemo
                  točno čez 15 minut, ker se bo Poslanska skupina Slovenske ljudske stranke
                  posvetovala o 1. členu predloga zakona o ukrepih za sanacijo finančnega položaja
                  podjetij s področja elektrogospodarstva.</p>
            </sp>
            <stage type="time">(Seja je bila prekinjena ob 10.36 uri in se je nadaljevala ob 10.50
               uri.)</stage>
            <sp xml:id="SDZ1-Izredna-53-1996-10-15.sp44">
               <speaker>PODPREDSEDNIK VLADIMIR TOPLER:</speaker>
               <p>Še vedno ugotavljam prisotnost v dvorani! Še vedno ugotavljam pristnost v dvorani!
                  Še vedno je čas, da prijavite prisotnost! Še vedno ugotavljam prisotnost!
                     <stage>(52 prisotnih.)</stage> Zbor je sklepčen. Gospod Zagožen, želite po
                  odmoru besedo? Jaz pa vas obveščam, da smo prejeli uskladitveni amandma in da bomo
                  sedaj ..., izvolite, gospod Zagožen.</p>
            </sp>
            <sp xml:id="SDZ1-Izredna-53-1996-10-15.sp45">
               <speaker>DR. FRANC ZAGOŽEN:</speaker>
               <p>Spoštovani podpredsednik! Jaz ugotavljam, da so izpolnjeni pogoji za glasovanje o
                  uskladitvenem amandmaju in prosim, da v skladu z vašim prvim predlogom to
                  opravimo. Hvala.</p>
            </sp>
            <sp xml:id="SDZ1-Izredna-53-1996-10-15.sp46">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Proceduralno ima gospod Anderlič.</p>
            </sp>
            <sp xml:id="SDZ1-Izredna-53-1996-10-15.sp47">
               <speaker>TONE ANDERLIČ:</speaker>
               <p>Državni zbor je glasoval pred odmorom, ki ga je zahteval vodja poslanske skupine
                  Slovenske ljudske stranke in predlagam, da v skladu z odločitvijo zbora
                  nadaljujemo po dnevnem redu, tako kot je bilo izglasovano. Ne vidim razloga, da bi
                  kakorkoli drugače proceduralno postopali. Hvala.</p>
            </sp>
            <sp xml:id="SDZ1-Izredna-53-1996-10-15.sp48">
               <speaker>PODPREDSEDNIK VLADIMIR TOPLER:</speaker>
               <p>Mi smo amandma dobili. Pogoji so izpolnjeni, zahtevate, da dam to na glasovanje.
                  Ugotovimo sklepčnost! Na glasovanje dajem proceduralni predlog, ki ga je podal
                  gospod Anderlič. Gospod Anderlič, izvolite. Jaz sem vas razumel, da ste dali
                  proceduralni predlog, da nadaljujemo s 4. točko dnevnega reda.</p>
            </sp>
            <sp xml:id="SDZ1-Izredna-53-1996-10-15.sp49">
               <speaker>TONE ANDERLIČ:</speaker>
               <p>Jaz nisem dal nobenega proceduralnega predloga, ampak sem vas spomnil, da je pred
                  odmorom Državni zbor odločal, kaj bo počel po odmoru oziroma brez odmora, če
                  odmora ne bi bilo. Torej Državni zbor je odločil o tem, da se počaka na
                  uskladitveni amandma, ali kako je bilo, ampak ker gospod Zagožen ni dopustil, da
                  bi nadaljevali sejo, si je vzel odmor in je tisti sklep, ki je bil prej
                  izglasovan, da zbor nadaljuje z naslednjo točko, veljaven in ni treba dati
                  nobenega proceduralnega predloga v tem trenutku.</p>
            </sp>
            <sp xml:id="SDZ1-Izredna-53-1996-10-15.sp50">
               <speaker>PODPREDSEDNIK VLADIMIR TOPLER:</speaker>
               <p>Gospod Anderlič, želel sem dati vaš proceduralni predlog na glasovanje, da
                  nadaljujemo s 4. točko. Prej pa je bilo rečeno, da bo Državni zbor opravil vse te
                  točke do konca in tudi zakon o kmetijskih zemljiščih in sedaj smo prejeli
                  uskladitveni amandma in so s tem izpolnjeni pogoji. Poslanska skupina Slovenske
                  ljudske stranke pa se ni posvetovala o tem, ampak se je posvetovala o 4. točki
                  dnevnega reda, o 1. členu. Zato je gospod Zagožen tudi zahteval odmor in takoj po
                  uskladitvenem amandmaju bomo nadaljevali s 4. točko dnevnega reda. Če pa želite,
                  gospod Anderlič, pa pomeni, da moramo o vašem predlogu glasovati? <stage>(Ne
                     želite.)</stage> Gospod Anderlič, pogoji so izpolnjeni, da moram kot
                  predsedujoči, skladno z dogovorom, preiti na to točko. Proceduralno. Izvolite.</p>
            </sp>
            <sp xml:id="SDZ1-Izredna-53-1996-10-15.sp51">
               <speaker>TONE ANDERLIČ:</speaker>
               <p>Glede na očitne manevre, ki so pripravljeni in ker glasno govorijo predstavniki
                  določenih poslanskih skupin, da jih zanima samo zakon o kmetijskih zemljiščih,
                  predlagam, da najprej preidemo, tako kot je bilo prej dogovorjeno, na druge točke
                  in da o tem glasujemo po teh točkah, ki se imenujejo gospodarski paket in prosim,
                  če o tem glasujemo.</p>
            </sp>
            <sp xml:id="SDZ1-Izredna-53-1996-10-15.sp52">
               <speaker>PODPREDSEDNIK VLADIMIR TOPLER:</speaker>
               <p>Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da je predlog sprejet.</p>
               <p>Smo pri <title>4. TOČKI DNEVNEGA REDA</title> - 1. člen - amandmaje sem že
                  povedal. Ali želi kdo besedo? <stage>(Ne.)</stage> Najprej bomo glasovali o
                  amandmaju na amandma, to je amandma pod točko 4, ki je v bistvu amandma Vlade na
                  amandma pod točko 1 - Predlog Odbora za gospodarstvo. Amandma na amandma Vlade
                  dajem na glasovanje. Ugotovimo sklepčnost! <stage>(32 prisotnih.)</stage>
                  Ugotovimo sklepčnost! Nobena poslanska skupina ni napovedala obstrukcije.
                  Poslanska skupina Slovenske ljudske stranke se je o teh amandmajih tudi
                  posvetovala in je zahtevala odmor. Razpravo smo končali. <stage>(39
                     prisotnih.)</stage> Čez 10 minut bomo nadaljevali sejo. Če zbor ne bo sklepčen,
                  bom zaključil sejo v tem mandatu in ne bomo več sklicevali nobenih sej.</p>
            </sp>
            <stage type="time">(Seja je bila prekinjena ob 10.59 uri in se je nadaljevala ob 11.17
               uri.)</stage>
            <sp xml:id="SDZ1-Izredna-53-1996-10-15.sp53">
               <speaker>PODPREDSEDNIK VLADIMIR TOPLER:</speaker>
               <p>Ugotovimo sklepčnost! <stage>(52 prisotnih.)</stage> Kdo je za sprejem amandmaja,
                  ki ga predlaga Vlada na amandma odbora?</p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma na amandma sprejeli.</p>
               <p>Na glasovanje dajem amandma odbora k 1. členu. Ugotovimo sklepčnost! <stage>(39
                     prisotnih.)</stage> Ugotovimo sklepčnost! <stage>(44 prisotnih.)</stage>
                  Tretjič ugotavljam prisotnost čez 10 minut - ob 11.28 uri.</p>
            </sp>
            <stage type="time">(Seja je bila prekinjena ob 11.19 uri in se je nadaljevala ob 11.28
               uri.)</stage>
            <sp xml:id="SDZ1-Izredna-53-1996-10-15.sp54">
               <speaker>PODPREDSEDNIK VLADIMIR TOPLER:</speaker>
               <p>Ugotovimo sklepčnost! <stage>(41 prisotnih.)</stage> Ugotavljam, da zbor tretjič
                  ni sklepčen. Sejo nadaljujemo ob 12.00 uri.</p>
            </sp>
            <stage type="time">(Seja je bila prekinjena ob 11.30 uri in se je nadaljevala ob 12.05
               uri.)</stage>
            <sp xml:id="SDZ1-Izredna-53-1996-10-15.sp55">
               <speaker>PODPREDSEDNIK VLADIMIR TOPLER:</speaker>
               <p>Kolegice, kolegi! Prosim, da zasedete svoja mesta v dvorani! Pričenjam
                  nadaljevanje seje. Ugotavljam prisotnost v dvorani! Še vedno ugotavljam
                  prisotnost! Še vedno ugotavljamo prisotnost! <stage>(50 prisotnih.)</stage> Zbor
                  je sklepčen in lahko odloča. Proceduralno, gospod Oman.</p>
            </sp>
            <sp xml:id="SDZ1-Izredna-53-1996-10-15.sp56">
               <speaker>IVAN OMAN:</speaker>
               <p>Hvala lepa, gospod podpredsednik. Predlagam, da se najprej dokonča točka oziroma
                  sprejemanje zakona o kmetijskih zemljiščih. S 13. oktobrom je do sedaj veljavni
                  zakon prenehal veljati, nastala je pravna praznina in torej je potrebno, da ta
                  Državni zbor najmanj to delo dokonča. Hvala.</p>
            </sp>
            <sp xml:id="SDZ1-Izredna-53-1996-10-15.sp57">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Oman. Državni zbor je sprejel drugačno odločitev. Glasovali smo
                  o proceduralnem sklepu, zato to ne morem dati na glasovanje. Predlagal je gospod
                  Zagožen, pa ni bilo sprejeto. Prej nisem dajal nobenega proceduralnega sklepa, ker
                  na začetku nihče ni nasprotoval temu, kar je bilo v vodstvu dogovorjeno in sedaj
                  tudi vašega predloga ne morem dati na glasovanje, ker je zbor sprejel sklep, da bo
                  obravnaval ta zakon, ampak pred tem še druge točke. Smo pri amandmaju k 1. členu,
                  predlagatelj je Odbor za gospodarstvo; amandma na amandma smo sprejeli. Ugotovimo
                  sklepčnost! <stage>(36 prisotnih.)</stage> Drugič ugotavljam prisotnost v dvorani!
                  Glasujemo pa o amandmaju k 1. členu. <stage>(38 prisotnih.)</stage> Tretjič
                  ugotavljamo prisotnost v skladu z poslovnikom ob 12.18 uri.</p>
            </sp>
            <stage type="time">(Seja je bila prekinjena ob 12.08 uri in se je nadaljevala ob 12.18
               uri.)</stage>
            <sp xml:id="SDZ1-Izredna-53-1996-10-15.sp58">
               <speaker>PODPREDSEDNIK VLADIMIR TOPLER:</speaker>
               <p>Ugotavljam prisotnost v dvorani! Ura je 12.18. Ugotavljam, da je navzočih 29
                  poslank in poslancev. Zbor ni sklepčen. Nobena poslanska skupina ni najavila
                  obstrukcije, to pomeni, da želijo delati še naprej, ker jih sedaj ni, sklicujem
                  sejo za 14. uro. Sejo nadaljujemo ob 14. uri. Kdor pa ne žali delati, naj pa
                  prosim sporoči obstrukcijo.</p>
            </sp>
            <stage type="time">(Seja je bila prekinjena ob 12.20 uri in se je nadaljevala ob 14.12
               uri.)</stage>
            <sp xml:id="SDZ1-Izredna-53-1996-10-15.sp59">
               <speaker>PODPREDSEDNIK VLADIMIR TOPLER:</speaker>
               <p>Ponovno prosim in pozivam vodje in sekretarje, da zagotovijo prisotnost v dvorani!
                  Spoštovane kolegice, spoštovani kolegi! Pričenjam nadaljevanje seje. Prosim, da
                  potrdite svojo prisotnost v dvorani! Ugotovimo prisotnost! Še vedno ugotavljam
                  prisotnost! Ugotavljam, da je navzočih 47 poslank in poslancev! Zbor je sklepčen
                  in lahko odloča.</p>
               <p>Na glasovanje dajem amandma odbora k 1. členu - to je <title>K PREDLOGU ZAKONA O
                     UKREPIH ZA SANACIJO FINANČNEGA POLOŽAJA PODJETIJ S PODROČJA
                     ELEKTROGOSPODARSTVA</title>.</p>
               <p>Ugotovimo sklepčnost! Še vedno ugotavljam prisotnost v dvorani! <stage>(41
                     prisotnih.)</stage> Znova ugotavljam prisotnost! Prosim, da zasedete svoja
                  mesta, potrdite prisotnost v dvorani! <stage>(46 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>S tem smo spremenili 1. člen.</p>
               <p>Smo pri 2. členu. Imamo amandma pod točko 1, predlagatelj je odbor, in pod točko 2
                  imamo amandma poslancev Mirana Jeriča in Branka Janca. Amandma je pa povezan z
                  ostalimi amandmaji navedenih poslancev k 1. in 4. členu ter k naslovu zakona. Želi
                  kdo besedo? Razpravo zaključujem.</p>
               <p>Na glasovanje dajem amandma k 2. členu, ki ga predlaga Odbor za gospodarstvo.
                  Ugotovimo sklepčnost! <stage>(45 prisotnih.)</stage> Ugotavljam prisotnost v
                  dvorani! Še vedno ugotavljam prisotnost! <stage>(45 prisotnih.)</stage> Skladno s
                  poslovnikom moram pa sedaj čakati zopet 10 minut. Zaradi gospoda Henigmana, ki je
                  tudi prišel, ni potrebno. Ugotavljam prisotnost v dvorani! <stage>(48
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma pod točko 2, predlagateljev</p>
               <p>gospoda Jeriča in gospoda Janca. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da smo tudi ta amandma sprejeli.</p>
               <p>Na glasovanje dajem 2. člen. Ugotovimo sklepčnost! <stage>(44 prisotnih.)</stage>
                  Ugotavljam prisotnost v dvorani! <stage>(46 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je člen sprejet.</p>
               <p>Smo pri 3. členu. Imamo amandma odbora, pod točko 2 pa amandma Vlade. Pod točko 2
                  pa ni amandma Vlade, ampak amandma Vlade na amandma odbora. Želi kdo besedo?
                     <stage>(Ne.)</stage></p>
               <p>Na glasovanje dajem najprej amandma Vlade na amandma odbora, ki ga imate na strani
                  pod točko 2 k 3. členu. Ugotovimo sklepčnost! <stage>(44 prisotnih.)</stage> Znova
                  ugotavljam prisotnost! Še vedno ugotavljam prisotnost! <stage>(50
                     prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da je bil amandma na amandma sprejet.</p>
               <p>Na glasovanje dajem amandma odbora. Ugotovimo sklepčnost! Še vedno ugotavljam
                  prisotnost! <stage>(44 prisotnih.)</stage> Znova ugotavljam prisotnost v dvorani!
                     <stage>(48 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet. S tem smo spremenili člen in smo pri 4. členu.
                  Imamo amandmaje. Pod točko 1 amandma odbora, pod točko 2 poslancev gospoda Jeriča
                  in gospoda Janca, pod točko 3 prav tako amandma odbora. In potem imamo še za nov
                  4.a člen; o tem bomo pa glasovali po tem, ko bomo razpravo o 4. členu zaključili.
                  Želi kdo besedo? Gospod Feri Horvat, izvolite.</p>
            </sp>
            <sp xml:id="SDZ1-Izredna-53-1996-10-15.sp60">
               <speaker>FRANC (FERI) HORVAT:</speaker>
               <p>Hvala za besedo, gospod predsednik. Spoštovane kolegice in kolegi! Pri prvem
                  amandmaju predlagam redakcijski popravek, in sicer tako, da v tretji vrstici
                  črtamo besedice "iz druge alinee", tako da bi se besedilo glasilo: "Republika
                  Slovenija daje poroštvo za obveznosti podjetij s področja elektrogospodarstva iz
                  naslova kreditov, najetih za restrukturiranje obveznosti iz 1. člena tega zakona
                  pod naslednjimi pogoji." Črtamo druge alinee.</p>
            </sp>
            <sp xml:id="SDZ1-Izredna-53-1996-10-15.sp61">
               <speaker>PODPREDSEDNIK VLADIMIR TOPLER:</speaker>
               <p>Hvala. Ali želi še kdo besedo o amandmajih in členu? Gospod Kopač.</p>
            </sp>
            <sp xml:id="SDZ1-Izredna-53-1996-10-15.sp62">
               <speaker>MAG. JANEZ KOPAČ:</speaker>
               <p>Hvala. Jaz sicer dobronamerno sodelujem pri glasovanju o tem zakonu in mislim, da
                  je prav, da se ga obravnava in tudi sprejme, ampak vseeno bi pa rad - vsak od teh
                  amandmajev, za katerega zdaj pritiskamo, lahko pomeni nekaj milijard tolarjev.
                  Nobene slike nimam in lepo bi prosil ministra ali predstavnika Vlade, da nam
                  predstavi oziroma čisto na kratko pove, kaj so finančne posledice posameznih
                  amandmajev ali vsaj celega zakona, skupaj s poslanskimi amandmaji vred. Hvala.</p>
            </sp>
            <sp xml:id="SDZ1-Izredna-53-1996-10-15.sp63">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Henigman.</p>
            </sp>
            <sp xml:id="SDZ1-Izredna-53-1996-10-15.sp64">
               <speaker>BENJAMIN HENIGMAN:</speaker>
               <p>Spoštovani zbor, predstavniki Vlade! Tudi sam sem do sedaj pritiskal sklepčnost,
                  vendar tako sprejemati zakon, ki pomeni v startu več kot 15 milijard javnega dolga
                  za poroštva za nazaj glede na to, da nismo dobili nikakršnih pojasnil od
                  predstavnikov Vlade, predvsem pa ne od Ministrstva za gospodarstvo in niti ocene
                  Ministrstva za finance, gospoda Gasparija osebno, menim, da se ta zakon ne da
                  sprejemati na tak način. Sedaj to, kar predlaga gospod Horvat, pomeni, da širimo
                  poroštva na vse tiste stvari, ki so že bile v osnovnem besedilu zakona kot tisto,
                  kar je prišlo zraven z amandmaji tako ali drugače preko določenih lobijev. Menim,
                  da je to neodgovorno do davkoplačevalcev in slovenskega naroda v celoti, zato
                  predlagam, da se Ministrstvo za finance opredeli do teh amandmajev in šele nato
                  nadaljujemo s sprejemom tega zakona. Opozarjam še na to, da smo v razpravi v prvi
                  obravnavi nakazali še določene probleme oziroma nakazali na možnost podpore temu
                  zakonu, če bomo dobili jasne obrazložitve sanacije elektrogospodarstva za naprej,
                  vendar do teh podatkov in do teh predlogov oziroma sanacijskih programov nismo
                  prišli. Tukaj je gospod Dragonja, minister za gospodarstvo, in menim, da bi bilo
                  prav, da bi se tudi on oglasil. Hvala.</p>
            </sp>
            <sp xml:id="SDZ1-Izredna-53-1996-10-15.sp65">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Hvalica. Moram vam pa povedati to, da je zastopnik Vlade tukaj -
                  gospod minister Dragonja in ne gospod minister Gaspari. Izvolite, gospod Hvalica.
                  Na moje razpravljanje ni replike. Izvolite.</p>
            </sp>
            <sp xml:id="SDZ1-Izredna-53-1996-10-15.sp66">
               <speaker>IVO HVALICA:</speaker>
               <p>Hvala. Spoštovani! Ne bom ponavljal tistega, kar sem rekel v zvezi s tem predlogom
                  zakona. Ne bom ponavljal. Samo na kratko - jasno je, da gre za veliko hipoteko na
                  naslednjo Vlado. To, kar se dogaja tu, je sramota. Predpostavljam, da je neka
                  vezana trgovina. To je sramota, to je neodgovorno do davkoplačevalcev, ni
                  dostojno, da ta Državni zbor sprejema takšne obveznosti 5 sekund pred 12.00. To je
                  sramota. Hvala.</p>
            </sp>
            <sp xml:id="SDZ1-Izredna-53-1996-10-15.sp67">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod minister Dragonja. Izvolite.</p>
            </sp>
            <sp xml:id="SDZ1-Izredna-53-1996-10-15.sp68">
               <speaker>METOD DRAGONJA:</speaker>
               <p>Hvala lepa za besedo. Spoštovane poslanke in poslanci! Na finančne posledice
                  sprejema tega zakona je dal nekaj odgovorov že gospod državni sekretar Sovič v
                  splošni razpravi. V osnovnem predlogu Vlade bi te finančne posledice znašale 1,3
                  milijarde tolarjev in so te finančne posledice bile predvidene v proračunu za leto
                  1996 in so še predvidene, vendar so omejitve, ki izhajajo iz zakona o izvrševanju
                  proračuna onemogočale, da bi lahko izvedli prevzem obveznosti iz naslova poplačila
                  glavnic določenih kreditov elektrogospodarstva za dokapitalizacijo v breme
                  proračuna.</p>
               <p>Ta zakon o izvrševanju proračuna namreč predvideva, da je ta prevzem oziroma
                  kapitalizacija obveznosti možna samo v procesih prisilne poravnave in zato je bila
                  Vlada prisiljena, da predloži poseben zakon, ki bo lahko predstavljal ustrezno
                  zakonsko podlago za prevzem teh obveznosti. S širitvami, ki so bile potem
                  vključene v amandmaje, se celoten znesek prevzetih obveznosti povečuje na skupaj
                  3,4 milijarde tolarjev. Skupaj z Ministrstvom za finance je bilo ocenjeno, da
                  sicer beži to preko okvira, ki je v ustrezni poziciji proračuna predviden za leto
                  1996, to je 2 milijardi tolarjev, vendar pa je ta znesek pokrit z možnostmi, ki so
                  predvidene v projekciji proračunskih gibanj do konca letošnjega leta.</p>
               <p>Strinjam se z nekaterimi razpravami in ugotovitvami, ki takšen način sanacije
                  gospodarskega položaja v elektrogospodarstvu v celoti ne obravnavajo. Verjetno bi
                  bilo bistveno bolj smiselno zagotoviti normalno reprodukcijo v elektrogospodarstvu
                  v celoti preko ustrezne cenovne politike, vendar se tukaj srečujemo z omejitvami
                  oziroma z usmeritvami, ki jih ima Vlada na področju brzdanja inflacije in tudi na
                  področju postopne harmonizacije cen, posebej v sektorju energetike, tako da Vlada
                  kombinira ukrepe delnega prevzema obveznosti elektrogospodarstva kot instrument
                  sanacije z ustreznimi postopnimi korekcijami cen. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp69">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Geržina, izvolite.</p>
            </sp>
            <sp xml:id="SDZ1-Izredna-53-1996-10-15.sp70">
               <speaker>MIROSLAV GERŽINA:</speaker>
               <p>Hvala lepa za besedo, gospod podpredsednik. Spoštovane kolegice in kolegi, gospod
                  minister! Prišel sem sem protestirati. Namreč, če gospod Kopač, ki je, bi rekel,
                  finančni podpornik Vlade v tem parlamentu, zahteva nekaj od ministra, posredno pa
                  tudi od Vlade, če gospod minister ne more tega dati in če je Odbor za finance
                  19.9. sklenil, da mora do obravnave na seji Državnega zbora podrobneje opredeliti
                  finančne posledice zakona, jaz mislim, da je to sprenevedanje. Gospod minister,
                  jaz zahtevam, da date nekaj od tega, kar je bilo zahtevano. Jaz nisem dobil,
                  spraševal sem povsod okoli, če je kdo dobil, in sedaj sem slišal, da tudi gospod
                  Kopač kot prvi nosilec in zagovornik, tudi vas posredno, ker ste iz njegove
                  stranke, ker kandidirate sedaj pri njih, pa vem, da ni izključno vaša krivda.
                  Štiri leta se ni nič investiralo. Mislim, da gre za to. Kaj je delal prejšnji
                  minister s temi zadevami? Kam je šel denar? Ali je res, kar se sliši, da ELES ima
                  dobiček. Po drugi strani pa pravimo, da ima tako velike izgube. In spet je še ena
                  carta bianco . Pokrijemo lepo, kar je bilo, omogočimo nadaljnje sprejemanje
                  oziroma jemanje kreditov in barka gre dalje. Milijardi 200 pa dodamo kar lepo še 2
                  milijardi in nekaj in gremo naprej, in bo, kar bo. Malo damo tam in malo sem, tako
                  da imam občutek, da je to predvolilni zakon. Jaz sem za to, da nam ne ugasnejo
                  luči. Saj to možnost imajo, saj so že grozili in da je treba nekaj narediti. Samo
                  potem naj se prinese pred nas jasno, da se vidi kaj je, kdo je komu kaj dolžan,
                  kdo ni plačeval? Katera podjetja niso plačevala, da izhaja izguba iz tega, ne pa
                  samo iz tega, da je premajhna cena. Ker smo zadnjikrat v prvi obravnavi slišali,
                  da je cena ravno šla skoraj 7% letno gor. In to je bilo pa tudi predvideno.
                  Prosim, če mi pojasnite, kaj je tukaj. Cena je šla gor. Investirali nismo nič.
                  Izgube so neizmerne in od nas kot predstavnikov davkoplačevalcev, se kar tako
                  zahteva, da bomo kar plačevali sedaj in v njihovem imenu podpisali menico in gremo
                  naprej na volitve. Pa spet zmagamo, zgodba o uspehu, in spet v naslednjo zmago.
                  Tako ne more iti. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp71">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Jaz bi vas samo na nekaj rad opozoril. Vlada je podala poročilo.
                  Tisto, kar je bilo spremenjeno in zaradi česar je amandma redakcijsko spremenjen,
                  je bil pa amandma poslancev, ki jih je sprejel malo pred tem Državni zbor. Gospod
                  Henigman, izvolite. In ker smo dali dve novi alinei, je seveda potrebno da se tudi
                  to redakcijsko spremeni. Toliko, da bo jasno. Izvolite.</p>
            </sp>
            <sp xml:id="SDZ1-Izredna-53-1996-10-15.sp72">
               <speaker>BENJAMIN HENIGMAN:</speaker>
               <p>Gospod predsedujoči! Hvala za besedo in hvala za to, da ste povedali, da ste
                  advokat Vlade Republike Slovenije in da v imenu Ministrstva za finance govorite
                  oziroma v imenu Vlade, kdo je pristojen za ta zakon. Ostro protestiram, ker za 20
                  milijard javnega dolga se sprejema zakon tik pred volitvami brez "žegna" ministra
                  Gasparija. Jaz ga tukaj nisem videl že več kot pol leta. Vemo pa, da je v javnosti
                  izjavljal, da če sprejmemo ta gospodarski paket, bomo še tisti odstotek
                  proračunskih sredstev, ki jih lahko razdelimo, zapravili, in smo proračun za leto
                  1997 zabetonirali in stisnili zanko za vrat naslednji Vladi, kakršna že bo. Jaz
                  pri tem ne bom sodeloval. Nismo dobili pravih podatkov za to. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp73">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Jagodnik.</p>
            </sp>
            <sp xml:id="SDZ1-Izredna-53-1996-10-15.sp74">
               <speaker>JOŽE JAGODNIK:</speaker>
               <p>Hvala lepa za besedo. Kolegice in kolegi! Mislim, da smo prišli do absurda vseh
                  absurdov. Mi bi naj sprejemali zakon o sanaciji finančnega položaja v
                  elektrogospodarstvu, ki smo ga začeli sprejemati 4. tega meseca. Do polovice
                  amandmajev smo izglasovali in iz Združene liste razumemo zahteve, ne samo zato,
                  ker je državni sekretar iz naših vrst, ampak idejo Vlade, da sanira, končno sanira
                  tisto, kar je obljubila sanirati že pred časom. Pri polovici amandmajev se
                  poslanca obeh koalicijskih strank zbudita, spomnita se, da je ta zakon izrazito
                  drag in se postavita v bran davkoplačevalcev. Sedaj in tukaj se postavijo v bran
                  davkoplačevalcev. In absurdno bi bilo, da bi nadaljevali s takšnimi zadevami. Jaz
                  nimam te poslovniške možnosti, ampak rad bi vendarle, če bi jo imel, rekel tole.
                  Da si vzameta obe stranki vladne koalicije, recimo, dan odmora in se še enkrat
                  dogovorita. Ampak ker nimata te možnosti, bom jaz sedel tukaj, poslušal bom, kaj
                  mi bo minister povedal. Mislim, da je pametno govoril in vendarle poskušal
                  izglasovati še kakšen amandma. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp75">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Henigman.</p>
            </sp>
            <sp xml:id="SDZ1-Izredna-53-1996-10-15.sp76">
               <speaker>BENJAMIN HENIGMAN:</speaker>
               <p>Gospod podpredsednik, imam repliko gospodu Jagodniku, tako imenovanemu poslancu
                  opozicije zadnjega pol leta. Njegov državni sekretar, gospod Sovič iz Maribora, v
                  Mariboru na veliko razlaga zgrešenost vladne politike in zgrešenost aktivnosti
                  Vlade na vseh področjih, predvsem na gospodarskih področjih. Istočasno pa
                  predstavlja Vlado Republike Slovenije v tem zboru in zagovarja ta zakon. To je
                  nedopustno in to je skregano z vsako pošteno moralo oziroma s poštenim delom v tej
                  Vladi. In še nekaj bom rekel. Gospod Horvat, predsednik Odbora za gospodarstvo
                  Državnega zbora, ki bi moral skrbeti in dolgo časa smo poskušali skrbeti za zdravo
                  gospodarstvo v Republiki Sloveniji, širi poroštva na tiste dele, kjer ni nobenih
                  finančnih pokazateljev, da je to upravičeno. Mislim, da je to dovolj in da ni
                  treba tukaj napadati katerokoli stranko, ampak je treba pogledati in se ozreti v
                  lastne vrste. Hvala.</p>
            </sp>
            <sp xml:id="SDZ1-Izredna-53-1996-10-15.sp77">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Jaz bom to razpravo o koaliciji in opoziciji prekinil, ker na koncu
                  tudi jaz ne vem več, kje je koalicija, kje je opozicija. Razpravljamo o zakonu.
                  Gospod Jagodnik, replika. Se opravičujem, gospod Henigman, se je že prej javil,
                  ampak se je odpovedal repliki. Gospod Jagodnik.</p>
            </sp>
            <sp xml:id="SDZ1-Izredna-53-1996-10-15.sp78">
               <speaker>JOŽE JAGODNIK:</speaker>
               <p>Moja edina replika je gospodu Henigmanu, da ni dobro prebral vsega, kar je prej
                  citiral v zvezi z mojim prijateljem gospodom Sovičem in bi takole rekel, ker se
                  očitno začenja, kar se začenja, kar se je že začelo, ne bom več nadaljeval v
                  dobrobit tega, da si prihranimo vsaj toliko živcev, da se usmerimo v to, da morda
                  celo končamo to sejo. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp79">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Geržina.</p>
            </sp>
            <sp xml:id="SDZ1-Izredna-53-1996-10-15.sp80">
               <speaker>MIROSLAV GERŽINA:</speaker>
               <p>Hvala lepa. Gospod Jagodnik je pač povedal, kar je povedal, pa je svoje povedal,
                  sedaj je pa rekel, da ne bo več sodeloval. Jaz bom tudi sedaj povedal, kar bom
                  povedal, potem pa ne bom več. <stage>(Smeh.)</stage> Namreč, jaz predlagam gospodu
                  Jagodniku in njegovi stranki, če je govoril mogoče malo v imenu stranke, če ni
                  rekel, da ni samo v svojem imenu govoril, da kontraverznega državnega sekretarja
                  zaradi poštenosti, o kateri je govoril, in zaradi problemov, ki nastajajo,
                  umaknejo, se pa strinjam z gospodom Horvatom, je tipično opozicijsko ravnal, ker
                  je naložil Vladi še malo, da se bo zlomila. To je jasno. To je za razumeti. Ja pa
                  malo nerodno, ker je on predsednik Odbora za gospodarstvo in bi moral malo drugače
                  govoriti. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp81">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Razpravo zaključujem. Gospod minister, se
                  opravičujem, izvolite.</p>
            </sp>
            <sp xml:id="SDZ1-Izredna-53-1996-10-15.sp82">
               <speaker>METOD DRAGONJA:</speaker>
               <p>Hvala lepa. Spoštovani! Samo nekaj odgovorov na te razprave, čeprav gremo iz
                  osnovnega toka samih amandmajev.</p>
               <p>Kar se tiče situacije v elektrogospodarstvu, ta zahteva celovito in precej obsežno
                  sanacijo. Elektrogospodarstvo je v sorazmerno nezavidljivi situaciji predvsem iz
                  tega razloga, ker je velik del svojih preteklih razvojnih programov bilo
                  prisiljeno financirati iz kreditnih sredstev, to se pravi z zadolževanjem in breme
                  teh dolgov se pač koncentrira na določena obdobja in zato je potrebno delno
                  reprogramiranje teh dolgov in so potrebne rešitve, ki so s tem zakonom predlagane.
                  Vendar je to samo eden od ukrepov, ki jih je Vlada obravnavala v celi vrsti
                  ostalih. Omenil bi jih samo nekaj. Potrebno bo kapitalsko konsolidirati
                  elektroenergetski sistem, tako da bo na osnovi te kapitalske konsolidacije in
                  združitve kapitalskih potencialov sposoben samostojno tudi povpraševati na
                  denarnem trgu in da ne bo prisiljen za vsak nov projekt prihajati v Državni zbor
                  po državna poroštva in po druge oblike državnih garancij za financiranje razvojnih
                  programov. Potrebna je poleg tega še vrsta ukrepov internega notranjega značaja v
                  samem elektrogospodarstvu od bolj učinkovitih in bolj uspešnih izterjav do
                  stroškovnih optimzacij, do kadrovskih optimzacij, kar smo vse v sistemu poskušali
                  inicirati in kar bi moralo zagotoviti tudi prispevek k izboljšanju gospodarskega
                  položaja v tem sistemu.</p>
               <p>Na koncu gre za vprašanje, ali bomo ne samo pokrili tekoče poslovanje in
                  zagotovili zanesljivo delovanje sistema, ampak predvsem, ali bomo ta sistem v
                  stanju razvojno usposobiti za obdobje naslednjih nekaj let in strategija
                  racionalne uporabe z energijo in tudi nacionalni energetski program, ki je
                  pripravljen za vladno razpravo v tem momentu z ukrepi, ki so s tem nacionalnim
                  energetskim programom predvideni ...</p>
            </sp>
            <sp xml:id="SDZ1-Izredna-53-1996-10-15.sp83">
               <speaker>PODPREDSEDNIK VLADIMIR TOPLER:</speaker>
               <p>Se opravičujem, gospod minister. Prav tisti, ki ste zahtevali odgovore ministra,
                  sedaj ves čas ne poslušate. Gospod Geržina, prosim, če poslušate gospoda ministra,
                  ker ste to zahtevali. Prav, če ne želite. Izvolite naprej. Bodite pa tiho, da bodo
                  vsaj drugi lahko poslušali. Izvolite, gospod minister.</p>
            </sp>
            <sp xml:id="SDZ1-Izredna-53-1996-10-15.sp84">
               <speaker>METOD DRAGONJA:</speaker>
               <p>Hvala lepa. Ukrepi, ki bodo spremljali nacionalni energetski program, bodo
                  zagotovili postopno normalizacijo finančnega položaja v elektroenergetskem
                  sistemu.</p>
               <p>Še enkrat bi poudaril tudi to, da je ta sistem v veliki meri...</p>
            </sp>
            <sp xml:id="SDZ1-Izredna-53-1996-10-15.sp85">
               <speaker>PODPREDSEDNIK VLADIMIR TOPLER:</speaker>
               <p>Gospod Geržina, prosim, če omogočite drugim, da bodo lahko poslušali. Drugič vas
                  opominjam. Izvolite, gospod minister.</p>
            </sp>
            <sp xml:id="SDZ1-Izredna-53-1996-10-15.sp86">
               <speaker>METOD DRAGONJA:</speaker>
               <p>Elektroenergetski sistem je v veliki meri na svoje breme prevzel stroške ekološke
                  sanacije, ki jih dejansko...</p>
            </sp>
            <sp xml:id="SDZ1-Izredna-53-1996-10-15.sp87">
               <speaker>PODPREDSEDNIK VLADIMIR TOPLER:</speaker>
               <p>Gospod Geržina, prosim, da imate mir v dvorani. <stage>(Govorjenje iz
                     dvorane.)</stage> Ni res. Mir v dvorani. Izvolite, gospod minister.</p>
            </sp>
            <sp xml:id="SDZ1-Izredna-53-1996-10-15.sp88">
               <speaker>METOD DRAGONJA:</speaker>
               <p>Hvala. Želim poudariti to, da je poleg tega zakona, ki je predložen na poslanske
                  klopi, v Vladi poteka cela vrsta aktivnosti, ki naj bi zagotovile dolgoročno
                  sanacijo elektrogospodarstva in ga predvsem usposobile za financiranje naslednjega
                  razvojnega ciklusa. Ta zakon je samo eden od ukrepov. Velikokrat slišimo očitke za
                  to, da se elektrogospodarstvo v prvi vrsti predvsem sklicuje in želi dobiti od
                  Vlade spremenjene cene in povišanje cen. V letošnjem letu je zaenkrat zagotovljena
                  3,6% stopnja realnega dviganja cen. To še ni na nivoju, ki je predviden z
                  energetsko strategijo, vendar bo morala Vlada do konca leta še proučiti, v kakšni
                  meri bo obveznost v tem segmentu lahko tudi izpolnila. Hvala.</p>
            </sp>
            <sp xml:id="SDZ1-Izredna-53-1996-10-15.sp89">
               <speaker>PODPREDSEDNIK VLADIMIR TOPLER:</speaker>
               <p>Hvala. Najprej ima repliko gospod Ivo Hvalica, potem gospod Horvat in predstavnik
                  sekretariata.</p>
            </sp>
            <sp xml:id="SDZ1-Izredna-53-1996-10-15.sp90">
               <speaker>IVO HVALICA:</speaker>
               <p>Hvala. Gospod minister, spoštovani kolegi! Pozorno sem vas poslušal. Nisem bil med
                  tistimi, ki so med tem časom klepetali, ampak nekaj mi tu ne "štima" - timing mi
                  ne "štima." Vse to, kar ste rekli, bi razumel, če bi vi prišli pred ta Državni
                  zbor takrat, ko ste postali minister, ali mesec, dva kasneje, ampak vi ste prišli
                  tik pred zdajci, in to v navezavi z modrimi oziroma rdečimi mravljami in tega ne
                  akceptiram. Ta zakon jemljem tako, kot je pokazala Združena lista in to zavračam.
                  To je trgovina z modrimi mravljami in to zavračam in protestiram, da na takšen
                  način hočete takšen zakon, ki bo tako obremenil davkoplačevalce, ki bo tako
                  hipotetično obremenil naslednjo Vlado, se pravi zdaj zadnji trenutek, skozi
                  šivankino uho tega parlamenta. Hvala za takšen način.</p>
            </sp>
            <sp xml:id="SDZ1-Izredna-53-1996-10-15.sp91">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Horvat ima besedo.</p>
            </sp>
            <sp xml:id="SDZ1-Izredna-53-1996-10-15.sp92">
               <speaker>FRANC (FERI) HORVAT:</speaker>
               <p>Čeprav ponavadi ne startam na vsako žogo, posebno še ne na takšno, ki gre v "out",
                  pa vendar, ko sta me izzvala dva kolega iz Krščanske demokracije kot koalicijskega
                  partnerja, bi rad rekel: Ta zakon je posledica vladne politike, predvsem politike
                  v tem letu v elektrogospodarstvu in sploh v energetiki. Če bi vodili drugačno
                  politiko cen, ta zakon ne bi bil potreben, ali bi bil znesek, ki bi ga bilo treba
                  pokriti, manjši. Zdaj tiščati glavo v pesek, nima nobenega smisla, ker so računi
                  tu, zdaj samo, ali bomo prikazali tako ali drugače.</p>
               <p>Pa še to, spoštovani kolegi iz Krščanske demokracije, prosim vas: vsaj zadnji dan
                  nam prizanesite in družinskih "špetirjev" iz tako imenovane koalicije ne
                  prenašajte na cel parlament. Hvala.</p>
            </sp>
            <sp xml:id="SDZ1-Izredna-53-1996-10-15.sp93">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Baškovič.</p>
            </sp>
            <sp xml:id="SDZ1-Izredna-53-1996-10-15.sp94">
               <speaker>MILAN BAŠKOVIČ:</speaker>
               <p>Hvala lepa. Jaz bi rad ob tem amandmaju samo na nekaj opozoril, čisto po strokovni
                  plati. Kakšen je smisel tega amandmaja in kaj pomeni? Namreč bilo je govora, da
                  pomeni širitev. No, tukaj bi se ustavil. Ta amandma k 4. členu ima funkcijo samo v
                  tem, in na to bi vas rad opozoril, da določa, pod kakšnimi pogoji republika jamči
                  za obveznosti, ki so v tem zakonu že poprej vse naštete. Pogoji so tu našteti,
                  dodaja se še 4 in tako naprej. Če ostane tako, kot je bilo prvotno, ko smo imeli v
                  1. členu samo dve alinei in je takrat druga alinea bila tista, ki je govorila o
                  prestrukturiranju, takrat se je ta tekst seveda ujemal, ampak medtem je 1. člen,
                  ki je že izglasovan, dobil nove alinee in jih ima sedaj, če sem prav štel pet, in
                  od druge alinee naprej so vse take, ki določajo poroštva, obveznosti, in tako
                  naprej. V 2. členu, ki je tudi že sprejet, je z amandmajem, ta govori pa posebej
                  ravno o restrukturiranju po tem zakonu, zajemal je celoten 1. člen že prej,
                  prvotni, sedaj smiselno tudi, ker govori, kaj pomeni restrukturiranje obveznosti
                  po tem zakonu in potem dodaja še en odstavek, ki še dodaja potem kredite za
                  rudnike. In sedaj ta amandma, seveda vsa ta poroštva v tem restrukturiranju, ki se
                  tukaj široko pojavlja, samo na vso to strukturo, ki je pa že tam samo veže pogoje,
                  nič drugega, pod pogoji, ki so tu našteti so že prej pisali 1. člen zakona. Tako
                  da najbrž res samo ena alinea ne bi bila smiselna, je tu verjetno napaka ostala
                  notri glede na prvi koncept. Če hoče zakon biti konsistenten pa pokrit, naj bi ti
                  pogoji zajemali vse te kredite, restrukturiranje in tako naprej. Drugače res
                  povem, bo samo druga alinea pokrita s temi pogoji, vse ostalo pa ne, bo popolnoma
                  prosto in svobodno. Tega se moramo zavedati. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp95">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo. <stage>(Ne.)</stage> Razpravo zaključujem.</p>
               <p>Na glasovanje dajem amandma pod točko 1, ki je bil redakcijsko popravljen, ki ga
                  predlaga Odbor za gospodarstvo k 1. členu. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma k 4. členu pod točko 2, predlagatelja sta poslanca
                  gospod Jerič in gospod Janc. Ugotovimo sklepčnost! <stage>(41 prisotnih.)</stage>
                  Drugič ugotavljam prisotnost v dvorani! <stage>(46 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je amandma sprejet.</p>
               <p>Imamo amandma pod točko 3, predlagatelj je Odbor za gospodarstvo. Ugotovimo
                  sklepčnost! <stage>(39 prisotnih.)</stage> Ugotovimo sklepčnost! <stage>(45
                     prisotnih.)</stage> Tretje ugotavljanje prisotnosti bo ob 15.00 uri.</p>
            </sp>
            <stage type="time">(Seja je bila prekinjena ob 14.50 uri in se je nadaljevala ob 15.04
               uri.)</stage>
            <sp xml:id="SDZ1-Izredna-53-1996-10-15.sp96">
               <speaker>PODPREDSEDNIK VLADIMIR TOPLER:</speaker>
               <p>Ugotavljam prisotnost v dvorani! Še zadnji poziv za tiste, ki niso, da naj
                  potrdijo svojo prisotnost v dvorani!</p>
               <p>Kdo je za sprejem amandmaja pod točko 3 k 4. členu? Predlagatelj amandmaja je
                  Odbor za gospodarstvo. <stage>(22 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 4. člen. Ugotovimo sklepčnost! <stage>(44 prisotnih.)</stage>
                  Znova ugotavljam, drugič, prisotnost v dvorani! Še vedno ugotavljam prisotnost v
                  dvorani! <stage>(45 prisotnih.)</stage> Tretje ugotavljanja prisotnosti čez 10
                  minut.</p>
            </sp>
            <stage type="time">(Seja je bila prekinjena ob 15.07 uri in se je nadaljevala ob 15.20
               uri.)</stage>
            <sp xml:id="SDZ1-Izredna-53-1996-10-15.sp97">
               <speaker>PODPREDSEDNIK VLADIMIR TOPLER:</speaker>
               <p>Prosim, da potrdite prisotnost. Glasujemo o členu. Ugotovimo sklepčnost!
                     <stage>(48 prisotnih.)</stage></p>
               <p>Kdo je za sprejem člena? <stage>(31 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je člen sprejet.</p>
               <p>Imamo predlog, da se doda nov 4.a člen. Predlagatelj je Odbor za gospodarstvo in
                  pod 2. točko je predlagatelj Vlada. Odbor za gospodarstvo ga povzema v svojem
                  amandmaju. Želi kdo besedo? Če je sprejet amandma odbora, je amandma pod 2. točko
                  brezpredmeten. Na glasovanje dajem nov 4.a člen, kot ga predlaga Odbor za
                  gospodarstvo. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je novi 4.a člen sprejet.</p>
               <p>V razpravo dajem 5. in 6. člen. 5. in 6. člen, h katerim ni bilo vloženih
                  amandmajev, dajem na glasovanje. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da sta člena sprejeta.</p>
               <p>V razpravo dajem naslov zakona. Imamo amandma. Predlagatelj amandmaja k naslovu,
                  gospod Jerič in gospod Janc. Želi kdo besedo? <stage>(Ne.)</stage> Amandma k
                  naslovu zakona dajem na glasovanje. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je amandma sprejet.</p>
               <p>S tem smo spremenili naslov.</p>
               <p>Smo pri</p>
               <p>tretji obravnavi.</p>
               <p>Želi kdo od kvalificiranih predlagateljev vložiti amandma?
                  <stage>(Ne.)</stage></p>
               <p>Zakon v celoti dajem na glasovanje. Še prej pa sprašujem sekretariat ali je
                  potrebno zakon medsebojno uskladiti. <stage>(Ni potrebno.)</stage> Zakon v celoti
                  dajem na glasovanje. Ugotovimo sklepčnost! <stage>(41 prisotnih.)</stage> Znova
                  ugotavljamo prisotnost. Glasujemo o zakonu v celoti. <stage>(Pripomba iz
                     dvorane.)</stage> Takoj bom dal obrazložitev glasu, ko bomo sklepčni. Dokler
                  nismo sklepčni, ne morem dati obrazložitve glasu.</p>
               <p>Ugotovimo sklepčnost! <stage>(43 prisotnih.)</stage> Tretje ugotavljanje glasu bo
                  ob 15.33 uri.</p>
            </sp>
            <stage type="time">(Seja je bila prekinjena ob 15.24 uri in se je nadaljevala ob 15.36
               uri.)</stage>
            <sp xml:id="SDZ1-Izredna-53-1996-10-15.sp98">
               <speaker>PODPREDSEDNIK VLADIMIR TOPLER:</speaker>
               <p>Ugotavljamo prisotnost v dvorani! Še vedno ugotavljamo prisotnost! <stage>(49
                     prisotnih.)</stage> Zbor je sklepčen in lahko odloča. Glasujemo o zakonu v
                  celoti. Obrazložitev glasu, gospod Pregelj.</p>
            </sp>
            <sp xml:id="SDZ1-Izredna-53-1996-10-15.sp99">
               <speaker>ŽARKO PREGELJ:</speaker>
               <p>Spoštovani! Predlaganega zakona žal ne morem podpreti. Ne toliko zaradi posameznih
                  tehničnih rešitev, ki so v zakon vgrajene - nekatere so verjetno nujno potrebne,
                  jih je pač potrebno tudi takoj speljati - da se ne morem otresti občutka, da bo
                  določeno restrukturiranje obveznosti s poroštvi Republike Slovenije, to je
                  najemanje novih kreditov, povzročilo dodatno zadolževanje oziroma da bodo pri
                  najemanju novih kreditov nekateri potegnili neupravičene profite, če lahko tako
                  rečem, gre pa za znane zadeve s provizijami in podobnim. V neprimernem času se ta
                  zakon sprejema in dejansko se ne morem otresti, da gre za znani manever, ki ga
                  poznamo še iz zelo zelo starih časov, še pred demokratičnimi volitvami, ko so se v
                  določenih trenutkih krediti prelagali na kasnejši čas, ta kasnejši čas pa nikoli
                  ni pripeljal do tega, da bi se krediti zares plačali. Osebno sem prepričan, da je
                  razlog za rešitev problema elektrogospodarstva v drugačni vladni politiki, v
                  politiki bolj realne cene električne energije kakor tudi v politiki drugačnih
                  energetskih odločitev tudi v okviru energetske resolucije. Zato osebno pač ne
                  morem podpreti zakona, ki zgolj podaljšuje agonijo, kateri smo že priča več
                  desetletij. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp100">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Henigman.</p>
            </sp>
            <sp xml:id="SDZ1-Izredna-53-1996-10-15.sp101">
               <speaker>BENJAMIN HENIGMAN:</speaker>
               <p>Spoštovani! Zavedam se težke situacije elektrogospodarstva oziroma energetike v
                  Republiki Sloveniji. Zavedam se, da se v zadnjih nekaj letih, ne samo štirih,
                  ampak tudi več, na tem področju ni ničesar premaknilo. Zavedam se, da je potrebno
                  določene spremembe na tem področju napraviti. Podprl bi zakon, če bi bil sprejet,
                  tako kot je bil predlagan v osnovni verziji, če bi dobili dodatna pojasnila za
                  sanacijo elektrogospodarstva za naslednjih nekaj let. Vendar na takšen način, kot
                  sprejemamo ta zakon s širitvami na premogovnike, na dolgove iz razmerij bivše
                  SFRJ, tega zakona ne morem podpreti. Ne morem ga podpreti tudi zato, ker vem,
                  koliko naporov je bilo potrebnih za sanacijo posameznih podjetij, ki nimajo te
                  sreče, da so "ujčkane" s strani države, da jih ne naštevam vse po vrsti, v končni
                  fazi je nekaj takih podjetij tudi na mojem koncu. Celo leto smo se z ministrom
                  Dragonjo in z nekaterimi drugimi borili za sanacijo Inlesa v Ribnici. In za tistih
                  nekaj milijonov je bilo potrebno toliko dogovorov in razgovorov, da če ne bi
                  podjetje samo iskalo notranje rezerve, iskalo zunanje trgovine in preprečevalo
                  nesoglasja v samem podjetju, ne bi prišli nikamor; da ne omenjam Litostroja in
                  problemov, ki so z njim povezani. Zato, ker smo razširili ta zakon in ker smo
                  zadrgnili zanko za naslednjim, ki bodo odločali o gospodarskih sanacijah, tega
                  zakona ne morem podpreti. Hvala.</p>
            </sp>
            <sp xml:id="SDZ1-Izredna-53-1996-10-15.sp102">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Ivo Hvalica, izvolite.</p>
            </sp>
            <sp xml:id="SDZ1-Izredna-53-1996-10-15.sp103">
               <speaker>IVO HVALICA:</speaker>
               <p>Hvala. Spoštovani! Jasno je, da zakona ne bomo podprli. Zakaj ne? Zato, ker je
                  poleg tistega, kar sem že povedal za to govornico, tu še neka druga igra, izrazito
                  predvolilna igra. Gre za zaključek ali tudi delni zaključek neke vladne politike,
                  ki je pripeljala do tega, ki je pripeljala do nerealnih cen, do absolutno
                  nerealnih cen ne samo električne energije, tudi ostale energije, ker jasno, tu je
                  vse vezano in natančno veste, zakaj to. Zaradi tega, da bi Vlada ob koncu tega
                  mandata prikazala umetno nizko inflacijo. Tudi to je en element, zaradi katerega,
                  jasno, zakona ne bomo podprli. Povedal sem že, da je nepošteno takšno hipoteko,
                  takšen mlinski kamen dati za vrat naslednji Vladi. To se mi ne zdi korektno. Zakaj
                  Vlada s tem ni prišla vsaj nekaj mesecev prej, da bi ta zakon normalno sprejemali
                  z normalnim timingom. Za to govornico sem zahteval podatke o največjih dolžnikih v
                  elektrogospodarstvu. Te podatke sem dobil na mizo od ministra Dragonje. Zakaj jih
                  tu ni hotel povedati, ne vem. Povem vam, da ko sem videl postavko Kidričevo z
                  zneskom preko 10 milijard tolarjev, me je streslo. Ljudje, imejmo malo
                  odgovornosti do tega tu. Mogoče pa sploh ne gre več za politiko ampak gre za
                  treznost. Vse skupaj me malo spominja na "jugovino", ko se je tako tik pred zdajci
                  sprejemalo kakšne take odločitve in obremenjevalo naslednje, ne samo Vlade, pač pa
                  rodove, saj kot veste, bomo še dolgo plačevali zablode bivše "juge", in to je
                  nepošteno, da ponovno začenjamo s takšno prakso v naši novi državi in da to delamo
                  ob koncu prve legislature, prvega demokratično izvoljenega Državnega zbora te
                  države, da počnemo te stvari. Prosim, pustimo vsaj ta Državni zbor brez tega
                  velikega madeža, ker to je madež, to bi bil madež in če bo sprejet ta zakon, to bo
                  madež za ta Državni zbor. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp104">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Sušek.</p>
            </sp>
            <sp xml:id="SDZ1-Izredna-53-1996-10-15.sp105">
               <speaker>MAKS SUŠEK:</speaker>
               <p>Spoštovane kolegice in kolegi! V nasprotju z gospodom Hvalico in z ostalimi, ki so
                  se izrazili, da ta zakon ne podprejo, ga podpiram z vso odgovornostjo. Predvsem
                  zaradi tega, ker je ena izmed osnovnih načel naše gospodarske politike ta, da
                  obvladujemo maksimalno, kakor se da, inflacijo. Dobro se spominjam vse te
                  inflacijske pojave v preteklosti, kako tragično so vplivali predvsem na določene
                  sloje ljudi, in to predvsem na tiste, ki so v socialnem smislu v najbolj kritičnem
                  stanju. Zato sem vedno podpiral takšne ukrepe in podpiram tudi ukrepe današnje
                  Vlade, predvsem in vedno na tem področju, ko gre dejansko za vztrajno zagovarjanje
                  takih osnov, takih načel, ki ne povzročajo pretirane inflacije. Mi lahko ne vem
                  kaj dosegamo z našimi zakoni, ne vem kakšne zadeve tu, če ne bomo obvladali
                  inflacije, kakor je to nujno potrebno za makroekonomske elemente, potem je
                  dejansko konec napredka naše dežele in pa tudi sociale.</p>
               <p>Še enkrat poudarjam, to zadevo moramo izredno resno jemati in ne toliko neresno
                  kot jo nekateri tu jemljejo, in zato še enkrat izjavljam, z vso odgovornostjo bom
                  za ta zakon.</p>
            </sp>
            <sp xml:id="SDZ1-Izredna-53-1996-10-15.sp106">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti svoj glas? <stage>(Ne.)</stage> Ugotovimo
                  sklepčnost! Glasujemo o zakonu v celoti <stage>(52 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da je zakon sprejet.</p>
               <p>Imamo še predlog dodatnega sklepa, ki ga predlaga Odbor za gospodarstvo. Imate ga
                  v pregledu. Želi kdo o sklepu besedo? Gospod Henigman.</p>
            </sp>
            <sp xml:id="SDZ1-Izredna-53-1996-10-15.sp107">
               <speaker>BENJAMIN HENIGMAN:</speaker>
               <p>Gospod predsedujoči. Prišli smo do sklepnega dejanja in ta sklep pomeni, da nimamo
                  rešitve, kako naprej sanirati elektrogospodarstvo, zato je bil sklep predlagan s
                  strani Odbora za gospodarstvo. To je dokaz, da je ta zakon navaden blef. Vendar
                  bom podprl ta sklep, ker je bolje vrabec na strehi kot golob v roki. Hvala.</p>
            </sp>
            <sp xml:id="SDZ1-Izredna-53-1996-10-15.sp108">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ne razumem pa vas, do kakšnega sklepnega dejanja smo prišli.</p>
               <p>Sklep dajem na glasovanje. Ugotovimo sklepčnost! <stage>(43 prisotnih.)</stage>
                  Drugič ugotavljam sklepčnost! Še vedno ugotavljam prisotnost v dvorani! <stage>(52
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo to sprejeli. S tem zaključujem to točko dnevnega reda in
                  prehajam na <title>2. TOČKA DNEVNEGA REDA - PREDLOG ZAKONA O KMETIJSKIH
                     ZEMLJIŠČIH</title>.</p>
               <p>Uskladitveni amandma ste prejeli. Imamo dva uskladitvena amandmaja.</p>
               <p>Na glasovanje dajem uskladitveni amandma pod točko 1. Ugotovimo sklepčnost! Še
                  vedno ugotavljam sklepčnost! <stage>(49 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo prvi uskladitveni amandma sprejeli.</p>
               <p>Na glasovanje dajem drugi uskladitveni amandma. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Zakon o kmetijskih zemljiščih v celoti dajem na glasovanje. Ugotovimo sklepčnost!
                     <stage>(53 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je zakon sprejet.</p>
               <p>Prehajamo na <title>10. TOČKO DNEVNEGA REDA - PREDLOG ZAKONA O ČLANSTVU BANKE
                     SLOVENIJE V BANKI ZA MEDNARODNE PORAVNAVE - HITRI POSTOPEK</title>.</p>
               <p>Predlog je predložila Vlada Republike Slovenije. Želi besedo predstavnik Vlade?
                     <stage>(Ne želi.)</stage> Želi besedo predstavnik Odbora za kreditno-monetarno
                  politiko? Gospod Kopač, izvolite.</p>
            </sp>
            <sp xml:id="SDZ1-Izredna-53-1996-10-15.sp109">
               <speaker>MAG. JANEZ KOPAČ:</speaker>
               <p>Hvala. Vse razloge za sprejem tega zakona je koncizno v svojem pismu podal
                  guverner Arhar. Predlagam, da ga sprejmemo skupaj z redakcijskim amandmajem k 3.
                  členu in s tem opravimo neko pomembno dejanje, ki sodi še v sklop sukcesije, kar
                  mislim, da na noben način ni problematično. Hvala.</p>
            </sp>
            <sp xml:id="SDZ1-Izredna-53-1996-10-15.sp110">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi besedo predstavnik sekretariata? <stage>(Ne.)</stage>
                  Predstavniki poslanskih skupin? <stage>(Ne.)</stage> Odpiram splošno razpravo.
                  Splošno razpravo zaključujem in najprej prehajam k drugi obravnavi.</p>
               <p>Predlagam, da o vseh tistih členih, h katerim niso bili vloženi amandmaji,
                  glasujemo skupaj na koncu.</p>
               <p>Takšen sklep proceduralne narave dajem na glasovanje. Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je sklep sprejet.</p>
               <p>V razpravo dajem 1. člen in amandma, ki ga predlaga Odbor za finance in
                  kreditno-monetarno politiko. Želi kdo besedo? <stage>(Ne.)</stage></p>
               <p>Amandma k 1. členu dajem na glasovanje. Ugotovimo sklepčnost! <stage>(44
                     prisotnih.)</stage> Znova ugotavljam prisotnost v dvorani! Prosim tudi, da ne
                  odhajate iz dvorane, če je le možno. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem 1. člen. Ugotovimo sklepčnost! <stage>(48
                  prisotnih.)</stage></p>
               <p>Kdo je za sprejem 1. člena? <stage>(32 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je člen sprejet.</p>
               <p>V razpravo dajem 2. člen in amandma Odbora za finance in kreditno-monetarno
                  politiko. Želi kdo besedo? <stage>(Ne.)</stage> Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem spremenjen 2. člen. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(28 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je člen sprejet.</p>
               <p>V razpravo dajem 3. člen in amandma, ki ga predlaga gospod Kopač. Želi kdo besedo?
                  Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli. S tem smo spremenili 3. člen.</p>
               <p>Na glasovanje dajem preostali 4. člen. Ugotovimo sklepčnost! <stage>(45
                     prisotnih.)</stage> Znova ugotavljam prisotnost! <stage>(50
                  prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je člen sprejet.</p>
               <p>V razpravo dajem naslov zakona. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo naslov sprejeli.</p>
               <p>Smo v tretji obravnavi. Želi kdo od kvalificiranih predlagateljev vložiti amandma?
                     <stage>(Ne.)</stage> Sekretariat sprašujem, ali je zakon medsebojno usklajen?
                     <stage>(Je.)</stage></p>
               <p>Zakon v celoti dajem na glasovanje. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo zakon sprejeli in s tem zaključujem to točko dnevnega reda.</p>
               <p>Sedaj predlagam, da o vsaki točki, ki jo bomo obravnavali, zbor posebej glasuje po
                  vrstnem redu. Prva točka, o kateri bi še morali obravnavati, je bil tudi
                  proceduralni predlog in je Državni zbor odločil, da bo to točko obravnaval na 40.
                  seji - to je odločitev Državnega zbora - je <title>PREDLOG ZAKONA O SPREMEMBAH IN
                     DOPOLNITVAH ZAKONA O UREJANJU NASELIJ IN DRUGIH POSEGOV</title> v prostor,
                  predlagatelj je bil gospod Sušek.</p>
               <p>Na glasovanje dajem predlog, da to točko obravnavamo, o tem bo pa odločal Državni
                  zbor. Ugotovimo sklepčnost! Če bo odločitev Državnega zbora, da je ne obravnavamo,
                  potem bo ta točka ena izmed naslednjih sej. <stage>(41 prisotnih.)</stage>
                  Ugotavljam prisotnost! <stage>(47 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da je predlog sprejet.</p>
               <p>Prehajamo na to točko, predlog je v obravnavo zboru predložil gospod Maks Sušek. Z
                  obravnavo tega predloga je Državni zbor pričel na 40. seji. Po opravljani splošni
                  obravnavi in glasovanju o 1. in 2. členu je zbor odločil, da bo točko obravnaval
                  skupaj s predlogom zakona o kmetijskih zemljiščih. Tako prehajamo na obravnavanje
                  druge obravnave in smo pri 3. členu. K 3. členu imamo dva amandmaja. Prvega
                  predlaga gospod Žarko Pregelj, drugega predlaga Odbor za infrastrukturo in okolje.
                  Potem pa imamo 3.a člen, o katerem bomo pa potem glasovali. Želi kdo besedo?</p>
               <p>Dajem amandma pod točko 1 k 3. členu, predlagatelj gospod Pregelj, na glasovanje.
                  Ugotovimo sklepčnost! Sekretariat ima besedo. Izvolite, gospod Baškovič.</p>
            </sp>
            <sp xml:id="SDZ1-Izredna-53-1996-10-15.sp111">
               <speaker>MILAN BAŠKOVIČ:</speaker>
               <p>Hvala. Že prej sem dvignil roko, tako da ...</p>
            </sp>
            <sp xml:id="SDZ1-Izredna-53-1996-10-15.sp112">
               <speaker>PODPREDSEDNIK VLADIMIR TOPLER:</speaker>
               <p>Se opravičujem. Izvolite, gospod Baškovič.</p>
            </sp>
            <sp xml:id="SDZ1-Izredna-53-1996-10-15.sp113">
               <speaker>MILAN BAŠKOVIČ:</speaker>
               <p>Hotel sem opozoriti na to, da ta amandma k 3. členu pod številko 1, pa tudi ostali
                  potem k 3.a in ne vem, če se bomo potem še vračali k 3.a posebej, da bo to posebna
                  razprava, vse te zadeve je treba sedaj soočiti z rešitvami, ki smo jih speli v
                  zakon o kmetijskih zemljiščih pred minutami. Zato to opozarjam, ker že ta prvi
                  amandma uporablja v tekstu še vedno stari kmetijski zakon in ga tudi citira,
                  Uradni list ta in ta, zakon, ki je razveljavljen, tako da je treba to potem na
                  novo napisati in uporabiti člene in rešitve, ki so v pravkar sprejetem zakonu,
                  drugače stvar ne bo šla. Ravno tako je treba ostalo prevetriti s tega vidika. Samo
                  na to opozarjam.</p>
            </sp>
            <sp xml:id="SDZ1-Izredna-53-1996-10-15.sp114">
               <speaker>PODPREDSEDNIK VLADIMIR TOPLER:</speaker>
               <p>Hvala. Ali želi še kdo besedo? Gospod Pregelj, izvolite.</p>
            </sp>
            <sp xml:id="SDZ1-Izredna-53-1996-10-15.sp115">
               <speaker>ŽARKO PREGELJ:</speaker>
               <p>Spoštovani! Mislim, da je proceduralno opozorilo gospoda Baškoviča na mestu, zato
                  sprašujem predsedujočega, ali ne bi kazalo to točko prestaviti in popraviti te
                  amandmaje. Osebno bi rad moj amandma korektno popravil, pa ugotavljam, da moram
                  najprej po tekst v pisarno. Zato bi prosil, v kolikor predsedujoči meni, da lahko
                  vseeno odločamo, da dobimo v okviru poslanske skupine 15 minut odmora, da uredimo
                  te zadeve.</p>
            </sp>
            <sp xml:id="SDZ1-Izredna-53-1996-10-15.sp116">
               <speaker>PODPREDSEDNIK VLADIMIR TOPLER:</speaker>
               <p>Gospod Pregelj, o tem, da to točko obravnavamo, nisem odločil jaz, ampak je
                  odločal Državni zbor. Ali boste predlagali proceduralni sklep? Zahtevate 15 minut
                  v imenu poslanske skupine. Sejo nadaljujemo točno čez 15 minut. Res prosim za
                  prisotnost.</p>
            </sp>
            <stage type="time">(Seja je bila prekinjena ob 16.03 uri in se je nadaljevala ob 16.20
               uri.)</stage>
            <sp xml:id="SDZ1-Izredna-53-1996-10-15.sp117">
               <speaker>PODPREDSEDNIK VLADIMIR TOPLER:</speaker>
               <p>Kolegice, kolegi! Pričenjam nadaljevanje seje. Ugotavljam prisotnost! Ugotavljam
                  prisotnost! <stage>(34 prisotnih.)</stage> Znova ugotavljam prisotnost v dvorani!
                  Ugotavljam prisotnost v dvorani, še vedno! Še vedno ugotavljam prisotnost!
                  Poslanska skupina Slovenske ljudske stranke, razen gospoda Preglja, se še vedno
                  pogaja oziroma posvetuje. <stage>(36 prisotnih.)</stage> Državni zbor ni sklepčen.
                  Sejo nadaljujemo čez 10 minut. Državni zbor je odločil, da bomo obravnavali to
                  točko.</p>
            </sp>
            <stage type="time">(Seja je bila prekinjena ob 16.24 uri in se je nadaljevala ob 16.36
               uri.)</stage>
            <sp xml:id="SDZ1-Izredna-53-1996-10-15.sp118">
               <speaker>PODPREDSEDNIK VLADIMIR TOPLER:</speaker>
               <p>Kolegice, kolegi, pričenjam nadaljevanje seje. Ugotavljam prisotnost! Še vedno
                  ugotavljam prisotnost! Prosim, da potrdite prisotnost! Še vedno ugotavljamo
                  prisotnost! <stage>(42 prisotnih.)</stage> Znova ugotavljam prisotnost! Še vedno
                  ugotavljam prisotnost v dvorani! <stage>(45 prisotnih.)</stage> Ugotavljam, da
                  zbor ni sklepčen. Čez 10 minut še tretjič ugotavljamo prisotnost v dvorani. Prosim
                  vodje, da zagotovijo vsaj še en glas!</p>
            </sp>
            <stage type="time">(Seja je bila prekinjena ob 16.40 uri in se je nadaljevala ob 16.50
               uri.)</stage>
            <sp xml:id="SDZ1-Izredna-53-1996-10-15.sp119">
               <speaker>PODPREDSEDNIK VLADIMIR TOPLER:</speaker>
               <p>Tretjič ugotavljam prisotnost v dvorani. Prosim, da potrdite svojo prisotnost! Še
                  vedno ugotavljam prisotnost v dvorani! <stage>(49 prisotnih.)</stage> Zbor je
                  sklepčen in lahko odloča. Gospod Pregelj ima besedo po odmoru.</p>
            </sp>
            <sp xml:id="SDZ1-Izredna-53-1996-10-15.sp120">
               <speaker>ŽARKO PREGELJ:</speaker>
               <p>Spoštovani! Naša poslanska skupina se je posvetovala o tem zakonu.
                     <stage>(Smeh.)</stage> Ja, pa smo se res, mislim, vi se kar smejte. Ugotovili
                  smo, da je del amandmajev res vloženih, da posegajo v zakon o kmetijskih
                  zemljiščih. In sicer, da se uporablja star zakon. Amandma, ki sem ga sam vložil,
                  je že popravljen. Popravek amandmaja pa sem vložil 18. septembra in že v bistvu
                  uporablja splošnejšo dikcijo. Tako da sedaj ugotavljam, bi bili možni dve rešitvi.
                  Ena rešitev je, da bi vsi predlagatelji amandmajev svoje amandmaje, ali uskladili
                  z dikcijo novega zakona o kmetijskih zemljiščih, čeprav ta še uradno ne velja,
                  tudi to se je treba zavedati oziroma da bi amandmaje umaknili. Poleg tega bi bilo
                  verjetno zaradi konsistentnosti zakonskega oziroma našega zakonodajnega sistema
                  potrebno pregledati vse amandmaje oziroma tudi besedilo sedaj veljavnega zakona,
                  kajti tudi v originalnem besedilu je še vedno, citiram, star zakon in verjetno bi
                  kazalo, da bi se o tem ponovno odločal matični odbor. Torej, če dovolite,
                  predsedujoči, bi dal še predlog, ker sem že pri govornici, da se zaradi teh
                  tehtnih opazk Sekretariata za zakonodajo in pravne zadeve ponovno sestane matični
                  odbor in ugotovi, kateri amandmaji so sklepčni oziroma katerih amandmajih je sploh
                  možno korektno odločati. Hvala lepa.</p>
            </sp>
            <sp xml:id="SDZ1-Izredna-53-1996-10-15.sp121">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Najprej proceduralni predlog, ki ga je predlagal gospod Pregelj, da se
                  matično delovno telo ponovno sestane in odloča o amandmajih. Ugotovimo sklepčnost!
                  Hkrati pa vas vse skupaj pozivam, da se zavedate in trezno razmislite, da je
                  potrebno izredno sejo tudi končati. Poslanske skupine, ki pa se še vedno
                  posvetujejo pa vabim v dvorano. <stage>(42 prisotnih.)</stage> Znova ugotavljam
                  prisotnost! <stage>(47 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da predlog ni sprejet. Gospod Sušek.</p>
            </sp>
            <sp xml:id="SDZ1-Izredna-53-1996-10-15.sp122">
               <speaker>MAKS SUŠEK:</speaker>
               <p>Spoštovane kolegice in kolegi! Glede na zaplete, ki nastajajo, imam predlog. Sam
                  sem predelal ta zakon in ga primerjal z zakonom o kmetijskih zemljiščih in umikam
                  svoj amandma in predlagam, da ne sprejmete nobenega amandmaja na 3. in pa 3.a
                  člen. Cilj je tak, če uspemo, da ohranimo osnovno besedilo predlaganega zakona, to
                  pomeni 3. člen, tako kot je dikcija v zakonu, potem je ta zakon usklajen z zakonom
                  o kmetijskih zemljiščih. Še enkrat povem to, da zakon o kmetijskih zemljiščih v
                  drugem odstavku 12. člena pove to, da Vlada lahko zniža ali oprosti z zakonom
                  oziroma po zakonu. Za vsak primer je treba sprejeti zakon in smisel tega zakona,
                  ki je tu vložen sedaj, ki je v obravnavi, je ravno ta, da se Vladi omogoči, da
                  lahko pri glavnih in hitrih cestah tudi izvede to napotilo določila drugega
                  odstavka 12. člena zakona o kmetijskih zemljiščih. Torej, namen, tudi tistega
                  zakona o kmetijskih zemljiščih oziroma tega drugega odstavka, je ravno ta, da se
                  ne more kar tako za vse uporabljati, ampak samo z zakonom, ki ga sprejme Državni
                  zbor. Ravno namen tega zakona je ta, da mi to omogočimo za hitre in glavne ceste
                  in mislim, da je to zelo realno in tudi smotrno, da tako določilo sprejmemo in s
                  tem omogočimo kreatorjem novega državnega proračuna, da dejansko tudi lahko
                  uveljavijo pač svoja hotenja oziroma svoje zahteve, da se na področju
                  infrastrukture na regionalnem področju tudi nekaj zgodi, sicer bo ta zadeva
                  blokirana.</p>
            </sp>
            <sp xml:id="SDZ1-Izredna-53-1996-10-15.sp123">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Izredna-53-1996-10-15.sp124">
               <speaker>ŽARKO PREGELJ:</speaker>
               <p>Spoštovani! Žal ni tako, kot je gospod Sušek poskušal prikazati, sicer verjetno
                  dobronamerno. Namreč, opozarjam vas, da je dikcija zakona, ki ga gospod Sušek
                  predlaga, res taka, da ne govori o zakonu o kmetijskih zemljiščih, toda s svojim
                  3. členom ta predlog zakona popravlja sedaj veljavni 45. člen zakona o urejanju
                  naselij in drugih posegov v prostor. Tam pa piše še vedno, da se pač Vlada lahko
                  odloči, da se za zemljišča za izgradnjo avtocest ne plača odškodnina za spremembo
                  namembnosti po 17. členu zakona o kmetijskih zemljiščih. Tega zakona pa z objavo
                  novega zakona več ne bo. Trenutno sicer še velja, ampak že čez nekaj dni več ne
                  bo. Zato menim, da je potrebno z amandmaji ta člen popraviti oziroma v kolikor
                  ostane tako, kot je, da se ta zakon sploh ne bi sprejel, ostane v veljavi nov
                  zakon o kmetijskih zemljiščih, ki v 12. členu ureja to problematiko. Tako da je v
                  bistvu osnovni namen, zaradi katerega je bil sploh zakon o urejanju naselij in
                  drugih posegov v prostor spremenjen, sedaj brezpredmeten, saj to problematiko lepo
                  ureja sedaj matični zakon, zakon o kmetijskih zemljiščih. Tako da osebno menim, da
                  vse te telovadbe več ni potrebno izvajati. Mi lahko ugotovimo, da obstaja dovolj
                  dobra osnova za urejanje problematike plačevanja odškodnine za spremembo
                  namembnosti, kadar gre za infrastrukturne objekte v 12. členu novega zakona o
                  kmetijskih zemljiščih. Dikcija je tam dovolj splošna, daje dovolj pooblastil
                  Vladi, da lahko odloča o oprostitvi plačila za spremembo namembnosti, kajti samo
                  Vlada dobi potem to pristojnost, tako da je v bistvu urejanje te problematike v
                  zakonu o urejanju naselij in drugih posegov v prostor, tako kot je bila pač
                  urejena že pred časom, pred nekaj leti, to je bilo natančno leta 1993, ko se je
                  pač želelo na hiter način doseči določene ugodnosti pri gradnji avtocest, je sedaj
                  odpadla. Zdaj imamo osnovni zakon o kmetijskih zemljiščih in v kolikor bomo v dveh
                  zakonih urejali isto problematiko, bomo kvečjemu v taki naglici, v kakršni zdaj
                  sprejemamo zakone, povzročili zakonodajno zmedo. Zato osebno menim, da bi bilo
                  verjetno celo prav, če bi predlagatelj razmislil in zakon umaknil oziroma
                  predlagal umik iz postopka, kajti ta osnovni namen, katerega je on sledil, gospod
                  Sušek, katerega ste sledili, je zdaj rešen v zakonu o kmetijskih zemljiščih.
                  Hvala.</p>
            </sp>
            <sp xml:id="SDZ1-Izredna-53-1996-10-15.sp125">
               <speaker>PODPREDSEDNIK VLADIMIR TOPLER:</speaker>
               <p>Hvala. Ali želi še kdo besedo? Razpravo zaključujem. Na glasovanje dajem amandma k
                  3. členu pod točko 1, ki je popravljen in se glasi tako - besedilo drugega
                  odstavka 3. člena oziroma prvi odstavek 45. člena zakona o urejanju naselij in
                  drugih posegov v prostor se spremeni, tako da se glasi: "Vlada Republike Slovenije
                  lahko določi, da se za zemljišča, potrebna za izgradnjo avtocest, hitrih in
                  glavnih cest ter železniških prog odloži plačilo odškodnine zaradi spremembe
                  namembnosti kmetijskega zemljišča ali gozda v delu po predpisih o varstvu
                  kmetijskih zemljišč. Predlagatelj je gospod Pregelj. Ugotovimo sklepčnost!
                     <stage>(43 prisotnih.)</stage> Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod točko 2, predlagatelj je odbor. Ugotovimo
                  sklepčnost! <stage>(47 prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 3. člen. Ugotovimo sklepčnost! <stage>(44 prisotnih.)</stage>
                  Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo člen sprejeli.</p>
               <p>Imamo predloge za nov 3.a člen pod točko 1. Gospod Sušek, ali ga umikate? Hvala.
                  Pod točko 2 imamo amandma za nov 3.a člen, ki ga predlaga odbor. Ugotovimo
                  sklepčnost! <stage>(45 prisotnih.)</stage> Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo člen sprejeli.</p>
               <p>Imamo predloge za nov 3. člen, nov 3.a člen. Pod točko 1. Gospod Maks Sušek, ali
                  ga umikate? Hvala lepa. Pod točko 2 imamo amandma za nov 3.a člen, ki ga predlaga
                  odbor. Ugotovimo sklepčnost! <stage>(45 prisotnih.)</stage> Ugotavljam prisotnost!
                     <stage>(46 prisotnih.)</stage></p>
               <p>Kdo je za? <stage>(4 poslanci.)</stage> Je kdo proti? <stage>(25
                     poslancev.)</stage></p>
               <p>Ugotavljam, da ni sprejet.</p>
               <p>Smo pri 3.a členu, ki ga predlaga Vlada. Ga umika? Hvala lepa. Je umaknjen. In
                  imamo 3.a člen, ki ga predlagata gospod Verzolak in Tone Peršak. Ugotovimo
                  sklepčnost! <stage>(42 prisotnih.)</stage> Ugotovimo prisotnost! <stage>(45
                     prisotnih.)</stage> Tretjič ugotavljam prisotnost točno čez 10 minut. Ob 17.14
                  uri ugotavljam prisotnost!</p>
            </sp>
            <stage type="time">(Seja je bila prekinjena ob 17.06 uri in se je nadaljevala ob 17.16
               uri.)</stage>
            <sp xml:id="SDZ1-Izredna-53-1996-10-15.sp126">
               <speaker>PODPREDSEDNIK VLADIMIR TOPLER:</speaker>
               <p>Ugotavljam prisotnost v dvorani. Ugotavljam še vedno prisotnost. <stage>(44
                     prisotnih.)</stage> Ugotavljam, da Državni zbor ni sklepčen. Prosim
                  predsednika, da pove, kako bomo nadaljevali.</p>
            </sp>
            <sp xml:id="SDZ1-Izredna-53-1996-10-15.sp127">
               <speaker>JOŽEF ŠKOLČ:</speaker>
               <p>Torej, gospe in gospodje! Prosil bi vas samo za hipec pozornosti. Spet smo pred
                  tistim predlogom, ki sem ga enkrat že podal, zato mi je na nek način nerodno tukaj
                  vas prositi za to, da se sproti odločamo, kako bomo stvari nadaljevali. Po moji
                  presoji ta dan, ki smo ga danes preživeli v tej dvorani, ni bil vnemar in so
                  sprejete tri zelo pomembne odločitve, pa če ravno je eden od zakonov za marsikoga
                  lahko sporen. Tisto kar se je potrebno odločiti v tem trenutku je, ali je mogoče
                  to nadaljevati. Moj predlog je, da poskušamo izglasovati predlog o tem, da s to
                  sejo kljub vsemu zaključimo, ker jo ni mogoče peljati v nedogled. Še zmeraj menim,
                  da predvolilni čas, ne glede na to, kdo je predlagatelj zakonov, ni najboljši čas,
                  da se rešuje komplicirane stvari. Po drugi strani imamo na dnevnem redu
                  potencialne prihodnje seje določene zadeve, do katerih bi se Državni zbor moral
                  opredeliti. Eno je, kot veste, ponovno glasovanje o zakonu o volilni kampanji, eno
                  je zakon, ki spada v komplet tistih zakonov, ki jih pač Državni zbor in javnost
                  pozna pod imenom paket poprave krivic in tretje je paket teh različnih poročil
                  preiskovalnih komisij. Na tem mestu moram žal povedati, da večina komisij teh
                  poročil ni oddala, nekatere smo baje dobili danes, tako da je ta seja lahko
                  komplicirana, ampak če v tem trenutku ni mogoče izglasovati sklepov o tem, da s to
                  sejo končamo, potem ne vidim možnosti, da sklicujem naslednjo sejo in bi vas  res
                  prosil, če lahko v petih minutah zagotovimo pač zbor in glasujemo najprej o tem,
                  da se z to sejo prekine, hkrati pa, če kdo meni, da je potrebno kakšnega od
                  zakonov uvrstiti na tisto potencialno novo sejo, če se bo Državni zbor zanjo
                  odločil, bo pač uveljavljal to možnost tam.</p>
               <p>Moj predlog je, da gospod Topler da sklep, s katerim bomo s te seje na eno od
                  naslednjih sej premaknili vse točke in s tem začnemo jutri novo sejo, za katero pa
                  ne insistiram, niti da je niti da je ni, ampak Državni zbor se mora pač opredeliti
                  do vseh točk in do dnevnega reda in kar si bo jutri Državni zbor naložil, mora
                  tudi jutri, upam, končati. Glede na to, da vodij poslanskih skupin - gospod
                  Kociper, skrajno potrpežljivo vse to sprehajanje po dvorani prenašam, in po
                  hodnikih in bi vas prosil res za trenutek zbranosti, da ne bo sporno, o čem se
                  odločamo. Rad bi, da vsaj v teh zadnjih nekaj odločitev sprejmemo tako, da jih
                  bomo lahko tudi izvedli.</p>
            </sp>
            <sp xml:id="SDZ1-Izredna-53-1996-10-15.sp128">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(45 prisotnih.)</stage> Znova ugotovimo
                  sklepčnost! Še vedno ugotavljam prisotnost v dvorani! <stage>(47
                     prisotnih.)</stage> Ugotavljam, da je zbor sklepčen.</p>
               <p>Na glasovanje dajem proceduralni predlog na podlagi drugega odstavka 73. člena, da
                  vse točke prenesemo na eno izmed naslednjih sej.</p>
               <p>Kdo je za? <stage>(41 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo predlog sprejeli.</p>
               <p>S tem zaključujem izredno sejo. Nadaljujemo jutri ob 10. uri z novo izredno sejo,
                  kot je bilo napovedano.</p>
            </sp>
            <stage type="time">(Seja je bila končana 15. oktobra 1996 ob 17.22 uri.)</stage>
         </div>
      </body>
   </text>
</TEI>
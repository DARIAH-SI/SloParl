<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Izredna-46-1996-07-05">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">25628A99E0974433C1257832004838CF</idno>
               <idno type="URI">25628A99E0974433C1257832004838CF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-46-1996-07-05.DZ" n="46">
               <name>Izredna</name>
               <date when="1996-07-05"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-46-1996-07-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 5. JULIJA 1996 OB 10.20 URI.)</stage>
            <sp xml:id="SDZ1-Izredna-46-1996-07-05.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice in kolegi, prosim, da zasedete svoja mesta v dvorani!
                  Spoštovane kolegice poslanci, spoštovani kolegi poslanci, gospe in gospodje!
                  Pričenjam nadaljevanje 46. izredne seje Državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
                  poslanke in poslanci: Jadranka Šturm-Kocjan, Janez Vindiš, Alojz Metelko, Ivo
                  Hvalica, Jana Primožič, France Bučar, Marjan Šetinc, Štefan Matuš, Marjan
                   Podobnik, Mihaela Logar, Vika Potočnik, Jože Jagodnik, Franc Lipoglavšek, Roberto
                  Battelli, Maria Pozsonec, Stane Frim, Sašo Lap. Prosim, da ugotovimo prisotnost v
                  dvorani! Še vedno ugotavljamo prisotnost. Po 11.30 uri bo odsoten tudi gospod
                  Černelič. Ugotavljam, da je navzočih 60 poslank in poslancev. Zbor je sklepčen in
                  lahko odloča.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Današnje nadaljevanje 46. izredne seje bomo pričeli z obravnavo prekinjene
                     <title>3. TOČKE DNEVNEGA REDA - TO JE PREDLOG REBALANSA PRORAČUNA REPUBLIKE
                     SLOVENIJE ZA LETO 1996</title>.</p>
               <p>Želi besedo predstavnik poslanske skupine Liberalne demokracije, ki je včeraj
                  zahtevala odmor? Izvolite, gospod Anderlič.</p>
            </sp>
            <sp xml:id="SDZ1-Izredna-46-1996-07-05.sp2">
               <speaker>TONE ANDERLIČ:</speaker>
               <p>Spoštovani! V poslanski skupini Liberalne demokracije se zavedamo, da ta
                  proceduralni pad, v katerem smo se na nek način tudi znašli in če ne bi
                  izglasovali uskladitvenega amandmaja, potem seveda pomeni tudi, da nimamo
                  rebalansa, kar pa z drugimi besedami pomeni, da tudi nimamo ali pa da ne
                  zagotavljamo denarja za reševanje problemov Pravne fakultete, kakor tudi ne za
                  druge stvari, za lokalno samoupravo in kar je bilo še izglasovano, vključno seveda
                  s prehrano. In kar je še najbolj pomembno, ne imeti rebalansa v tem trenutku,
                  lahko v bližnji prihodnosti pomeni velike težave pri transferih, predvsem v
                  pokojninsko blagajno, o čemer je bilo govora, bi rekel, opozarjali so predstavniki
                  Ministrstva za finance, opozarjali so tudi nekateri poslanci, zato seveda bomo
                  podprli uskleditveni amandma. Istočasno se pa zavezujemo, da bomo ob nadaljnjih
                  aktivnostih, ki bodo sledile, predvsem ob razpravi o proračunskem memorandumu za
                  prihodnje leto, in pa aktivnosti v zvezi z reševanjem problemov na šolskem polju,
                  predvsem v okviru šolskega tolarja, poskušali zagotoviti seveda pogoje za to, da
                  se ta investicija o pravni fakulteti izvrši v letu 1997. Hvala lepa.</p>
            </sp>
            <sp xml:id="SDZ1-Izredna-46-1996-07-05.sp3">
               <speaker>PODPREDSEDNIK VLADIMIR TOPLER:</speaker>
               <p>Hvala gospodu Anderliču. Ali želi še kdo kot predstavnik poslanske skupine?
                  Proceduralni predlog ima gospod Podobnik.</p>
            </sp>
            <sp xml:id="SDZ1-Izredna-46-1996-07-05.sp4">
               <speaker>JANEZ PODOBNIK:</speaker>
               <p>Gospod podpredsednik, poslanke in poslanci! Imam vprašanje za predsedujočega - če
                  je točna oziroma pravilna razlaga predsednika poslanske skupine LDS, da z
                  neizglasovanjem uskladitvenega amandmaja ne bi bil sprejet rebalans proračuna, na
                  podlagi katere določbe poslovnika je bila dana taka ocena? Predsedujočega
                  sprašujem, če je to res?</p>
            </sp>
            <sp xml:id="SDZ1-Izredna-46-1996-07-05.sp5">
               <speaker>PODPREDSEDNIK VLADIMIR TOPLER:</speaker>
               <p>Gospod Podobnik, poglejte! V zadnjem odstavku 223. člena, o katerem odločamo in
                  katerega je včeraj sprejel tudi Državni zbor z razlago predsedujočega, piše: <q>"Po
                  končani razpravi"</q> - to se nanaša na uskladitvene - <q>"glasuje Državni zbor o
                  predlogu matičnega delovnega telesa za uskladitev državnega proračuna."</q> Če je
                  predlog sprejet, glasuje Državni zbor o državnem proračunu v celoti. Seveda pa nič
                  ne piše, kaj pomeni, če predlog ni sprejet. Menim, da je možno, da potem dam na
                  glasovanje, da Državni zbor odloči, da matično delovno telo pripravi nov
                  uskladitveni amandma, ker ne moremo glasovati o rebalansu.</p>
            </sp>
            <sp xml:id="SDZ1-Izredna-46-1996-07-05.sp6">
               <speaker>JANEZ PODOBNIK:</speaker>
               <p>Hvala za odgovor. Delno se strinjam z vašo razlago, dovolite mi pa, da povem še
                  svoj pogled. Ko smo pogledali obstoječi proračun, smo videli zadnjo določbo v
                  proračunu, kjer je razlika med sprejetjem in izvajanjem proračuna, to je prvo, in
                  seveda tudi določbo, ki pravi, da izvajanje proračuna stopi v veljavo, ko je
                  usklajena z zakonom o izvrševanju proračuna. Po naši oceni, če ne bi sprejeli
                  uskladitvenega amandmaja, potem imamo še vedno možnost, da spremenimo zakon o
                  izvrševanju proračuna - mislim, da je to 47. člen, ki govori o višini zadolžitve.
                  Torej je še druga proceduralna možnost in bi prosil predsedujočega, da tudi to
                  možnost prouči, kajti prav to dejstvo bo tudi vplivalo na poslance, ko boste
                  odločali o tem uskladitvenem amandmaju. Hvala.</p>
            </sp>
            <sp xml:id="SDZ1-Izredna-46-1996-07-05.sp7">
               <speaker>PODPREDSEDNIK VLADIMIR TOPLER:</speaker>
               <p>Hvala. Ali želi še kdo kot predstavnik poslanske skupine obrazložitev o
                  uskladitvenem amandmaju, seveda samo tiste poslanske skupine, ki se še včeraj o
                  tem uskladitvenem amandmaju skladno s poslovnikom niso izrekle?
                     <stage>(Ne.)</stage></p>
               <p>Na glasovanje dajem uskladitveni amandma. Gospod Peršak, obrazložitve glasu ni. V
                  223. členu jasno piše <q>"O predlogu matičnega delovnega telesa se na seji Državnega
                  zbora lahko izrečejo predstavniki poslanskih skupin. Njihove izjave lahko trajajo
                  največ 5 minut."</q> Ponovno odpiram poslansko skupino. Gospod Peršak v imenu
                  Demokratske stranke poslanske skupine.</p>
            </sp>
            <sp xml:id="SDZ1-Izredna-46-1996-07-05.sp8">
               <speaker>ANTON PERŠAK:</speaker>
               <p>Spoštovane poslanke in poslanci! Včeraj je bilo v diskusiji - javil sem se dvakrat
                  ali trikrat - v mojem pogovoru z gospodom Engelmanom jasno razvidno, da Vlada vidi
                  v proračunu približno 8,5 milijard neke vrste rezerve, ki jo še potrebuje, da do
                  konca zapolni potrebo, ki izhaja iz potreb Zavoda za pokojninsko in invalidsko
                  zavarovanje in namerava to v okviru zakonskih pooblastil prenesti s posameznih
                  postavk za katere računa, da se v letošnjem letu ne bodo realizirale, ali se pa ne
                  bodo realizirale v takšni višini, kot so bile predvidene s proračunom. Se pravi,
                  da je v tem proračunu po oceni Vlade, to je bilo jasno razvidno iz te diskusije,
                  vsaj 8 milijard in pol na neki način nekega variabilnega prostora. Zakaj to
                  poudarjam? Mi smo včeraj slišali tukaj citat oziroma navedbo pisma, jaz ne vem,
                  kdo je to pismo podpisal oziroma nekega sporočila Vlade, v katerem je
                  zagotovljeno, da bo Vlada poskrbela za to, da bo rešen problem Pravne fakultete.
                  Vlada to zagotavlja. Včeraj je nekdo rekel, jaz ne vem, če je treba to reči tako
                  ostro, ampak v bistvu je bilo povedano, da je seveda Vlada to zagotovila, je
                  prikazala svoj lep obraz, poslanci bi pa seveda zdaj izglasovali odločitev, da se
                  sredstva za to ne namenijo. Jaz seveda verjamem in sem pripravljen verjeti
                  dobrohotnosti poslanske skupine LDS, da bo storila vse za to, da bi do tega
                  prišlo, ampak medtem bo dražba minila in se bo pač morala iskati neka nova
                  priložnost, lahko tudi boljša, kot je bilo včeraj rečeno, ampak lahko. Zato bi
                  seveda želel, ampak tega ni bilo s strani Vlade, zagotovilo, da bo država pač šla
                  oziroma omogočila sodelovanje na tej dražbi in omogočila nakup te zgradbe za
                  potrebe Pravne fakultete, tako kot je bilo predstavljeno. Če pa tega zagotovila
                  ni, obstoja samo platonična obljuba Vlade o tem, ker mislim, da je to res
                  priložnost, tako kot je bilo včeraj predstavljeno, kot poslanska skupina ne moremo
                  podpreti tega amandmaja, ker mislimo, da bi to priložnost veljajo izkoristiti in
                  se jo zdaj s tem glasovanjem pravzaprav v bistvu zavrača. Hvala.</p>
            </sp>
            <sp xml:id="SDZ1-Izredna-46-1996-07-05.sp9">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Kolegice, kolegi, jaz se opravičujem, ker je možna tudi obrazložitev
                  glasu zato, ker zakon sprejemamo, rebalans kot zakon po hitrem postopku, so tri
                  obravnave in skladno z mnenjem Komisije za poslovnik o obravnavi in sprejetju
                  razlage 198. člena, o vsebini uskladitvenih amandmajev ni možna razprava, pred
                  glasovanjem pa lahko poslanec obrazloži svoj glas. Besedo dajem gospodu Kopšetu.
                  Se opravičujem tudi gospodu Peršaku, ker bi lahko govoril v svojem imenu in ima še
                  vso možnost. Izvolite, gospod Kopše.</p>
            </sp>
            <sp xml:id="SDZ1-Izredna-46-1996-07-05.sp10">
               <speaker>JOŽEF KOPŠE:</speaker>
               <p>Mnenje o predlaganem amandmaju in o rebalansu državnega proračuna...</p>
            </sp>
            <sp xml:id="SDZ1-Izredna-46-1996-07-05.sp11">
               <speaker>PODPREDSEDNIK VLADIMIR TOPLER:</speaker>
               <p>Samo malo. Prosim za malo več miru v dvorani. Obrazložitev glasu je lahko samo
                  pred govornico in ne v klopeh. Izvolite.</p>
            </sp>
            <sp xml:id="SDZ1-Izredna-46-1996-07-05.sp12">
               <speaker>JOŽEF KOPŠE:</speaker>
               <p>Govoril bom v imenu poslanske skupine samostojnih poslancev. Mi bomo zavrnili ta
                  rebalans proračuna iz naslednjih razlogov. Proračun, ki je bil prenapet že ob
                  njegovem sprejemu, po našem mnenju, in s tem tudi javna poraba v državi Sloveniji,
                  je za naš okus in za naše mnenje, o čemer smo tu debatirali, in tudi sam v imenu
                  poslanske skupine ob sprejemu proračuna, je daleč previsok. Po drugi strani je to
                  zgolj ena pot, o kateri smo posamezni poslanci včeraj govorili, da Vlada v tem
                  trenutku rešuje neko svoje ime in svoj način dela, za kar smatramo, da je seveda
                  državni denar in denar davkoplačevalcev prevelika cena, da bi pokrivala svoje
                  napake v preteklosti in v finančnem poslovanju. Rad bi povedal, da zadnji dogodki
                  v letošnjem letu, ki vidijo pri eventualnem nujnem dvigu cen energetike in goriva,
                  predvsem goriva, bencina in podobnih stvari, pri eventualnem možnem dvigu cen
                  telefonskega impulza, pri eventualnem možnem dvigu ostalih cen, ki so v
                  pristojnosti Vlade, in ki jih Vlada skrajno zavrača, da bi umetno ustvarila vtis
                  dobrega gospodarja, vsa ta stvar se bo vrnila v proračun v letu 1997, takrat pa je
                  vprašanje, katera Vlada bo vladala. Seveda jaz temu mandatarju in tej večinski
                  stranki v Vladi želim, ker je tako dobro to pripravila, da vlada še naprej.
                  Nekoliko zlobe je v teh mojih besedah, ker je v finančnem pogledu v tej državi
                  toliko storila, nobenih sistemskih rešitev na področju plač in podobnega ni
                  sprejela, vsaj nekaj celovitega ne in ti pritiski, ki so na javno porabo iz vseh
                  sektorjev, so izraziti in bodo padli seveda v naslednji mandat in v naslednjo
                  mandatno obdobje in v naslednji Vladi. Iz tega ne moremo sprejemati v samostojni
                  poslanski skupini, da bi spremljali še rebalans proračuna, kvečjemu bi bili
                  zadovoljni s kakšnim rebalanskom. Hvala lepa.</p>
            </sp>
            <sp xml:id="SDZ1-Izredna-46-1996-07-05.sp13">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti svoj glas? Gospod Ribičič.</p>
            </sp>
            <sp xml:id="SDZ1-Izredna-46-1996-07-05.sp14">
               <speaker>DR. CIRIL RIBIČIČ:</speaker>
               <p>Moja obrazložitev bo iz dveh delov. En del se nanaša na pravno fakulteto. Jaz
                  moram reči, žal mi je, da je zaradi slabe informiranosti tukaj izpadlo tako, da je
                  pravna fakulteta poskušala na hitro rešiti nek problem. Rad bi vas opozoril na to,
                  da je pravna fakulteta ustanoviteljica ljubljanske univerze, da je nastala mnoga
                  desetletja prej, kot druge fakultete, ki se v času, ko si ona prizadeva za nove
                  prostore, prenavljajo že drugič, tretjič, imajo nove fakultete na zelo uglednih
                  mestih, pa gre tukaj za fakultete in za znanosti, ki so se razvile iz pravne
                  fakultete, ki niso med ustanoviteljicami, ki so nastale veliko pozneje itd. Tudi
                  cele nove univerze smo zgradili v Sloveniji. Vse to je seveda pozitivno in nihče
                  nima nič proti temu, je pa le potrebno opozoriti, da si pravna fakulteta že
                  desetletja prizadeva za to, da bi dosegla boljše pogoje za svoje delo, predvsem pa
                  boljše pogoje za študij študentov. To pripovedujem zaradi tega, da ne bi
                  izgledalo, kot da gre za nek problem, ki je nastal pred enim mesecem, in da je
                  prišlo pred nekaj meseci do neke priložnosti, ki jo je treba izkoristiti. Dejansko
                  gre za problem, ki je star desetletja, in ki ga kot takšnega priznava tudi ne samo
                  pravna fakulteta, ampak celotna univerza. Tako da upam, da tisti, ki so pod nekim
                  napačnim vtisom imeli tukaj pomisleke, da bodo pogledali vsa tista gradiva, ki ste
                  jih v zadnjih mesecih dobivali s pravne fakultete in z univerze o prostorski
                  stiski na pravni fakulteti in resno jemali ta problem, ki je zelo pereč. Drugo je
                  pa vprašanje usklajevanja v tem parlamentu. Državni zbor se je z večino glasov
                  dvakrat tukaj odločil za to, da pomaga s sredstvi za rešitev prostorske stiske na
                  pravni fakulteti. Sedaj nas silijo, da tretjič glasujemo o tem vprašanju. Če bi
                  pred to govornico prišel premier dr. Drnovšek in postavil vprašanje zaupnice, če
                  ne bo sprejet rebalans tako, kot ga predlaga Vlada, če bi tukaj z dramatičnim
                  glasom nas na to opozarjal finančni minister in grozil z odstopom, če te stvari ne
                  bodo sprejete, bi seveda verjel, da moramo v opoziciji trikrat premisliti, preden
                  se odločimo za to, da povzročimo vladno krizo. Na takšen način, ko najprej
                  pozitivno izglasujemo nek predlog, potem na podlagi negativnega predloga Vlade
                  ponovno glasujemo o njem. In se sedaj tukaj razpravlja o tem, da bi še tretjič in
                  četrtič glasovali o istem predlogu, in to na podlagi takšnih obrazložitev, v
                  bistvu pa na podlagi predloga matičnega delovnega telesa, ne pa Vlade, mislim, da
                  je neresno, nedostojanstveno za ta parlament. To sta dva razloga, zaradi katerih
                  bom sam glasoval proti temu in upam, da se bodo k temu glasu proti pridružili še
                  drugi, ki verjamejo, da gre res za pereče probleme pravne fakultete in da so
                  opravičene te pripombe, da na takšen način ne bi smel delati parlament in ponovno
                  odločati o zadevah, o katerih je že sklepal pri polni zavesti na podlagi
                  vsebinskih obrazložitev. Hvala lepa.</p>
            </sp>
            <sp xml:id="SDZ1-Izredna-46-1996-07-05.sp15">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Najprej gospod Sisinger, potem pa je gospod Oman.</p>
            </sp>
            <sp xml:id="SDZ1-Izredna-46-1996-07-05.sp16">
               <speaker>IVAN SISINGER:</speaker>
               <p>Spoštovani podpredsednik, poslanke in poslanci! Jaz moram reči, da gre tokrat
                  resnično za vprašanje naše poslanske odgovornosti. Jaz mislim, da sedaj govoriti
                  tukaj o zaupnici Vladi ali nezaupnici Vladi in komurkoli, je po mojem postavljeno
                  narobe in na glavo. Potem bi se morali tega zavedati na 45. izredni seji in bi
                  morali seveda najprej zahtevati, kar se ni storilo, ker je bilo drugače
                  predlagano, da bi najprej obravnavali in sprejeli rebalans in šele potem davčne
                  zakone in čisto na koncu pravzaprav zakon o znižanju prispevne stopnje. Državni
                  zbor je ravnal drugače, sprejeli smo znižanje prispevne stopnje zavedajoč, ker smo
                  imeli v istem dokumentu pred seboj rebalans proračuna, da ga bomo tudi sprejeli in
                  seveda pokrili primanjkljaj 22,5 milijard v pokojninski skupnosti. Meni je zelo
                  žal, dragi moji prijatelji, poslanke in poslanci, da je sploh do teh dodatnih
                  amandmajev prišlo, da smo zadeve sami na nek način zapletli. In sedaj s to Pravno
                  fakulteto, ki jo hočemo skozi zadnja vrata na vrat na nos pripeljati notri, v
                  škodo vendarle tistemu osnovnemu temeljnemu cilju, za katero je rebalans Vlada
                  pripravila. Jaz osebno bi imel življenjski nemir, če ne bi danes glasoval javno za
                  uskladitveni amandma Vladi. Ne bi mogel niti spati več v miru, ker sem potem
                  naredil napake na 45. zasedanju Državnega zbora, da sem glasoval za tiste predloge
                  zakonov in tega ne bom do konca mandata več naredil; za nobeno zadevo ne bom prej
                  glasoval, dokler vendarle ni rešeno temeljno vprašanje. Podprl bom amandma Vlade,
                  uskladitveni in vas prosim, da ravnamo s polno odgovornostjo, kajti ni mogoče
                  pokojninskega...</p>
            </sp>
            <sp xml:id="SDZ1-Izredna-46-1996-07-05.sp17">
               <speaker>PODPREDSEDNIK VLADIMIR TOPLER:</speaker>
               <p>Samo malo. Gospod Poljšak, prosim, da ostanete tiho v dvorani, da bo gospod
                  Sisinger, čeprav govori zelo glasno in je lahko povedal svoje. Izvolite, gospod
                  Sisinger.</p>
            </sp>
            <sp xml:id="SDZ1-Izredna-46-1996-07-05.sp18">
               <speaker>IVAN SISINGER:</speaker>
               <p>Kolega poslanec Poljšak, jaz sem vedno tiho, kadar vi tu govorite in se sploh ne
                  oglašam. Lepo prosim, da mi pustite, da povem do kraja in končam. Mislim, da se
                  moramo zavedati, da nosimo, tudi Državni zbor, največjo odgovornost tudi do Zavoda
                  za pokojninsko in invalidsko zavarovanje in če smo zavestno znižali prispevno
                  stopnjo, potem moramo zavestno zdaj glasovati, vam tudi resno povem, za
                  uskladitveni amandma Vlade. Če tega ne bomo tako ravnali, mi lahko rešujemo Pravno
                  fakulteto tekom tega leta drugače, ampak ne zdaj zriniti vse v ta rebalans, ker
                  tega ni mogoče tako storiti. Da rebalans ni sprejet, jaz vam povem, potem se mora
                  nekaj pojutrišnjem zgoditi.</p>
            </sp>
            <sp xml:id="SDZ1-Izredna-46-1996-07-05.sp19">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Oman najprej.</p>
            </sp>
            <sp xml:id="SDZ1-Izredna-46-1996-07-05.sp20">
               <speaker>IVAN OMAN:</speaker>
               <p>Hvala lepa. Gospod podpredsednik, poslanke in poslanci! Nasprotno od gospoda
                  Sisingerja moram povedati, da ne bom glasoval, ne za tako imenovani uskladitveni
                  amandma in ne za rebalans. Pa ne zato, ker bi bil proti rebalansu ali kaj
                  podobnega, pač pa, ker sem proti početju, kakršno je tukaj in pomeni preprosto
                  norčevanje iz Državnega zbora. Tukaj ne gre za noben uskladitveni amandma, pač pa
                  gre preprosto za zahtevo, da parlament včerajšnjo odločitev spremeni. Če parlament
                  sprejme drugačen proračun, kot ga predlaga Vlada, potem to pomeni neke konsekvence
                  za Vlado; in najmanj, kar je ob tem treba povedati, je to, da ta Vlada ni v stanju
                  ustrezno komunicirati z Državnim zborom, sicer se take zadeve ne bi dogajale. Če
                  pa Vlada misli, da je nujno, da mora biti tak proračun oziroma rebalans sprejet,
                  prav tak kot ga ona predlaga, potem prosim, naj zadevo veže na zaupnico. To je
                  edini način v normalnih parlamentih. <stage>(Ploskanje.)</stage></p>
            </sp>
            <sp xml:id="SDZ1-Izredna-46-1996-07-05.sp21">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Poljšak. Se odpoveduje. Gospod Jelinčič.</p>
            </sp>
            <sp xml:id="SDZ1-Izredna-46-1996-07-05.sp22">
               <speaker>ZMAGO JELINČIČ:</speaker>
               <p>Hvala lepa. Tudi jaz bom glasoval tako proti temu uskladitvenemu amandmaju, kakor
                  tudi proti rebalansu proračuna. O vseh zadevah, ki jih hoče zdaj ta uskladitveni
                  amandma spremeniti in izničiti, je Državni zbor pri trezni glavi glasoval in jih
                  sprejel. Zdaj nam hoče določena struja v parlamentu oziroma tisti, ki pač
                  zastopajo vladno opcijo, nas hočejo prepričati, da se nismo zavedali, kaj smo
                  izglasovali in hoče, da spremenimo lastne verodostojne odločitve. Tako pač ne
                  gre.</p>
               <p>Tudi sam se strinjam s tem, da tako ravnanje kaže, da Vlada sodi o Državnem zboru,
                  da je to nek vzporeden organ, ki pač nekako mora biti zaradi demokratičnega
                  videza, najraje bi ga pa odstranili in ukinili.</p>
               <p>Ne strinjam se s tem, kar je rekel gospod Sisinger, da gre za reševanja zavoda za
                  pokojninsko in invalidsko zavarovanje. Gre preprosto za izsiljevanje nesposobne
                  Vlade. Če Vlada ni sposobna, da te zadeve uredi, potem poskuša zadeve obrniti v
                  neko tako smer, da bi pridobila na svojo stran določene glasove in predvsem
                  zlorabila tisto zaupanje, ki ga je že zdavnaj zapravila. To zaupanje je zapravila
                  pri upokojencih in pri upokojencih ga poskuša pridobiti nazaj, zato pa govori, da
                  bo poskušala popraviti zadeve in zapolniti tisto luknjo, ki je nastala pri tem
                  pokojninskem skladu. Na tak način Vlada tega pač ne more in ne sme početi. Vlada
                  lahko to luknjo zapolni, naj najde druge vire, ne pa na tak način, ko hoče v
                  bistvu iz Državnega zbora narediti en trop ubogljivih pritiskavcev na sivo
                  tipko.</p>
            </sp>
            <sp xml:id="SDZ1-Izredna-46-1996-07-05.sp23">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti svoj glas? <stage>(Ne.)</stage> Proceduralen
                  predlog ima gospod Ribičič.</p>
            </sp>
            <sp xml:id="SDZ1-Izredna-46-1996-07-05.sp24">
               <speaker>DR. CIRIL RIBIČIČ:</speaker>
               <p>Mislil sem, da edini razmišljam tako da ni korektno do Državnega zbora, da
                  ponavlja, pa vidim, da tako tudi drugi razmišljajo. Moj proceduralni predlog je,
                  da se matično delovno telo še enkrat sestane in predlaga uskladitveni amandma, ker
                  to, kar so nam predlagali, ni uskladitveni amandma. Matično delovno telo tega
                  parlamenta je delovno telo tega parlamenta in mora spoštovati večinske odločitve
                  tega parlamenta. Ni podaljšana roka Vlade, ki sprejema odločitve v nasprotju s tem
                  in celo ne po tem, kar predlaga tu predsednik Vlade ali minister za finance, ampak
                  samo matično delovno telo želi opravljati funkcijo Vlade. Zato naj se še enkrat
                  sestane, vzame v poštev večinske odločitve tega parlamenta in predlaga
                  uskladitveni amandma na podlagi teh odločitev, ne pa na podlagi prvotnega predloga
                  Vlade.</p>
            </sp>
            <sp xml:id="SDZ1-Izredna-46-1996-07-05.sp25">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Ribičič. Vi zelo dobro poznate poslovnik in veste, da lahko
                  matično delovno telo kvečjemu umakne svoj amandma. Tega ni storilo. Sam kot
                  predsedujoči sem pa dolžan spoštovati poleg večine tudi proceduro in najprej
                  moramo glasovati o uskladitvenem amandmaju, ki ga je predlagalo matično delovno
                  telo. Sem pa že prej povedal, kaj se zgodi, če amandma ne bo sprejet.</p>
               <p>Želi še kdo obrazložiti glas? <stage>(Ne.)</stage> Prehajamo na glasovanje. Na
                  glasovanje dajem uskladitveni amandma. Ugotovimo sklepčnost! <stage>(67
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da je uskladitveni amandma sprejet.</p>
               <p>Prehajamo k odločitvi o rebalansu v celoti. Na glasovanje dajem rebalans v celoti.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da je rebalans sprejet.</p>
               <p>Imamo še sklepe. Matično delovno telo predlaga naslednji dodatni sklep: Državni
                  zbor Republike Slovenije pooblašča Ministrstvo za finance in poslance mag. Janeza
                  Kopača, Staneta Frima in gospoda Alojzija Metelka, da po sprejemu rebalansa
                  proračuna Republike Slovenije za leto 1996 v skladu s sprejetimi amandmaji ter
                  sprejetim uskladitvenim amandmajem in v sodelovanju Sekretariata za zakonodajo in
                  pravne zadeve pripravijo končno redakcijo rebalansa proračuna. Na glasovanje dajem
                  predlog dodatnega sklepa. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da je sklep sprejet.</p>
               <p>Imamo dodatni sklep, ki ga predlaga Vlada. Največji možni obseg poslov, ki jih
                  Družba za zavarovanje in financiranje izvoza Slovenije lahko zavaruje pred
                  nekomercialnimi in srednjeročnimi komercialnimi riziki v letu 1996, znaša 350
                  milijonov ameriških dolarjev v tolarski protivrednosti. Ne vem, če o tem sploh
                  lahko glasujemo. Ali želi Vlada obrazložiti svoj sklep? <stage>(Ne.)</stage> Potem
                  pa o njem ne bomo glasovali.</p>
               <p>Drugi sklep: Državni zbor predlaga Vladi Republike Slovenije, da ob sprejemu
                  rebalansa državnega proračuna zagotovi tudi sredstva za realizacijo potrjenih
                  programov Slovenske narodne skupnosti v Republiki Avstriji. Predlagatelj je gospod
                  Sašo Lap, delovno telo ne podpira. Ali želi kdo besedo o tem sklepu? Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(5 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da sklep ni sprejet.</p>
               <p>S tem zaključujem to točko dnevnega reda in tudi današnjo sejo. Sejo nadaljujemo v
                  torek ob 16.00 uri.</p>
            </sp>
            <stage type="time">(SEJA JE BILA PREKINJENA 5. JULIJA 1996 OB 10.52 URI IN</stage>
         </div>
      </body>
   </text>
</TEI>
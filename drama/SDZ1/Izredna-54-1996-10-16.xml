<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Izredna-54-1996-10-16">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D484B49B650A170DC1257832004838A9</idno>
               <idno type="URI">D484B49B650A170DC1257832004838A9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-54-1996-10-16.DZ" n="54">
               <name>Izredna</name>
               <date when="1996-10-16"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-54-1996-10-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">54. izredna seja</stage>
            <stage type="date">(16. oktober 1996)</stage>
            <stage type="chairman">Sejo je vodil Jožef Školč, predsednik zbora. </stage>
            <stage type="time">Seja se je pričela ob 10.21 uri. </stage>
            <sp xml:id="SDZ1-Izredna-54-1996-10-16.sp1">
               <speaker>PREDSEDNIK JOŽEF ŠKOLČ:</speaker>
               <p>Spoštovani poslanci, gospe in gospodje! Pričenjam 54. izredno sejo Državnega zbora
                  Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
                  poslanke in poslanci: gospod Jožef Kopše, gospod Vitodrag Pukl, gospod Marijan
                  Poljšak, gospod Lojze Peterle, gospod Franc Černelič, gospa Metka Karner-Lukač,
                  gospod Andrej Lenarčič, gospod Drago Šiftar, dr. Leo Šešerko, mag. Janez Kopač in
                  gospod Jože Lenič ter mag. Janez Jug. Ugotavljam prisotnost! Ugotavljamo
                  prisotnost! <stage>(53 poslank in poslancev.)</stage> Zbor je sklepčen in lahko
                  določa.</p>
               <p>Na sejo sem vabil predstavnike Vlade Republike Slovenije in jih prav lepo
                  pozdravljam.</p>
               <p>Prehajamo <title>NA SPREJEM ZAPISNIKOV 40. REDNE IN 52. IZREDNE SEJE DRŽAVNEGA
                     ZBORA REPUBLIKE SLOVENIJE</title>.</p>
               <p>Oba zapisnika sta, kot običajno, na vpogled v računalniški mreži. Sprašujem, ali
                  kdo zahteva spremembo, dopolnitev oziroma ima kakršno koli drugo pripombo k
                  zapisnikoma? <stage>(Ne.)</stage></p>
               <p>Torej prehajamo na zapisnik 40. seje Državnega zbora in na odločanje o sprejemu
                  zapisnika. Ugotovimo sklepčnost za sprejem zapisnika in hkrati prosim za pozornost
                  v dvorani! <stage>(47 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo zapisnik sprejet.</p>
               <p>Prehajamo k zapisniku 52. izredne seje Državnega zbora Republike Slovenije. Tudi
                  tukaj ni pripomb. Ugotovimo sklepčnost za sprejem zapisnika! <stage>(43
                     prisotnih.)</stage> Ponovno ugotavljamo prisotnost! Prosil bi vas, da
                  upoštevate, da je potrebno potem počakati 10 minut za tretje ugotavljanje
                  prisotnost! <stage>(48 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je za zapisnik sprejet.</p>
               <p>Prehajamo <title>K DOLOČITVI DNEVNEGA REDA 54. IZREDNE SEJE</title>.</p>
               <p>Le-ta je bila sklicana v skladu s Poslovnikom Državnega zbora in dogovorom na seji
                  Kolegija o prioritetni obravnavi zadev. Predlog dnevnega reda ste dobili s sklicem
                  54. izredne seje 14.10.. Predlogov za umik posamezne točke z dnevnega reda nisem
                  prejel in sprašujem, če želi kdo podati predlog za umik posamezne točke z dnevnega
                  reda? <stage>(Ne želi.)</stage></p>
               <p>Prehajamo k širitvam predlogov. Širitve smo prejeli. Teh je kar nekaj. Pred
                  odločanjem o širitvah bi vas želel opozoriti, da je bilo tudi na kolegiju
                  dogovorjeno, da se poskuša prejšnjo in sejo, ki jo danes začenjamo, končati včeraj
                  oziroma v najslabšem ali pa najboljšem primeru, kakor kdo želi, danes. To pomeni,
                  da je mogoče računati tudi s podaljšanjem seje čez 17. uro oziroma s sprejemom
                  sklepov, kot smo zaključevali prejšnje seje.</p>
               <p>Najprej prehajamo k predlogu... Gospod Hvalica, dobili boste besedo, ko bom
                  izčrpal pisne predloge za širitev, če boste do te mere potrpežljivi.</p>
               <p>Vlada Republike Slovenije je v obravnavo zboru predložila predlog zakona o
                  ratifikaciji sporazuma o trgovinskem in gospodarskem sodelovanju med Vlado
                  Republike Slovenije in Vlado Ukrajine. Predlagam, da zbor z obravnavo tega
                  predloga zakona razširi dnevni red te seje. Želi predlagatelj te širitve besedo?
                     <stage>(Ne želi.)</stage> Želi besedo poročevalec matičnega delovnega telesa?
                     <stage>(Ne želi.)</stage> Želi besedo predstavnik sekretariata? <stage>(Ne
                     želi.)</stage> Želijo besedo predstavniki poslanskih skupin?
                     <stage>(Ne.)</stage></p>
               <p>Torej prehajamo na glasovanje o razširitvi dnevnega reda z navedenim predlogom
                  zakona ob predpostavki, ki sem jo dal, da je treba danes zaključiti z delom zbora
                  ne glede na to, kaj si bomo dali vse na dnevni red. Ugotovimo sklepčnost!
                     <stage>(49 prisotnih.)</stage></p>
               <p>Kdo je za razširitev? <stage>(17 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da je predlog razširitve sprejet.</p>
               <p>Vlada Republike Slovenije nadalje zboru predlaga predlog zakona o ratifikaciji
                  sporazuma o ukinitvi vizumov med Vlado Republike Slovenije in Vlado italijanske
                  republike ter predlaga, da zbor z obravnavo tega predloga zakona razširi dnevni
                  red te seje. Sprašujem predlagatelja, če želi besedo? <stage>(Ne želi.)</stage>
                  Želi besedo poročevalec matičnega odbora? <stage>(Ne želi.)</stage> Želi besedo
                  predstavnik sekretariata? <stage>(Ne želi.)</stage> Želijo besedo predstavniki
                  poslanskih skupin? <stage>(Ne želijo.)</stage></p>
               <p>Torej dajem na glasovanje predlog za razširitev dnevnega reda z navedenim
                  predlogom zakona. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(4
                     poslancev.)</stage></p>
               <p>Ugotavljam, da je predlog razširitve sprejet.</p>
               <p>Vlada Republike Slovenije je v obravnavo zboru predložila predlog zakona o
                  ratifikaciji dvostranskega sporazuma med Vlado Republike Slovenije in Vlado
                  Kraljevine Švedske glede prevzema določenih dolgov nekdanje Socialistične
                  federativne Republike Jugoslavije, in predlaga, da zbor z obravnavo tega predloga
                  zakona razširi dnevni red te seje. Sprašujem predlagatelja, če želi besedo? Besedo
                  dajem državnemu sekretarju iz Ministrstva za finance.</p>
            </sp>
            <sp xml:id="SDZ1-Izredna-54-1996-10-16.sp2">
               <speaker>VALTER REŠČIČ:</speaker>
               <p>Hvala. Spoštovane poslanke in poslanci! Predlagam, da uvrstite to točko na dnevni
                  red, ker bi s tem omogočili plačilo že zapadlih obveznosti iz prevzetega
                  alociranega dela dolga, za katerega je Ljubljanska banka voljna to plačati, in s
                  tem, ko ne bi sprejeli in ne obravnavali, bi se nam obresti naprej nalagale in
                  predlagam, da ga uvrstite in sprejmete. Hvala.</p>
            </sp>
            <sp xml:id="SDZ1-Izredna-54-1996-10-16.sp3">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi poročevalec matičnega odbora besedo? <stage>(Ne.)</stage> Želi
                  besedo predstavnik sekretariata? <stage>(Ne.)</stage> Predstavniki poslanskih
                  skupin? Tudi ne. Prehajam na glasovanje.</p>
               <p>Predlog razširitve dnevnega reda z navedenim predlogom zakona dajem na glasovanje.
                  Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije nadalje zboru predlaga predlog zakona o ratifikaciji
                  garancijske pogodbe med Republiko Slovenijo in Evropsko investicijsko banko za
                  projekt gradnje slovenskih avtocest "C" ter predlaga, da zbor z obravnavo tega
                  predloga zakona razširi dnevni red. Želi predlagatelj besedo? Besedo dajem
                  državnemu sekretarju v Ministrstvu za finance.</p>
            </sp>
            <sp xml:id="SDZ1-Izredna-54-1996-10-16.sp4">
               <speaker>VALTER REŠČIČ:</speaker>
               <p>Hvala za besedo. Torej tudi za to točko predlagam, da jo uvrstite na dnevni red,
                  ker s tem bi uredili tudi zadnjo tranšo iz protokola kooperacijskega sporazuma in
                  omogočili črtanje nadaljnjih 30 milijonov equjev izredno ugodnega kredita. Dejstvo
                  pa je, da tudi naslednje leto preteče oziroma zapade ta protokol in v kolikor ne
                  bi tega sprejeli, ne bi mogli več tega črpati. Hvala.</p>
            </sp>
            <sp xml:id="SDZ1-Izredna-54-1996-10-16.sp5">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi besedo poročevalec matičnega odbora? <stage>(Ne želi.)</stage>
                  Želi besedo predstavnik sekretariata? <stage>(Ne želi.)</stage> Želijo besedo
                  predstavniki poslanskih skupin? Tudi ne.</p>
               <p>Na glasovanje torej dajem predlog za razširitev dnevnega reda z navedenim
                  predlogom zakona in ugotavljam prisotnost. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog razširitve sprejet.</p>
               <p>Nadalje, parlamentarna preiskovalna komisija o vpletenosti in odgovornosti
                  nosilcev javnih funkcij v zvezi z najdbo orožja na mariborskem letališču predlaga
                  vmesno poročilo o delu parlamentarne preiskovalne komisije o vpletenosti in
                  odgovornosti nosilcev javnih funkcij v zvezi z najdbo orožja na mariborskem
                  letališču s pregledom vsebine gradiva in predlaga, da zbor vmesno poročilo
                  obravnava na tej seji. Želi poročevalec besedo? <stage>(Ne.)</stage> Želi
                  predstavnik Vlade besedo? Sekretariata? Poslanskih skupin? <stage>(Ne.)</stage>
                  Torej prehajamo na glasovanje o širitvi dnevnega reda z obravnavo vmesnega
                  poročila. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog sprejet.</p>
               <p>Ravno tako preiskovalna komisija Državnega zbora Republike Slovenije, ki je v
                  zvezi s preiskavo politične odgovornosti posameznih nosilcev javnih funkcij v
                  izvršnih svetih občin in republike za razkroj gospodarskega sistem Iskre, predlaga
                  končno poročilo in predlaga, da se obravnava na tej seji. Želi poročevalec besedo?
                     <stage>(Ne.)</stage> Sekretariat? <stage>(Ne.)</stage> Poslanske skupine?
                     <stage>(Ne.)</stage> Torej ugotavljam prisotnost za širitev dnevnega reda z
                  uvrstitvijo tega končnega poročila. Ugotovimo sklepčnost! <stage>(44
                     prisotnih.)</stage> Ponovno ugotavljam prisotnost! <stage>(49
                     prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog razširitve sprejet.</p>
               <p>Komisija za lokalno samoupravo podaja predlog, da Državni zbor začne postopek za
                  ustanovitev občin in druge teritorialne spremembe za občino Dobrovnik in občino
                  Gornji grad oziroma Grad, pardon, občino Grad. Želi poročevalka, besedo dajem
                  predsednici komisije, gospe Pečanovi.</p>
            </sp>
            <sp xml:id="SDZ1-Izredna-54-1996-10-16.sp6">
               <speaker>BREDA PEČAN:</speaker>
               <p>Hvala lepa. Seveda poročilo komisije z današnje seje še ni moglo priti sem, zaradi
                  tega jaz ne vem, če je nujno, da se razširi naziv točke ali bi bilo morda le
                  bolje, da bi napisali začetek postopka za ustanovitev občin in ne druge
                  teritorialne spremembe, pa da ne bi točno navajali, ker sicer je izredno dolgo
                  ime. Gre pa namreč za občine razen občine Grad in Dobrovnik tudi še za Žetale,
                  Podrehnik, Ribnico na Pohorju, Solčavo, Jezersko, Kodež, Hajdino, Bloke in Miklavž
                  ter za druge teritorialne spremembe, za tri konkretno.</p>
            </sp>
            <sp xml:id="SDZ1-Izredna-54-1996-10-16.sp7">
               <speaker>PREDSEDNIK JOŽEF ŠKOLČ:</speaker>
               <p>Gospa Pečanova! Mi imamo poročilo, ki omogoča razpravo na Državnem zboru samo o
                  ustanovitvi oziroma o spremembah v teh dveh občinah <stage>(Dobrovnik in
                     Grad)</stage> in ni mogoče odpreti o drugih stvareh brez materiala.</p>
            </sp>
            <sp xml:id="SDZ1-Izredna-54-1996-10-16.sp8">
               <speaker>BREDA PEČAN:</speaker>
               <p>No, material se sedaj ta trenutek pripravlja in danes smo na komisiji sprejeli
                  sklep, da bomo Državnemu zboru predlagali, da se razširi dnevni red z vsemi temi
                  zadevami, ki sem jih sedaj navedla, ne pa samo za Grad in Dobrovnik. Zato
                  sprašujem, ali ne bi bilo bolje, če bi se točka imenovala, "Začetek postopka za
                  ustanovitev občin in druge teritorialne spremembe", brez točnega imena občin, ki
                  naj bi se ustanavljale in bi s tem rešili problem, ker bo gradivo pa do takrat, ko
                  bo točka prišla na vrsto, prav gotovo na razpolago.</p>
            </sp>
            <sp xml:id="SDZ1-Izredna-54-1996-10-16.sp9">
               <speaker>PREDSEDNIK JOŽEF ŠKOLČ:</speaker>
               <p>To ni mogoče. To vi dobro veste po štirih letih, da ni mogoče brez gradiva tega
                  uvrstiti na dnevni red. Prosil bi vas, če podate predlog z gradivom, drugače pa
                  sedete v klop, ker gre za to, da so delovna telesa odgovorna Državnemu zboru, in
                  če predlagajo širitev dnevnega reda, morajo pač podati material.</p>
            </sp>
            <sp xml:id="SDZ1-Izredna-54-1996-10-16.sp10">
               <speaker>BREDA PAČAN:</speaker>
               <p>Gradivo je...</p>
            </sp>
            <sp xml:id="SDZ1-Izredna-54-1996-10-16.sp11">
               <speaker>PREDSEDNIK JOŽEF ŠKOLČ:</speaker>
               <p>Gospa Pečanova, dovolite. Vi ste podali gradivo za dve občini. To sem korektno
                  predstavil zboru in ne morem z vami tukaj razpravljati sedaj o stvareh, ki še
                  nastajajo, bodo nastajale itn.</p>
            </sp>
            <sp xml:id="SDZ1-Izredna-54-1996-10-16.sp12">
               <speaker>BREDA PEČAN:</speaker>
               <p>Gospod predsednik! Ponavljam, da je to gradivo že pripravljeno, je že v hiši.
                  Danes je samo še dodatno poročilo komisije, ki bi moralo v bistvu omogočiti, da bi
                  lahko vse to gradivo danes obravnavali na seji zbora. Gradivo pa je na razpolago,
                  samo da ni še na klopeh.</p>
            </sp>
            <sp xml:id="SDZ1-Izredna-54-1996-10-16.sp13">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Na glasovanje bom dal samo tisto razširitev, ki se mi zdi razumna in v
                  skladu s poslovnikom. Se želi predstavnik sekretariata opredeliti do tega?
                     <stage>(Ne želi.)</stage> Predstavnik Vlade? <stage>(Ne želi.)</stage>
                  Poslanskih skupin? <stage>(Ne.)</stage></p>
               <p>Torej ugotavljam prisotnost za glasovanje o razširitvi, kot jo je podala Komisija
                  za lokalno samoupravo z dopisom, ki ga je zboru predlagala 2.10.1996 in ga imate v
                  poslanskih skupinah oziroma v svojih mapah. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog sprejet.</p>
               <p>Pisni predlogi so se izčrpali. K besedi se je javil gospod Sušek. Za 54. sejo so
                  se izčrpali, gospod Potrč.</p>
            </sp>
            <sp xml:id="SDZ1-Izredna-54-1996-10-16.sp14">
               <speaker>MAKS SUŠEK:</speaker>
               <p>Spoštovane kolegice in kolegi! Včeraj smo zaradi nesklepčnosti prekinili
                  sprejemanje zakona o urejanju naselij in drugih posegov v prostor in bi prosil, da
                  to točko oziroma ta zakon danes sprejmemo, da nadaljujemo sedaj s to točko in jo
                  sprejmemo, potem pa nadaljujemo z drugimi točkami dnevnega reda.</p>
               <p>Zakon je kratek. Mi smo pravzaprav včeraj sprejeli bistven, tudi že bistven člen
                  kot tak, in če smo racionalni in če ne vlagamo amandmajev, je lahko zakon hitro
                  sprejet. Hočem pa reči to, da ima ta zakon ne glede na to, da je v bistvu mogoče
                  enostaven, pa da mogoče na prvi pogled ni ne vem kako pomemben, je vseeno
                  izrednega pomena tudi za Državni zbor in pa za mnoge poslance, ki bodo sprejemali
                  novi proračun, ker brez osnov tega zakona ne boste mogli sprejeti ustreznega
                  proračuna na področju infrastrukture, predvsem na tistih delih, ki krepijo
                  regionalni razvoj naše Slovenije. In ker smo že tolikokrat in že toliko energije
                  vložili v sprejem tega zakona, se mi zdi, da bi bilo pošteno in tudi smotrno, da
                  ga danes dokončno sprejmemo po hitrem postopku in da ga hitro sprejmemo. Prosim,
                  da potrdite ta predlog.</p>
            </sp>
            <sp xml:id="SDZ1-Izredna-54-1996-10-16.sp15">
               <speaker>PREDSEDNIK JOŽEF ŠKOLČ:</speaker>
               <p>Jaz ne bom sicer z nobenim več razpravljal o smiselnosti širitev, ker toliko hudo
                  dosti ne zaleže, torej; kar si bo Državni zbor naložil, da lahko naredi v
                  današnjem dnevu, bo pač naredil, vse drugo bo ostalo v rokah prihodnjega
                  parlamenta. Torej, gospod Sušek predlaga, da nadaljujemo z razpravo predloga
                  zakona o spremembah in dopolnitvah zakona o urejanju naselij in drugih posegov v
                  prostor po hitrem postopku. Sprašujem poročevalca matičnega odbora, kaj meni o tem
                  predlogu? Ne meni nič. Sekretariat? Vlada? Predstavniki poslanskih skupin?
                     <stage>(Ne.)</stage> Torej prehajamo na glasovanje. Ugotovimo sklepčnost!
                     <stage>(44 prisotnih.)</stage> Ponovno ugotavljam prisotnost! <stage>(46
                     prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da predlog širitve ni sprejet.</p>
               <p>Gospod Petrovič, imate predlog širitve? Ne. Niste še na vrsti. Se opravičujem.
                  Opravičujem se tudi gospodu Potrču, ki je 4. oktobra predlagal, da pisno...</p>
               <p>Ste se zmotili? Prosim, da poveste to.</p>
            </sp>
            <sp xml:id="SDZ1-Izredna-54-1996-10-16.sp16">
               <speaker>FRANC ČERNELIČ:</speaker>
               <p>Tudi jaz sem se enkrat zmotil in prosim, da se glasovanje ponovi.</p>
            </sp>
            <sp xml:id="SDZ1-Izredna-54-1996-10-16.sp17">
               <speaker>PREDSEDNIK JOŽEF ŠKOLČ:</speaker>
               <p>Torej najprej ugotavljam prisotnost za to, da glasujemo o ponovnem glasovanju o
                  predlogu za razširitev dnevnega reda s predlogom gospoda Suška. Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti?
                  <stage>(Nihče.)</stage></p>
               <p>Torej ponavljamo glasovanje o razširitvi dnevnega reda s predlogom zakona o
                  spremembah in dopolnitvah zakona o urejanju naselij in drugih posegov v prostor po
                  hitrem postopku. Ugotovimo sklepčnost! <stage>(41 prisotnih.)</stage> Ponovno
                  ugotavljam prisotnost! Hkrati vas opozarjam, da bom pri izvajanju poslovnika, ker
                  gre za zadnjo sejo, strikten in ne bom nobenega več iskal po hiši za nadaljevanje
                  seje. <stage>(47 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da predlog ni sprejet, pardon, je sprejet, se opravičujem.</p>
               <p>Prehajamo k pisnemu predlogu gospoda Mirana Potrča s 4. oktobra, in sicer
                  predlaga, da se na dnevni red te seje uvrsti predlog zakona o poroštvu Republike
                  Slovenije za najetje posojil za izgradnjo Termoelektrarne Trbovlje 3. Tega ni bilo
                  v prioriteti, zato pač ni prišlo niti na dnevni red in tudi sicer je zbor o tem že
                  enkrat odločal. Sprašujem predlagatelja, če želi besedo?</p>
            </sp>
            <sp xml:id="SDZ1-Izredna-54-1996-10-16.sp18">
               <speaker>MIRAN POTRČ:</speaker>
               <p>Hvala lepa. Vem, da ni veliko pripravljenosti za poslušanje, zato bom kratek.
                  Vlada in matično delovno telo ta zakon podpirata v prvi obravnavi, ne po hitrem
                  postopku. Če želimo, da se lahko opravi predhodni mednarodni razpis za zbiranje
                  ponudb, iz katerega bi se ugotovilo, kateri tuji izvajalci in investitorji so
                  pripravljeni pri tem sodelovati, izvedba takšnega predhodnega razpisa traja
                  približno pol leta do leto dni, in če želimo do konca leta 1999 začeti z gradnjo,
                  ki je v programu, potem bi bilo prav ta zakon vsaj v prvi obravnavi sprejeti ali
                  pa se odločiti, da gremo v zamudo, ki bo pomenila, da termoelektrarna ne bo
                  ekološko sanirana in bo večje onesnaženje zraka, da ne bomo izvajali programa, ki
                  smo ga za razvoj energetike sprejeli, in da bo odvisnost naše države od tujine v
                  energetiki še večja.</p>
               <p>Predlagam torej, da ga v prvi obravnavi obravnavamo in če bo sprejet na dnevni
                  red, bom jaz hitri postopek umaknil. Hvala.</p>
            </sp>
            <sp xml:id="SDZ1-Izredna-54-1996-10-16.sp19">
               <speaker>PREDSEDNIK JOŽEF ŠKOLČ:</speaker>
               <p>Želi poročevalec matičnega odbora besedo? <stage>(Ne.)</stage> Želi predstavnik
                  sekretariata? <stage>(Ne.)</stage> Predstavnik Vlade? <stage>(Ne želi.)</stage>
                  Predstavniki poslanskih skupin? <stage>(Ne.)</stage></p>
               <p>Torej prehajamo na glasovanje o razširitvi dnevnega reda s predlogom zakona o
                  poroštvu Republike Slovenije za najetje posojil za izgradnjo Termoelektrarne
                  Trbovlje 3. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da je predlog sprejet.</p>
               <p>Kot je rekel gospod Potrč, se bo obravnaval v prvi obravnavi. Naslednji predlog
                  razširitve ima gospod Ivo Hvalica. Predvidevam, da se je gospa Šturm-Kocjan
                  zmotila ali nekaj podobnega.</p>
            </sp>
            <sp xml:id="SDZ1-Izredna-54-1996-10-16.sp20">
               <speaker>JADRANKA ŠTURM-KOCJAN:</speaker>
               <p>Hvala lepa. Prosim, če lahko ponovimo prejšnje glasovanje. Hvala lepa.</p>
            </sp>
            <sp xml:id="SDZ1-Izredna-54-1996-10-16.sp21">
               <speaker>PREDSEDNIK JOŽEF ŠKOLČ:</speaker>
               <p>Morate navesti razlog.</p>
            </sp>
            <sp xml:id="SDZ1-Izredna-54-1996-10-16.sp22">
               <speaker>JADRANKA ŠTURM-KOCJAN:</speaker>
               <p>Zmotila sem se pri glasovanju.</p>
            </sp>
            <sp xml:id="SDZ1-Izredna-54-1996-10-16.sp23">
               <speaker>PREDSEDNIK JOŽEF ŠKOLČ:</speaker>
               <p>Ugotavljam prisotnost za ponovno glasovanje in vas prosim za zbranost v dvorani
                  pri odločanju. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da ponavljamo glasovanje o razširitvi dnevnega reda s predlogom zakona
                  o poroštvu Republike Slovenije za najetje posojila za izgradnjo Termoelektrarne
                  Trbovlje 3. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da predlog razširitve ni sprejet. Besedo dajem gospodu Hvalici.</p>
            </sp>
            <sp xml:id="SDZ1-Izredna-54-1996-10-16.sp24">
               <speaker>IVO HVALICA:</speaker>
               <p>Hvala lepa. Spoštovani! Moj predlog je malo resnejši. Kot veste, je Gospodarska
                  zbornica Slovenije konec septembra enostransko odpovedala splošno kolektivno
                  pogodbo za gospodarstvo. Veljavnost sedanje kolektivne pogodbe se tako izteče
                  konec leta. Če do tega datuma ne bo prišlo do uspešnega zaključka pogajanj med
                  tarifnimi partnerji, bodo delavci, ki so zaposleni v gospodarstvu, ostali brez
                  osnovne zaščite, ki jim jo sicer zagotavlja splošna kolektivna pogodba. Zaradi
                  tega je potrebno sprejeti zakon, ki bo zavaroval osnovne delavske pravice in
                  podaljšal veljavnost nekaterih ključnih določb splošne kolektivne pogodbe. Glede
                  na to smo poslali Državnemu zboru predlog zakona o nadaljnji uporabi določb
                  splošne kolektivne pogodbe za gospodarstvo za leto 1997 predlagamo, da se sprejme
                  po hitrem postopku. Gre za zelo resno zadevo. Mislim, da vas o tem ni treba
                  prepričevati in prosim, da uvrstitev tega izjemno aktualnega in socialnega zakona
                  podprete tako, da pride na dnevni red te seje. Hvala lepa.</p>
            </sp>
            <sp xml:id="SDZ1-Izredna-54-1996-10-16.sp25">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Tudi ta predlog je bil, tako kot predlog gospoda Potrča, v seznamu
                  tistih zakonov, ki niso prišli na prioriteto in zato niso bili predlagani na
                  dnevni red te seje. Sprašujem poročevalca matičnega odbora, če želi besedo?
                     <stage>(Ne.)</stage> Želi besedo predstavnik sekretariata? <stage>(Ne.)</stage>
                  Predstavnik Vlade? <stage>(Ne.)</stage> Predstavniki poslanskih skupin? Gospod
                  Hvalica.</p>
            </sp>
            <sp xml:id="SDZ1-Izredna-54-1996-10-16.sp26">
               <speaker>IVO HVALICA:</speaker>
               <p>Hvala lepa. Ravno to sem želel slišati, gospod predsednik, da to ni bilo uvrščeno
                  v prioriteto. Sedaj ne vem, kaj je lahko prioriteta v tej državi, če ena taka
                  socialna, delavska zadeva ni prioriteta. Naj bodo prioriteta različna posojila,
                  saj se zadolžujemo bolj kot prejšnja država. Nekaj tako pomembnega, kot je
                  kolektivna pogodba, pa ni prioriteta. Ne vem. Vem sicer, da sedanja večina ni
                  socialno naravnana, ampak pomislite, kaj bo z naslednjo večino, ki bo v  tem zboru
                  in kaj bo z delavci sedaj pred volitvami in potem po volitvah. Hvala lepa.</p>
            </sp>
            <sp xml:id="SDZ1-Izredna-54-1996-10-16.sp27">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Predstavili ste mnenje poslanske skupine, v katerem ste polimiziral z
                  mano. Dolžan sem pa zboru povedati, da na seji kolegija, na katerem sodelujete,
                  niti niste predlagali tega zakona, da bi ga lahko obravnavali kot prioriteto. Zato
                  se čudim temu vašemu protestu. Replike ni pri tem. Želi še kdo v imenu poslanskih
                  skupin govori o tem predlogu? <stage>(Ne.)</stage> Torej prehajamo na glasovanje o
                  razširitvi dnevnega reda s predlogom zakona o nadaljnji uporabi določb splošne
                  kolektivne pogodbe za gospodarstvo za leto 1997. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da predlog ni sprejet.</p>
               <p>Besedo dajem ministru za gospodarske zadeve gospodu Metodu Dragonji.</p>
            </sp>
            <sp xml:id="SDZ1-Izredna-54-1996-10-16.sp28">
               <speaker>METOD DRAGONJA:</speaker>
               <p>Hvala lepa. Gospod predsednik, spoštovane poslanke in poslanci! V imenu Vlade
                  želim predlagati, da se dnevni red 54. izredne seje Državnega zbora razširi še s
                  tremi zakoni, ki so bili uvrščeni na dnevni red 53. izredne seje, vendar niso bili
                  obravnavani glede na to, da je seja včeraj bila zaključena. Gre za predlog zakona
                  o dokapitalizaciji Sklada Republike Slovenije za razvoj, za predlog zakona o
                  poroštvu Republike Slovenije za obveznosti Sklada Republike Slovenije za razvoj in
                  za predlog zakona o spremembah in dopolnitvah zakona o družbi za zavarovanje in
                  financiranje izvoza Slovenije. Vsi trije zakoni so bili predloženi v hitri
                  postopek. Že pri uvrščanju na dnevni red predhodne seje smo utemeljevali ta hitri
                  postopek s potrebo, da se gospodarska gibanja podprejo in dodatno dinamizirajo s
                  strani Vlade. Zavedamo se, da je to v tem momentu dodatna obremenitev za
                  parlament, vendar razlogi, ki so narekovali Vladi, da je predložila ta paket
                  zakonov in tudi trenutne gospodarske razmere narekujejo, da ne glede na
                  predvolilni čas te zakone Državni zbor čimprej sprejme, da bi se lahko tudi
                  čimprej uporabljali.</p>
               <p>Očitki, ki so bili prisotni, da so zakoni predvolilno naravnani, so enostranski.
                  Ne glede na njihov sprejem bo njihova operacionalizacija skozi dokapitalizacijo
                  teh skladov po zakonu o gospodarskih družbah zahtevala še najmanj mesec do dva
                  meseca časa in bo glavne sadove teh zakonov uživalo gospodarstvo in bodo že
                  operativni za novo vlado, ki bo prevzela dolžnosti, zato s to dodatno
                  utemeljitvijo prosim, da poslanske skupine podprete ta predlog. Hvala lepa.</p>
            </sp>
            <sp xml:id="SDZ1-Izredna-54-1996-10-16.sp29">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Odločali bomo in razpravljali o vsakem predlogu širitve posebej.
                  Najprej o predlogu zakona o dokapitalizaciji Sklada Republike Slovenije za razvoj.
                  Sprašujem poročevalca matičnega delovnega telesa, če želi besedo? <stage>(Ne
                     želi.)</stage> Želi besedo predstavnik sekretariata? <stage>(Ne želi.)</stage>
                  Želijo besedo predstavniki poslanskih skupin? <stage>(Ne želijo.)</stage> Torej
                  prehajamo na glasovanje o razširitvi dnevnega reda s predlogom zakona o
                  dokapitalizaciji Sklada Republike Slovenije za razvoj.</p>
               <p>Ugotovimo sklepčnost! <stage>(39 prisotnih.)</stage> Ugotovimo sklepčnost!
                     <stage>(44 prisotnih.)</stage> Sejo bomo nadaljevali čez točno 10 minut in
                  potem čez točno pol ure in če se nič ne bo izšlo, smo jo končali to minuto.</p>
            </sp>
            <stage type="time">(Seja je bila prekinjena ob 11.02 uri in se je nadaljevala ob 11.30
               uri.)</stage>
            <sp xml:id="SDZ1-Izredna-54-1996-10-16.sp30">
               <speaker>PREDSEDNIK JOŽEF ŠKOLČ:</speaker>
               <p>Ugotavljam prisotnost za nadaljevanje seje. Smo sredi odločanja o predlogu
                  razširitve dnevnega reda s predlogom zakona o poroštvu Republike Slovenije za
                  obveznosti Sklada Republike Slovenije za razvoj in dokler ne odločimo o tem
                  predlogu, ni mogoče dobiti besede za kakršenkoli drug predlog. Ugotovimo
                  sklepčnost! <stage>(45 prisotnih.)</stage> Sejo nadaljujemo natančno ob 12. uri in
                  vas opozarjam, da če ob 12. uri ne bo zbor sklepčen, da bomo Državni zbor svečano
                  zaključili.</p>
            </sp>
            <stage type="time">(Seja je bila prekinjena ob 11.31 uri in se je nadaljevala ob 12.02
               uri.)</stage>
            <sp xml:id="SDZ1-Izredna-54-1996-10-16.sp31">
               <speaker>PREDSEDNIK JOŽEF ŠKOLČ:</speaker>
               <p>Ugotavljam prisotnost! <stage>(33 prisotnih.)</stage> Ugotavljam, da zbor ni
                  sklepčen. In še enkrat ponovno ugotavljam, ker je bila prekinitev! <stage>(49
                     prisotnih.)</stage> Torej lahko nadaljujemo z odločanjem.</p>
               <p>Smo pri predlogu zakona o poroštvu Republike Slovenije za obveznosti Sklada
                  Republike Slovenije za razvoj. Vlada predlaga, da se ga uvrsti na dnevni red in
                  obravnava po hitrem postopku. Ugotavljam prisotnost! <stage>(45
                     prisotnih.)</stage> Ponovno ugotavljam prisotnost! <stage>(45
                     prisotnih.)</stage></p>
               <p>Gospe in gospodje, zdi se mi, da se na tak način dnevnega reda ne da sprejemati,
                  še manj pa nadaljevati seje. Jaz sem vas prosil, da bi ob 12 uri nadaljevali,
                  opozarjal, da ne nameravam ponavljati kalvarije predsedujočih zadnjih dni.
                  Zahvaljujem se vam za sodelovanje v tem mandatu in s tem je ta seja
                  zaključena.</p>
            </sp>
            <stage type="time">(Seja je bila končana 16. oktobra ob 12.03 uri.)</stage>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-12-1993-09-29">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8713F7CE556168B0C1257832004838F9</idno>
               <idno type="URI">8713F7CE556168B0C1257832004838F9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-12-1993-09-29.DZ" n="12">
               <name>Redna</name>
               <date when="1993-09-29"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-12-1993-09-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 29. SEPTEMBRA 1993 OB 10.00 URI)</stage>
            <sp xml:id="SDZ1-Redna-12-1993-09-29.sp1">
               <speaker>PODPREDSEDNIK MIROSLAV MOZETIČ:</speaker>
               <p>Spoštovane poslanke, spoštovani poslanci, gospe in gospodje, lepo pozdravljeni!
                  Prosim, da zasedete svoja mesta.</p>
               <p>Pričenjam prvo nadaljevanje 12. seje Državnega zbora Republike Slovenije. Obveščen
                  sem, da so zadržani, in se današnje seje ne morejo udeležiti, naslednje poslanke
                  in poslanci: dr. Dušan Bavdek, dr. France Bučar, Feri Horvat, dr. Lev Kreft
                  dopoldan, Benjamin Henigman dopoldan, Ignac Polajnar od 17. do 19. ure.</p>
               <p>Prosim, da ugotovimo prisotnost v dvorani. Ugotavljamo prisotnost v dvorani.
                  Ugotavljam, da je navzočih 72 poslank in poslancev; tako je zbor sklepčen in lahko
                  odloča.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Današnje nadaljevanje seje bomo pričeli pri 7. točki dnevnega reda, in sicer z
                  odloČanjem o stališčih in sklepih o predlogu zakona o dopolnitvah zakona o
                  urejanju naselij in drugih posegov v prostor ter nadaljevali po dnevnem redu
                  naprej, in sicer tiste točke, za katere so dani pogoji za obravnavo in
                  odločanje.</p>
               <p>Prehajamo k <title>7. TOČKI DNEVNEGA REDA - PREDLOG ZAKONA O DOPOLNITVAH ZAKONA O
                     UREJANJU NASELIJ IN DRUGIH POSEGOV V PROSTOR</title>.</p>
               <p>Delo smo prekinili pri 2. točki stališč in sklepov Odbora za infrastrukturo in
                  okolje, ki jih predlaga Državnemu zboru Republike Slovenije v sprejem. Pri 2.
                  točki sklepov in stališč smo imeli amandma in zahtevali stališče in dodatno mnenje
                  Sekretariata za zakonodajo in pravne zadeve, ki ga je izdelal in ki ste ga dobili
                  na klop; gre za dodatno mnenje k predlogu zakona o dopolnitvi zakona o urejanju
                  naselij in drugih posegov v prostor Sekretariata za zakonodajo in pravne zadeve.
                  Ker ste ga prejeli na klop, mislim, da ni treba, da ga prebiram.</p>
               <p>Prehajamo k odločanju o amandmaju na sklep pod številko 2. Amandma se glasi:
                  Besede <q>"le za gradnjo avtocest"</q> se nadomesti z besedilom <q>"vseh infrastrukturnih
                  objektov in naprav nacionalnega pomena"</q>.</p>
               <p>Želi kdo besedo? Žarko Pregelj, prosim.</p>
            </sp>
            <sp xml:id="SDZ1-Redna-12-1993-09-29.sp2">
               <speaker>ŽARKO PREGELJ:</speaker>
               <p>Spoštovani! Sekretariat za zakonodajo je podal obrazložitev, kot je Državni zbor
                  od njega zahteval, in, kot vidite, meni, da ni s pravnega stališča nobenih
                  zadržkov, da ne bi uporabili izraza <q>"infrastrukturni objekti in naprave
                  nacionalnega pomena"</q>; hkrati pa opozarja, da je potrebno te pojme opredeliti,
                  kajti v pravni terminologiji jih ni. Zato predlagam, da bi predlagatelj tega
                  amandmaja na stališče opredelil te pojme in bi na ta način bilo verjetno popolnoma
                  jasno, kaj meni, da sodi k tej terminologiji <q>"infrastrukturi objekti in naprave
                  nacionalnega pomena"</q>. Sekretariat hkrati meni, da v kolikor gre za tiste objekte,
                  ki so pomembni za republiko, da je zadeva jasna. Osebno želim pripomniti, da bi ne
                  prišlo do različnih razumevanj in bi se pod objekte, ki so pomembni za republiko,
                  štela tista odlagališča komunalnih ali posebnih odpadkov ali celo nizko
                  radioaktivnih odpadkov, ki so mogoče res širšega pomena, prizadenejo pa samo eno
                  lokalno skupnost. Zato predlagam, da predlagatelj tega amandmaja dodatno opredeli,
                  na katere infrastrukturne objekte nacionalnega pomena misli. Hvala lepa.</p>
            </sp>
            <sp xml:id="SDZ1-Redna-12-1993-09-29.sp3">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peršak.</p>
            </sp>
            <sp xml:id="SDZ1-Redna-12-1993-09-29.sp4">
               <speaker>ANTON PERŠAK:</speaker>
               <p>Včeraj, ko sem se opredeljeval do tega zakona, sem pokazal določeno razumevanje za
                  to težnjo, ki jo daje ta amandma. To razumevanje, moram reči, da imam še zdaj.
                  Moram pa</p>
               <p>povedati, da sem danes zjutraj imel priložnost videti pravkar sprejeti nemški
                  zakon na isto temo <stage>(<q>"pravkar"</q> mislim pred nekaj tedni)</stage> in ta zakon
                  je uredil to stvar na naslednji način: prvič, podobno kot je intencija tega zakona
                  je izrazito poenostavil postopke, združil pristojnosti na enem mestu v upravnih
                  postopkih, in, drugič, šel je tudi v druge - ker tam sploh ni bil to problem
                  zaradi avtocest - vendar na ta način, da je dobesedno imenoval, da gre za
                  železnice, da gre za letališča <stage>(tista, ki so zveznega značaja)</stage>, da
                  gre za avtoceste in tako naprej. Skratka, bi se pridružil temu predlogu, da se
                  stvar malo bolj jasno opredeli in da se potem vendarle pokaže dodatno razumevanje
                  za to. Hvala.</p>
            </sp>
            <sp xml:id="SDZ1-Redna-12-1993-09-29.sp5">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Lenič.</p>
            </sp>
            <sp xml:id="SDZ1-Redna-12-1993-09-29.sp6">
               <speaker>JOŽE LENIČ:</speaker>
               <p>Gospod podpredsednik, spoštovani poslanci. Ko je včeraj klub LDS vložil ta amandma
                  na stališče, je imel pripravljene konkretne amandmaje, ker nismo vedeli, ali bo
                  šlo za hiter postopek, ali bo šlo za normalen postopek. Ker smo se šele včeraj
                  odločili, da bo šlo za normalen postopek, smo vložili amandma na stališče. Se
                  pravi, v tem amandmaju na stališče nismo zadev eksplicitno precizirali, medtem ko
                  v tistih amandmajih so pa zadeve bile eksplicitno precizirane. In sicer se je za
                  infrastrukturne objekte nacionalnega pomena definicija glasila takole: <q>"to so
                  objekti in naprave nacionalnega pomena, in sicer objekti in naprave prometa in
                  zvez, energetski, vodno gospodarski, ekološki in drugi objekti in naprave, ki so v
                  skladu s predpisi namenjeni izvajanju dejavnosti obveznih republiških gospodarskih
                  javnih služb oz. zadev materialne infrastrukture, ker je zanje po zakonu obvezna
                  priprava lokacijskih načrtov."</q> To je bila konkretna definicija teh
                  infrastrukturnih objektov. Če odbor, ali kdo drug meni, da je potrebno to
                  definicijo, tako kot sem jo prebral, dopolniti k našemu amandmaju, to lahko
                  storimo. Vendar nekako menimo, da je v tej prvi fazi še dovolj časa, da se ta
                  zadeva postori do druge faze. Tako, da mislim, da sem bil tukaj dovolj jasen -
                  tudi glede na mnenje zakonodajno pravne službe - kaj to je. Torej mi vemo, kaj je
                  to in smo to tudi nekako zapisali, vendar ker so to zaenkrat še okvirna stališča,
                  k bolj konkretnim opredelitvam nismo šli. Hvala lepa.</p>
            </sp>
            <sp xml:id="SDZ1-Redna-12-1993-09-29.sp7">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo od poslancev besedo? Gospod minister, prosim.</p>
            </sp>
            <sp xml:id="SDZ1-Redna-12-1993-09-29.sp8">
               <speaker>MIHA JAZBINŠEK:</speaker>
               <p>Samo strokovna obrazložitev. Danes veljavna razdelitev med tako imenovane
                  regionalne objekte in med, rekel bi, lokalne objekte, ki je v zakonu o urejanju
                  naselij in pa v zakonu o graditvi objektov, je širša kot je ta definicija. V tem
                  primeru gre samo za infrastrukturne objekte <stage>(ne, recimo, za kakšne poslovne
                     stavbe ali pa podobne stvari)</stage> in samo obveznih infrastrukturnih
                  sistemov na republiki. To se pravi, gre samo za res objekte javnih služb; kolikor
                  so pa to republiške obvezne javne službe, pomeni, seveda, da so nacionalnega
                  pomena.</p>
            </sp>
            <sp xml:id="SDZ1-Redna-12-1993-09-29.sp9">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi razpravljati? Gospod Pregelj.</p>
            </sp>
            <sp xml:id="SDZ1-Redna-12-1993-09-29.sp10">
               <speaker>ŽARKO PREGELJ:</speaker>
               <p>Spoštovani. Če prav razumem, potem so tukaj tudi odlagališča; sploh recimo za
                  nizkoradioaktivne odpadke. In ko bo prišel lokacijski načrt za to odlagališče in
                  ga bo lokalna skupnost morala vnesti v svoje srednjeročne plane - če tega ne bo
                  naredila, ker ji ne bo ustrezalo, jo bo država enostavno prisilila. Ko bo namreč
                  lokalna skupnost takšen dokument, prostorski dokument zavrnila, utegne potem
                  Državni zbor to sprejeti in jo prisiliti, da ima na svojem ozemlju tudi takšno
                  odlagališče. Namreč tukaj je ves problem. Hvala lepa.</p>
            </sp>
            <sp xml:id="SDZ1-Redna-12-1993-09-29.sp11">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Prosim, gospod Oman.</p>
            </sp>
            <sp xml:id="SDZ1-Redna-12-1993-09-29.sp12">
               <speaker>IVAN OMAN:</speaker>
               <p>Gospod podpredsednik, gospe in gospodje poslanke in poslanci. Imamo nekaj izkušenj
                  s takimi nepreciznimi definicijami. Vemo na primer, kaj je svoj čas pomenilo
                  <q>"javni interes"</q>. V <q>"javni interes"</q> se da stlačiti karkoli. V <q>"infrastrukturo"</q> se
                  da stlačiti karkoli, <q>"ekološki"</q> se da stlačiti karkoli. Torej jaz nasprotujem
                  sprejemu takega stališča, takega amandmaja, če ne bo stvar popolnoma jasna. Če
                  govorimo o avtocestah, če govorimo o železnicah, če govorimo o energetskih
                  objektih, potem se da razpravljati; čim pa presežemo to, potem pa mislim, da stvar
                  ne gre skupaj. Hvala lepa.</p>
            </sp>
            <sp xml:id="SDZ1-Redna-12-1993-09-29.sp13">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Gospod minister.</p>
            </sp>
            <sp xml:id="SDZ1-Redna-12-1993-09-29.sp14">
               <speaker>MIHA JAZBINŠEK:</speaker>
               <p>Vlada seveda lahko da eksplicitni spisek za drugo obravnavo in je potem v okviru
                  druge obravnave lahko ta spisek predmet amandmajev. Sicer je na področju varstva
                  okolja, po zakonu o varstvu okolja, eksplicitno jasno, kaj so republiške javne
                  službe varstva okolja; to so seveda službe ravnanja z odpadki in to so tudi
                  odlagališča. In moram samo to povedati, da ta zakon ne pomeni nič drugega, kakor
                  odločanje iz petih let v Državnem zboru in v občinah spraviti v Državnem zboru in
                  v občinah recimo na dve leti. In jaz mislim, da bo Državni zbor znal ocenjevati,
                  če bo prišlo do te ekscesne situacije, da občina nekako ne bo pristala na določene
                  stvari, bo te interese Državni zbor znal usklajevati; zato namreč Državni zbor
                  tudi je, da na koncu arbitrira. To je seveda najvišje telo arbitriranja, ni se pa
                  bati, da bi dokumenti na to temo prišli v Državni zbor preje kot v, recimo,
                  tričetrt leta v prvo obravnavo.</p>
            </sp>
            <sp xml:id="SDZ1-Redna-12-1993-09-29.sp15">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo?</p>
               <p/>
               <p>Gospod Oman.</p>
            </sp>
            <sp xml:id="SDZ1-Redna-12-1993-09-29.sp16">
               <speaker>IVAN OMAN:</speaker>
               <p>Oprostite, dovolil bi si nekoliko oporekati gospodu ministru. Parlament verjetno
                  ni najvišji organ arbitriranja, če gre za upravni postopek. Minister ima seveda
                  pooblastila v zakonu za upravni postopek in tukaj je parlament več ali manj brez
                  moči. Če gre za upravni spor odloča Vrhovno sodišče, ne parlament.</p>
            </sp>
            <sp xml:id="SDZ1-Redna-12-1993-09-29.sp17">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo g. minister? Prosim.</p>
            </sp>
            <sp xml:id="SDZ1-Redna-12-1993-09-29.sp18">
               <speaker>MIHA JAZBINŠEK:</speaker>
               <p>Jaz bi prosil lepo, da se precizno govori o stvareh. Jaz sem govoril: v Državni
                  zbor pride plan, republiški prostorski plan, v občino pride občinski prostorski
                  plan. Nemogoče je v upravnem postopku dati kakršnokoli dovoljenje, če ni pasiral
                  najprej Državnega zbora in pa skupščine občine v smislu planov. To planiranje se
                  iz pet let skrči na dve leti. Minister da dovoljenje - če ga da - čisto na koncu,
                  ko so stvari odločene.</p>
            </sp>
            <sp xml:id="SDZ1-Redna-12-1993-09-29.sp19">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Redna-12-1993-09-29.sp20">
               <speaker>ŽARKO PREGELJ:</speaker>
               <p>Spoštovani! Gre za tisto zadevo, ki se ponavlja ves čas. Poglejte, normalno, da je
                  Vlada in ministrstvo najvišji upravni organ, ki dela vedno točno in natančno po
                  zakonih, in za zakone je odgovoren, jasno Državni zbor. Državni zbor bo sprejel
                  zakon, v katerem bo v 45. e členu pisalo: <q>"Če Skupščina občine zavrne sprejete
                  odločitve oziroma v roku iz petega odstavka itd. ne sprejme dopolnitve občinskih
                  prostorskih planov, sprejme zadevno odločitev Državni zbor."</q> Tu gre za to zadevo.
                  V takem primeru, ko na primer lokalna skupnost ne bo funkcionirala - to se da
                  narediti na terenu, se jo pač politično razbije - ne more sprejeti odločitve, jo
                  sprejme Državni zbor. Saj ni treba, da se gre v ta konfront. Ker je to določilo v
                  bistvu tako, ki lokalni skupnosti v končni fazi lahko vzame tisto pristojnost
                  odločanja, zato menim, da je to nevarno pri takih objektih kot so razna
                  odlagališča; kajti takrat je prizadeta zgolj tista dotična lokalna skupnost, lahko
                  njene sosede še, nikakor pa ni cela država. Pri gradnji avtoceste pa je cela
                  država nekje prizadeta, oziroma vsaj velik del, in je nekako normalno, da se to
                  potem sprejema v okviru Državnega zbora. Tudi pri železnici to drži. Že letališče
                  in pristanišče sta nekoliko bolj omejena na posamezno lokalno skupnost. Prosim,
                  tukaj ne gre sedaj za zavajanje, ne gre za to, da bi bili proti hitrim postopkom,
                  ampak bodimo tam za hitre postopke, kjer je to res v interesu celotne države. Kjer
                  je pa možnost, da je prizadeta zgolj posamezna lokalna skupnost, naj ima ta
                  možnost, da zadevo zavrne.</p>
               <p>V kolikor bi se zakonska dikcija tukaj spremenila, potem je to lahko sprejemljivo,
                  da velja za vse infrastrukturne objekte nacionalnega pomena. V kolikor pa ne, kjer
                  je pa zgolj ena lokalna skupnost prizadeta, pa ta zakon, mislim, ne sme tako
                  veljati. Hvala lepa.</p>
            </sp>
            <sp xml:id="SDZ1-Redna-12-1993-09-29.sp21">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Černelič.</p>
            </sp>
            <sp xml:id="SDZ1-Redna-12-1993-09-29.sp22">
               <speaker>FRANC ČERNELIČ:</speaker>
               <p>Spoštovani predsedujoči, spoštovane poslanke in poslanci! Že nekajkrat smo
                  slišali, da bo na tem področju pripravljena kompleksna zakonodaja. Jaz prav to
                  pričakujem. Ne bi rad, da z dopolnitvami zakona gremo v razširitev do tiste mere,
                  da bomo reševali zdaj z dopolnitvami kompleksno zadevo. Naj se pripravi osnovni
                  zakon. Ta trenutek ne rabimo interventno za druga področja kot za avtoceste in
                  zaradi tega vas prosim, da ne razširjamo zadeve, ker se bomo zapletli.</p>
               <p>Nikakor se ne morem strinjati, da je državni interes lahko tudi na energetskih
                  objektih tako močan, da lahko uniči eno področje. Vzemimo samo Savske elektrarne,
                  ki pridejo še v izgradnjo, od Sevnice navzdol. Že sama prva izgradnja Savskih
                  elektrarn je pokazala, da so tu vendarle močni konflikti tudi z okoljem, kajti
                  vplivi so lahko izjemno veliki. Mislim, da je tu treba iti z roko v roki, nikakor
                  ne izključno s prisilo.</p>
               <p>Opozarjam na vse tiste stvari, ki imajo točkovno obremenitev v prid države, da ta
                  točkovna obremenitev ne more biti enostavno odločena, tudi po ustavi, ne z nekim -
                  bom rekel - zakonom, ki bo opredelil, da pač riskiramo, da prepustimo neko
                  določeno področje, neka določena naselja obremenitvi zaradi posebnega interesa.
                  Da, če se doseže konsenz v vseh parametrih. Zato bi prosil, da ne podprete in sam
                  bom glasoval proti razširitvi. Hvala lepa.</p>
            </sp>
            <sp xml:id="SDZ1-Redna-12-1993-09-29.sp23">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo?</p>
               <p>Ker ni več razpravljalcev, mislim, da lahko preidemo na glasovanje o amandmaju. To
                  je amandma k 2. točki sklepov, in sicer, da se besede <q>"le za gradnjo avtocest"</q>
                  nadomesti z besedilom <q>"vseh infrastrukturnih objektov in naprav nacionalnega
                  pomena"</q>. Ugotovimo sklepčnost! <stage>(69 navzočih.)</stage> Kdo je za? <stage>(21
                     poslancev.)</stage> Je kdo proti? <stage>(44 poslancev.)</stage></p>
               <p>Ugotavljam, da ta amandma ni sprejet.</p>
               <p>Sedaj prehajamo na glasovanje k sami 2. točki, k drugemu sklepu. <stage>(Ker imate
                     pred seboj sklepe, mislim, da ni potrebno, da ga berem.)</stage></p>
               <p>Ugotavljamo sklepčnost! <stage>(65 navzočih.)</stage> Kdo je za sprejem sklepa?
                     <stage>(45 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je drugi sklep sprejet.</p>
               <p>Prehajamo na tretji sklep, kjer imamo vložen amandma na četrto alineo 5. točke
                  tega sklepa. Amandma na četrto alineo se glasi: Besede <q>"že pred prvo"</q> se
                  nadomestijo z <q>"v sklopu prve obravnave"</q>. Torej amandma se glasi: Besede <q>"že pred
                  prvo"</q> se nadomestijo z <q>"v sklopu prve obravnave"</q>. Predlagatelj se mora do izbora
                  jasno opredeliti."</p>
               <p>Bom še enkrat ponovil amandma, ker verjetno ni bilo jasno. Besede <q>"že pred prvo"</q>,
                  v četrti alinei 3. točke, se nadomestijo z <q>"v sklopu prve obravnave. Predlagatelj
                  se mora do izbora jasno opredeliti."</q></p>
               <p>Želi kdo razpravljati o tem amandmaju? Žarko Pregelj, prosim.</p>
            </sp>
            <sp xml:id="SDZ1-Redna-12-1993-09-29.sp24">
               <speaker>ŽARKO PREGELJ:</speaker>
               <p>Spoštovani. Dovolite, da vas opozorim, da utegne biti tak amandma v nasprotju z
                  zakonom in z našim poslovnikom. Namreč, ta sklep, ki ga je odbor sprejel, je
                  nastal iz potrebe po tem, da Državni zbor, kot najvišji organ odločanja, ki v
                  bistvu politično odloči, kadar sprejme planski dokument o poteku avtoceste, ima
                  možnost, preden se tako odloči, spoznati vse variante in pred pripravo dokončnega
                  predloga zakona, naloži predlagatelju, katero varianto naj pripravi.</p>
               <p>Namreč, po zakonu o urejanju naselij in posegov v prostor, se tak akt, ki določa
                  prostorski potek, sprejema dvofazno <stage>(včasih smo imeli trofazni postopek
                     itd.)</stage> torej osnutek, predlog. Sedaj ima ta poslovnik zgolj enofazni, to
                  je hitri postopek, ali pa trofazni, v treh branjih. Potrebno je tukaj nekako
                  uskladiti. Najboljše je tako, kot je odbor predlagal; se pravi, da je prva faza
                  predobravnava, ki jo obravnava 182. člen Poslovnika, druga faza pa je v bistvu
                  hitri postopek, predlog Zakona prostorskega plana po hitrem postopku, kjer je samo
                  ena varianta.</p>
               <p>Predlagatelj se opredeli o varianti s tem, da ponudi eno samo varianto. Ker je to
                  potem, v kolikor bi bil samo enofazen postopek v nasprotju z zakonom, je nekje
                  rešitev tukaj tale, da opravimo tole predhodno obravnavo; in predhodna obravnava
                  pomeni, da se Državni zbor spozna z vsemi možnimi variantami, ki so jasno
                  ovrednotene tako finančno, tako tehnično kot okoljevarstveno in podobno. To je
                  bistvo tega. Tako so nas strokovne službe tudi opozorile in bi sprejetje drugačne
                  dikcije pomenilo, da se Državnemu zboru jemlje možnost, da spozna vse variante,
                  oziroma bi mu jih predlagatelj predstavil v obrazložitvi, kar pa ni prav; ni prav,
                  ker pomeni, da je nekdo drug že odločil, da mi zgolj potrdimo s pritiskom na
                  tipko, kar ni tisto, kar bi se reklo, da Državni zbor sprejema politiko države.
                  Hvala lepa.</p>
            </sp>
            <sp xml:id="SDZ1-Redna-12-1993-09-29.sp25">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi razpravljati? Gospod minister.</p>
            </sp>
            <sp xml:id="SDZ1-Redna-12-1993-09-29.sp26">
               <speaker>MIHA JAZBINŠEK:</speaker>
               <p>Samo tehnično dejstvo. Jaz ne verjamem, da se bodo spremembe plana v tem Državnem
                  zboru sprejemale po hitrem postopku. Tako grozen državni interes ne bo posamezen
                  odsek sprejemati po hitrem postopku; kar pomeni, da boste imeli v Državnem zboru
                  praviloma ob spremembi plana tri obravnave. V okviru treh obravnav smatram, da je
                  smiselno, da so variante v prvi obravnavi, ne pa v pred obravnavi, ker drugače nas
                  čaka potem seveda pa v Državnem zboru zbirokratizirana procedura. Kadarkoli lahko
                  ob tem, da se je Vlada opredelila pri prvi obravnavi do ene variante in bi
                  predstavila druge variante, lahko kadarkoli Državni zbor reče, da mu je neka druga
                  ljubša in naj se v drugi obravnavi tista druga uvrsti v obravnavo. To samo iz
                  naslova racionalnosti, ker cilj tega zakona je racionalnost postopkov; mi pa lahko
                  kadarkoli variante prinesemo, ne vem, na Odbor za infrastrukturo prej, to se lahko
                   strokovno prediskutira in tako naprej - v kolikor bodo seveda variante tega tipa,
                  da bi pomenile neke konceptualne spremembe, vendar to ne bo. Pri lokacijskih
                  načrtih gre za posamezne cestne odseke in gre za mikro spremembe. Tako, da se nam
                  zdi racionalno, da to ni predobravnava.</p>
            </sp>
            <sp xml:id="SDZ1-Redna-12-1993-09-29.sp27">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim, gospod Pregelj.</p>
            </sp>
            <sp xml:id="SDZ1-Redna-12-1993-09-29.sp28">
               <speaker>ŽARKO PREGELJ:</speaker>
               <p>Spoštovani! Gre za neko mogoče na videz celo zanemarjeno dejstvo. V zakonu o
                  urejanju naselij piše, če se ne motim, da se prostorski plan sprejme z odlokom.
                  Običajno odlok sprejemamo enofazno, se pravi v bistvu po hitrem postopku. Če se
                  odločimo, da bomo tudi odlok sprejemali trofazno, potem bi se dalo zadevo tudi
                  drugače postaviti. Vsekakor pa bi bila druga možnost še ta, da predlagatelj
                  pripravi še v okviru tega zakona spremembo določila v zakonu o urejanju naselij in
                  drugih posegov v prostor, da se pač prostorski plan sprejme z zakonom; kar pa
                  jasno ne bo možno v občinah, tam bo še vedno ostal odlok.  Tukaj, prosim, je treba
                  to zadevo pojasniti. Predlagam, da se spet o tem izreče Sekretariat za zakonodajo
                  in da z zadevo do takrat počakamo. Hvala lepa.</p>
            </sp>
            <sp xml:id="SDZ1-Redna-12-1993-09-29.sp29">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi razpravljati? Ker ni več razpravljalcev, prehajamo na
                  glasovanje o amandmaju. Prosim, Žaro Pregelj, da pripravite predlog, da bomo
                  glasovali, če želite in če predlagate. <stage>(Žaro Pregelj nekaj govori iz
                     klopi.)</stage> Pisno dajte, če je z roko pisano, se brati ne da, se ne da
                  delati. Želi še kdo razpravljati? Prosim.</p>
            </sp>
            <sp xml:id="SDZ1-Redna-12-1993-09-29.sp30">
               <speaker>ŽARKO PREGELJ:</speaker>
               <p>Spoštovani! Tukaj ni potreben pisni predlog, jaz ne dajem amandmaja, jaz samo
                  predlagam, da Državni zbor zahteva od Sekretariata za zakonodajo, da pravno
                  pojasni to dilemo, ali se bo prostorski plan sprejemal z odlokom ali bi ga bilo
                  potrebno sprejemati z zakonom in s tem, jasno, spremeniti obstoječo zakonodajo,
                  pač naj poda mnenje s tega stališča. Poslovniško je pa zadeva tako in tako jasna.
                  Zakone sprejemamo trofazno ali pa po hitrem postopku, za odloke pa nič ne piše v
                  poslovniku oziroma jih sprejemamo očitno enkratno, se pravi enofazno.            
                                                         </p>
               <p>Torej moj predlog je, da Državni zbor naloži Sekretariatu za zakonodajo, da poda
                  mnenje v zvezi z dilemo, ali se bo prostorski dokument sprejemal z zakonom ali,
                  tako kot piše sedaj v zakonu, z odlokom.                        </p>
            </sp>
            <sp xml:id="SDZ1-Redna-12-1993-09-29.sp31">
               <speaker>PODPREDSEDNIK MIROSLAV MOZETIČ:</speaker>
               <p>In to naj bi sprejeli še preden nadaljujemo z odločanjem? Prosim, gospod
                  Baškovič.</p>
            </sp>
            <sp xml:id="SDZ1-Redna-12-1993-09-29.sp32">
               <speaker>MILAN BAŠKOVIČ:</speaker>
               <p>Hvala lepa. Rad bi nekaj pojasnil. Očitno gre za vprašanje, ali odlok in po
                  kakšnem postopku ali zakon, ki ga rešuje Poslovnik. Tolmačenje Poslovnika pa daje
                  Komisija za poslovnik, ne Sekretariat za zakonodajo; med sejo tolmači Poslovnik
                  predsedujoči. To je napisano v 3. členu Poslovnika in tega ne bi smeli
                  prekršiti.</p>
               <p>Rad bi opozoril na to. Sam ta sklep predpostavlja trifazni postopek, ker pravi: že
                  pred prvo obravnavo. Se pravi, če je prva, tu je druga in tretja. V tem je zdaj
                  malo nelogično vse skupaj. Če ste hoteli imeti enofazno odločanje, potem ne stoji
                  to izhodišče; če pa je večfazno, potem je normalno, da se v tej fazi, pred to
                  fazo, ob tej fazi tudi to opravi, ker imamo potem še dvakrat čas. No, to je samo
                  moje mišljenje. Hvala lepa.</p>
            </sp>
            <sp xml:id="SDZ1-Redna-12-1993-09-29.sp33">
               <speaker> PODPREDSEDNIK MIROSLAV MOZETIČ:</speaker>
               <p>Hvala lepa. Še pojasnilo glede sprejemanja. To je 229. člen Poslovnika: <q>"O drugih
                  aktih, razen zakona, poslovnika in nacionalnega programa, odloča Državni zbor
                  praviloma na isti seji. Na tej seji se opravi hkrati splošna razprava, razprava in
                  glasovanje o delih akta, ter razprava in glasovanje o aktu v celoti. Državni zbor
                  lahko sklene, da bo obravnaval te akte v večfaznem postopku"</q>. Je zadovoljivo?</p>
               <p>Če ni več razpravljalcev glede amandmaja k četrti alinei 3. točke, prehajamo na
                  glasovanje o vloženem amandmaju, ki glasi:  Besede <q>"že pred prvo"</q> se nadomestijo z
                  <q>"v sklopu prve obravnave. Predlagatelj se mora do izbora jasno opredeliti."</q>
                  Ugotovimo sklepčnost! <stage>(67 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da je amandma sprejet.</p>
               <p>Glasovati moramo še o 3. točki v celoti. Glasujemo o 3. točki stališč in sklepov v
                  celoti. Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 3. točka stališč in sklepov sprejeta.</p>
               <p>Imamo še 4., 5. in 6. točko. Predlagam, da najprej odločamo o 5. točki, o 4. in
                  6., ki sta povezani bi potem skupaj odločali. Torej, tukaj ni nobenega amandmaja,
                  gre samo za redakcijski popravek v četrti vrstici: namesto <q>"zakona"</q>, je pravilno
                  <q>"odlok"</q>.</p>
               <p>Torej, <q>"Državni zbor Republike Slovenije nalaga Vladi republike Slovenije, da ob
                  drugi obravnavi nacionalnega programa gradnje avtocestnega sistema Republike
                  Slovenije na oktobrski seji Državnega zbora pripravi predlog odloka o spremembah
                  in dopolnitvah prostorskih sestavin dolgoročnega plana republike Slovenije za
                  področje cestno-prometne povezave za prvo obravnavo."</q> Želi kdo razpravljati?
                  Razpravljalcev ni, gremo na glasovanje. Ugotovimo sklepčnost! <stage>(61
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 5. točka sklepov sprejeta.</p>
               <p>Predlagam, da 4. in 6. točko združimo in bi se glasila:</p>
               <p><q>"Državni zbor republike Slovenije na osnovi drugega odstavka 179. člena Poslovnika
                  Državnega zbora sprejme sklep o skrajšanju rokov za dostavo predloga zakona za
                  drugo obravnavo, ter s tem zagotovi, da se predlog zakona v drugi obravnavi
                  obravnava na oktobrski seji"</q>. Želi kdo o predlogu tega sklepa razpravljati? Ker ne
                  želi nihče razpravljati, prehajamo na glasovanje. Ugotovimo sklepčnost! <stage>(65
                     prisotnih.)</stage></p>
               <p>Kdo je za? <stage>(59 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem smo zaključili tudi to točko dnevnega reda.</p>
               <p>Prehajamo na <title>10. TOČKO DNEVNEGA REDA - PREDLOG ZAKONA O VISOKEM ŠOLSTVU V
                     DRUGI OBRAVNAVI</title> in prehajamo na obravnavanje amandmajev in glasovanje o
                  amandmajih in posameznih členih. Predlog zakona je v obravnavo zboru predložila
                  Vlada Republike Slovenije. Želi predstavnik Vlade besedo? <stage>(Ne
                     želi.)</stage></p>
               <p>Predlog zakona je obravnaval Odbor za kulturo, šolstvo in šport kot matično
                  delovno telo. Prosim poročevalca, da predstavi mnenje odbora o predlogu
                  zakona.</p>
            </sp>
            <sp xml:id="SDZ1-Redna-12-1993-09-29.sp34">
               <speaker>DR. DIMITRIJ RUPEL:</speaker>
               <p>Spoštovani predsedujoči, spoštovane kolegice, spoštovani kolegi! Odbor za kulturo,
                  šolstvo in šport je zakon o visokem šolstvu obravnaval dvakrat. Predlagal je 20
                  amandmajev k zakonu in pri tem upošteval tudi pobude obeh univerz, študentske
                  organizacije Univerze v Ljubljani, Inštituta Jožefa Štefana in Slovenske akademije
                  znanosti in umetnosti.</p>
               <p>Mi smo obravnavali amandmaje, ki so prispeli do 15. septembra in se do njih
                  opredelili. Opredelitev odbora do teh amandmajev je razvidna iz poročila odbora in
                  iz pregleda amandmajev, ki ste ga dobili. Dovolite mi, da na kratko povem, o čem
                  smo največ govorili oziroma čemu smo posvetili največ pozornosti.</p>
               <p>Torej, ob obravnavi posameznih določb zakonskega predloga smo načeli vprašanje,
                  ali je položaj fakultet v okviru univerze oziroma v okviru univerz ustrezno rešen,
                  pri čemer se je pokazalo, da vsaka od univerz še vedno zagovarja svoj pogled na
                  ureditev univerze. Tu je šlo za vprašanje večje centralizacije oziroma večje
                  samostojnosti članic univerz. Mislim, da glede integracije univerze, kar naj bi
                  bil prvi namen zakona, ni bilo nobenega spora in nobenega ugovora, strah oziroma
                  pomisleki so bili glede centralizacije oziroma centralizacije pristojnosti pri
                  rektoratih.</p>
               <p>Veliko časa smo namenili vprašanju rabe slovenščine kot učnega jezika. Stališča
                  posameznih razpravljalcev so bila zelo različna; od takšnih, ki so podpirala
                  izvajanje študijskih programov v tujem jeziku brez omejitev, do takih, ki so
                  takšno možnost dopuščala samo ob strogih omejitvah. No, prevladalo je stališče, da
                  se morajo programi javne službe izvajati v slovenščini, v tujem jeziku pa le ob
                  določenih pogojih, se pravi, če se enak študijski program izvaja tudi v slovenskem
                  jeziku oziroma le v minimalnem obsegu, če gre za študij jezika oziroma, če
                  predavajo gostujoči profesorji.</p>
               <p>V razpravi o organih visokošolskih zavodov, predvsem organov članic univerze, so
                  člani odbora sprejeli pobudo študentov, naj bo študentski svet obvezno organ tudi
                  na ravni članic univerze. Prav tako smo podprli njihov predlog, naj imajo študenti
                  svojega predstavnika v upravnem odboru visokošolskega zavoda in naj imajo pravico
                  dajati mnenja o postopku imenovanja rektorja. Podprli smo pobudo, naj v
                  študentskih domovih oblikujejo organe, v katerih bodo študentje lahko zastopali
                  svoje interese oziroma interese stanovalcev. Upoštevali smo tudi nekatere druge
                  predloge glede prisotnosti študentov pri delu visokošolskih zavodov.</p>
               <p>Ob razpravi o sestavi sveta za visoko šolstvo Republike Slovenije so bili
                  soglasni, da morajo imeti visokošolski zavodi večji vpliv na njegovo sestavo
                  oziroma, rekli smo, naj bi večino v tem telesu imeli profesorji.</p>
               <p>Člani odbora smo menili, da uvajanje novega naziva <q>"profesor univerze"</q> ni primerno
                  in ni potrebno. Seveda nismo ugovarjali problemu, ki ga je hotel predlagatelj
                  zakona na nek način rešiti oziroma nismo ugovarjali namenu za to rešitev, to se
                  pravi, da se na poseben način nagradi oziroma upošteva odličnost. Odličnost
                  oziroma posebna, bi rekel, pristojnost akademskih učiteljev, profesorjev je bila
                  za nas popolnoma sprejemljiv argument oziroma smo jo podprli in vi boste videli v
                  amandmajih, na kakšne načine predlagamo drugačne rešitve, ki pa gredo pravzaprav v
                  isti smeri kot je imel namen predlagatelj.</p>
               <p>Soglasno smo podprli predlog, naj se za redni študij za pridobitev izobrazbe po
                  programih javne službe ne zaračunava šolnina in po našem mnenju je neprimerna tudi
                  tista rešitev v predlogu zakona, da bi za sistemizacijo delovnih mest na
                  visokošolskem zavodu, ki niso potrebna za izvajanje javne službe, dajal soglasje
                  pristojni minister.</p>
               <p>Še dve, tri besede preden preidem k sklepom. Mi smo se soočili tudi s predlogi
                  oziroma pripombami našega Sekretariata za zakonodajo in večinoma njihove pripombe
                  upoštevali. Mi smo se v toku obdelave zakona večkrat pogovarjali in dogovarjali s
                  predlagateljem in v mnogih primerih rešili sporna mesta na kompromisen oziroma
                  sporazumen način, tako da je besedilo že zelo daleč. Z amandmaji, ki so priloženi
                  lahko vidite, da smo večino problemov, ki so se pojavili, rešili.</p>
               <p>Mi smo nekatere probleme, ki jih nismo mogli v samem tekstu oziroma skozi člene,
                  rešiti, poskušali rešiti na ta način, da smo jih zapisali v sklepe; in dovolite
                  mi, da te sklepe čisto na kratko predstavim.</p>
               <p>Na koncu tega materiala, ki ima naslov <q>"Poročilo k predlogu zakona o visokem
                  šolstvu"</q> je zapisano <stage>(ne bom bral vsega, samo opozarjam)</stage>. 1. da
                  predlagamo, da se ta zakon sprejme, in 2. da nalagamo predlagatelju, da pripravi,
                  v sodelovanju s sekretariatom našega zbora, celovito besedilo do konca meseca
                  oktobra. Dodatna sklepa sta pa zelo pomembna in se tičeta ravno tistih problemov,
                  ki sem jih navedel kot odprte. Gre za to, da se določi takšna sestava senata, da
                  bi bilo mogoče v njem enakopravno odločanje. Denimo, bile so pripombe in pritožbe
                  s strani družboslovnih fakultet oziroma izražen strah, da bi bili preglasovani;
                  zato mislimo, da bi morali imeti nek paritetni položaj.</p>
               <p>Drugi sklep: pred sprejemom akta o preoblikovanju univerz naj bi Državni zbor
                  razpravljal o ustreznosti števila obstoječih univerz, kajti obstaja strah, da bi
                  nekateri želeli ta zakon interpretirati samo kot zacementiranje oziroma kot
                  potrditev že obstoječega položaja oziroma števila oziroma ureditve univerz na
                  Slovenskem. Vsi poznate pripombe oziroma predloge iz nekaterih drugih krajev
                  Slovenije, krajev kjer do sedaj ni bilo akademskih središč - predvsem mislim na
                  Obalo - poznate tudi pripombe oziroma ugovore glede velike Ljubljanske univerze.
                  Mislim, da bi bilo v skladu z razpravo v zboru treba dati možnost, da se morebiti
                  ta univerza, v času, ki je za to predviden, tudi razdruži. Te možnosti ne bi smeli
                  izključiti. Hvala lepa.</p>
            </sp>
            <sp xml:id="SDZ1-Redna-12-1993-09-29.sp35">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prehajamo na obravnavo in odločanje o posameznih členih predloga
                  zakona. Pred tem predlagam, da skladno s 189. členom, drugo alineo prvega odstavka
                  sklenemo, da se združi razprava in glasovanje o več členih zakonskega predloga, in
                  sicer o tistih členih, na katere niso bili vloženi amandmaji. Glasovali bomo o tem
                  predlogu, da se združi razprava in odločanje o tistih členih, na katere niso
                  vloženi amandmaji. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je ta sklep sprejet.</p>
               <p>Prehajamo na obravnavo 1. člena zakona. Na ta člen ni vložen noben amandma. Želi
                  kdo razpravljati, o 1. členu zakona? Ker niče ne želi razpravljati lahko preidemo
                  na odločanje o 1. členu.</p>
               <p>Odločamo o 1. členu zakona. Nismo sklepčni. Ponovimo še enkrat. Ugotovimo
                  sklepčnost! <stage>(56 prisotnih.)</stage></p>
               <p>Kdo je za 1. člen? <stage>(53 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>Prehajamo na 2. člen na katerega je vložen amandma: Člen naj se spremeni tako, da
                  se glasi: <q>"Visokošolski zavodi so univerze in visoke strokovne šole"</q>. Predlagatelj
                  je dr. Jože Pučnik; matično delovno telo amandmaja ne podpira, vlada amandmaja ne
                  podpira. Želi kdo razpravljati? Gospod Pučnik.</p>
            </sp>
            <sp xml:id="SDZ1-Redna-12-1993-09-29.sp36">
               <speaker>DR. JOŽE PUČNIK:</speaker>
               <p>Spoštovani! Smisel tega amandmaja je povečati enotnost univerze, da nimamo te
                  razbitosti na celo vrsto pravnih oseb. Prepričani smo, da je v tem neka prednost -
                  v tej organizacijski strukturi, zato smo tudi vložili. Tu ne gre za omejevanje
                  kakršnihkoli pravic posameznih delov, kot npr. umetniških akademij ali fakultet.
                  Gre samo za to, da univerza nastopa v javnosti, v politični, kulturni in tudi
                  navzven kot enotno telo in da se potem politika univerze navznoter kakor na izven
                  upravlja po nekem enotnem konceptu. Zato vas prosim, da podprete ta amandma.
                  Hvala.</p>
            </sp>
            <sp xml:id="SDZ1-Redna-12-1993-09-29.sp37">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo? Prosim, gospod Moge.    </p>
            </sp>
            <sp xml:id="SDZ1-Redna-12-1993-09-29.sp38">
               <speaker>RUDI MOGE:</speaker>
               <p>Hvala za besedo. Spoštovane kolegice in kolegi. Ta amandma bistveno posega v
                  koncept celotnega zakona. Če ga sprejmemo, bi sprejem tega amandmaja zahteval
                  bistvene spremembe v celotnem besedilu. Gre pa za to, da s tem amandmajem
                  visokošolske organizacije zožimo samo na dva pojma, to je na univerzo in pa na
                  tisti drugi koncept, in izpustimo tukaj možnosti, da bi se lahko kakšna fakulteta
                  tudi privatno ustanovila. Torej fakulteta pod tem pojmom ni več visokošolski
                  zavod, zato bom jaz glasoval proti temu amandmaju in mislim, da je zakon tako
                  širok, da omogoča bistveno več, kot pa če ta amandma sprejmemo.</p>
            </sp>
            <sp xml:id="SDZ1-Redna-12-1993-09-29.sp39">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Prehajamo na glasovanje o amandmaju k 2. členu
                  zakona. Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(37
                     poslancev.)</stage></p>
               <p>Ugotavljam, da amandma k 2. členu ni sprejet.</p>
               <p>Sedaj pa glasujemo o členu samem. Glasujemo o 2. členu. Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 2. člen zakona sprejet.</p>
               <p>Prehajamo na 3. člen, kjer imamo vložene amandmaje. In sicer amandma k prvem
                  odstavku: prvi odstavek se spremeni tako, da se glasi: <q>"Univerza zagotavlja razvoj
                  znanosti, strokovnosti in umetnosti ter preko fakultet, umetniških akademij ali
                  visokih strokovnih šol v izobraževalnem procesu posreduje spoznanja"</q>. Predlagatelj
                  dr. Jože Pučnik; matično delovno telo amandma podpira, Vlada amandma podpira. Želi
                  kdo razpravljati o amandmaju? Ker ni razprave, prehajamo na glasovanje o tem
                  amandmaju. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k prvem odstavku 3. člena sprejet.</p>
               <p>Amandma k drugem odstavku istega člena: Besedilo drugega odstavka se spremeni
                  tako, da se glasi: <q>"Univerza lahko neposredno organizira in izvaja znanstveno
                  raziskovalne in študijske interdisciplinarne programe"</q>. Predlagatelj matično
                  delovno telo. Vlada amandmaja ne podpira. Želi kdo razpravljati? Ker ne želi nihče
                  razpravljati, prehajamo na glasovanje o amandmaju k drugem odstavku 3. člena.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(18
                     poslancev.)</stage> Ugotavljam, da je amandma k drugem odstavku 3. člena
                  sprejet.</p>
               <p>O členu ni potrebno glasovati, ker je s tem člen v celoti spremenjen.</p>
               <p>4. člen. K 4. členu imamo tudi amandma. Imamo amandma k prvem odstavku in pa
                  amandma k prvem in drugem odstavku. Najprej bomo glasovali o amandmaju k prvem in
                  drugem odstavku. V obeh odstavkih se izpusti beseda <q>"pretežno"</q>, tako da se glasi,
                  v prvem</p>
               <p>odstavku: <q>"Fakulteta opravlja znanstveno-raziskovalno delo"</q>, v drugem odstavku
                  <q>"Umetniška akademija opravlja umetniško ..."</q> in naprej. Predlagatelj dr. Pučnik;
                  matično delovno telo amandmaja ne podpira, Vlada amandmaja ne podpira. Želi
                  predlagatelj amandma obrazložiti? <stage>(Ne želi.)</stage> Želi kdo razpravljati
                  o tem amandmaju? <stage>(Ne želi.)</stage> Prehajamo na glasovanje k amandmaju.
                  Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(35
                     poslancev.)</stage></p>
               <p>Ugotavljam, da amandma k prvem in drugem odstavku k 4. členu ni sprejet.</p>
               <p>Imamo še en amandma k prvem odstavku 4. člena: prvi odstavek se spremeni tako, da
                  se glasi: <q>"Fakulteta opravlja pretežno izobraževalno in znanstveno-raziskovalno
                  dejavnost s področij ene ali več sorodnih oz. med seboj povezanih znanstvenih
                  disciplin in skrbi za njihov razvoj"</q>. Predlagatelj Irena Oman; matično delovno
                  telo amandmaja ne podpira, Vlada amandmaja ne podpira. Želi kdo besedo? Prosim,
                  Irena Oman, predlagateljica.</p>
            </sp>
            <sp xml:id="SDZ1-Redna-12-1993-09-29.sp40">
               <speaker>IRENA OMAN:</speaker>
               <p>Hvala lepa. Spoštovani! Čeprav odbor ni podprl tega amandmaja in tudi Vlada ne,
                  sem vseeno prepričana, da iz dikcije, kakršna je v 4. členu obstoječega zakona,
                  izhaja, da je prva naloga Univerze oziroma visokošolskih zavodov
                  znanstveno-raziskovalna dejavnosti in šele potem izobraževalna. Globoko sem
                  prepričana, da to ne more držati in da je najprej izobraževalna dejavnost in šele
                  potem znanstveno-raziskovalna. Menim, da je obraten vrstni red bolj pravilen. To
                  utemeljujem tudi s tem, da sta tudi nastavitev in plača v prvi vrsti odvisni od
                  izobraževalne dejavnosti najprej. Hvala.</p>
            </sp>
            <sp xml:id="SDZ1-Redna-12-1993-09-29.sp41">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kod razpravljati o tem amandmaju? Prosim, gospod Moge.</p>
            </sp>
            <sp xml:id="SDZ1-Redna-12-1993-09-29.sp42">
               <speaker>RUDI MOGE:</speaker>
               <p>Hvala za besedo. Glasoval bom proti temu amandmaju zaradi tega, ker visokošolski
                  zavodi res izobražujejo, hkrati mogoče tudi vzgajajo in znanstveno-raziskovalno
                  delajo, vendar mora izobraževanje na visokošolskih zavodih temeljiti na najnovejši
                  znanstvenih dosežkih. In tudi zaradi tega, ker je znanje tu spredaj in potem šele
                  izobraževanje, ta amandma tudi na odboru ni bil podprt.</p>
            </sp>
            <sp xml:id="SDZ1-Redna-12-1993-09-29.sp43">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Če ni več razpravljalcev prehajamo na glasovanje o
                  amandmaju k prvemu odstavku 4. člena. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma k prvemu odstavku 4. člena ni sprejet.</p>
               <p>Glasovati moramo še o 4. členu zakona. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(54 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 4. člen sprejet.</p>
               <p>Prehajamo na 5. člen, na katerega ni vložen noben amandma. Želi kdo o 5. členu
                  razpravljati? Ker ni razpravljalcev, prehajamo na glasovanje o 5. členu. Ugotovimo
                  sklepčnost! <stage>(54 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 5. člen zakona sprejet.</p>
               <p>Prehajamo na 6. člen zakona, kjer imamo vložen amandma, ki se glasi: Napovedni
                  stavek 6. člena se spremeni tako, da se glasi: <q>"Visokošolski zavodi delujejo po
                  načelu avtonomije, ki izhaja iz akademske svobode učiteljev in študentov, ter jim
                  zagotavlja predvsem..."</q> Predlagatelj poslanska skupina SKD; matično delovno telo
                  se ni opredelilo, Vlada amandmaja ne podpira. Želi kdo besedo? Ker ne želi nihče
                  besede, prehajamo na glasovanje o amandmaju k 6. členu. Ugotovimo sklepčnost!
                     <stage>(53 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma k 6. členu ni sprejet.</p>
               <p>Prehajamo na glasovanje o 6. členu. Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 6. člen sprejet.</p>
               <p>Prehajamo na 7. člen, kjer je vložen amandma k prvemu odstavku: Besedilo prvega
                  odstavka 7. člena se spremeni tako, da se glasi: <q>"Državljani Republike Slovenije
                  imajo pravico do pridobivanja izobrazbe na visokošolskih zavodih v republiki
                  Sloveniji pod enakimi pogoji."</q> Predlagatelj Anton Peršak; matično delovno telo
                  amandmaju vsebinsko ne nasprotuje in ga povzema v svoj amandma, Vlada amandmaja ne
                  podpira. Podpira, ali ne podpira? Tukaj piše ne podpira. Prosim, da razčistimo,
                  ali je ne ali je ja.</p>
            </sp>
            <sp xml:id="SDZ1-Redna-12-1993-09-29.sp44">
               <speaker>DR. PAVEL ZGAGA:</speaker>
               <p>Gospod predsedujoči! Hvala za besedo. Čisto na kratko. Bojim se, da je tukaj
                  prišlo do tehničnih težav. Vlada podpira amandma gospoda Peršaka v tej točki k
                  prvem stavku tega člena.</p>
            </sp>
            <sp xml:id="SDZ1-Redna-12-1993-09-29.sp45">
               <speaker>PODPREDSEDNIK MIROSLAV MOZETIČ:</speaker>
               <p>Dobro. Sedaj smo ugotovili, da Vlada ta amandma podpira. Matično delovno telo je
                  pripravilo svoj amandma. Želi predlagatelj amandmaja besedo? Prosim, gospod
                  Peršak.</p>
            </sp>
            <sp xml:id="SDZ1-Redna-12-1993-09-29.sp46">
               <speaker>ANTON PERŠAK:</speaker>
               <p>Poglejte. Jaz ne vem, kakšen je odnos Vlade do drugega amandmaja. Na matičnem
                  delovnem telesu je bil moj amandma po vsebini podprt, ampak je bil malo drugače
                  oblikovan. Bistvo obeh amandmajev je pa sprememba dikcije ne vsebine, ker je
                  dikcija pri osnovnem besedilu, bom rekel, neslovenska po svoji naravi. Pretenzija
                  obeh, mene in odbora, je bila, da bi zakoni, še zlasti tisti, ki zadevajo šolstvo
                  in recimo še kulturo, bili napisani v takem lepšem slovenskem jeziku. Tako da ne
                  vem; če predlagatelj podpira tudi drugi amandma je pravzaprav vseeno, kateri je
                  sprejet.</p>
            </sp>
            <sp xml:id="SDZ1-Redna-12-1993-09-29.sp47">
               <speaker>PODPREDSEDNIK MIROSLAV MOZETIČ:</speaker>
               <p>Ali predlagatelj, predlaga najprej  glasovanje o dikciji? Amandma matičnega
                  delovnega telesa, mislim, da je lepši, ker govori o izobraževanju, tam pa o
                  pridobivanju izobrazbe, se mi zdi.</p>
               <p>Glasujemo najprej o vašem, ali o amandmaju matičnega delovnega telesa? Glasovali
                  bomo o amandmaju pod točko 2 na strani 3. To je amandma, ki ga je pripravilo
                  matično delovno telo in se glasi:<q>" Državljani Republike Slovenije imajo pravico do
                  izobraževanja na visokošolskih zavodih v Republiki Sloveniji pod enakimi
                  pogoji."</q></p>
               <p>Želi še kdo besedo o tem amandmaju? Ne želi nihče. Ugotovimo sklepčnost!
                     <stage>(55 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 2 sprejet. S tem je tudi nepotrebno glasovati
                  o amandmaju pod točko 1.</p>
               <p>Imamo še amandmaje k drugem odstavku istega 7. člena. Prvi amandma k drugem
                  odstavku: V drugem odstavku 7. člena se črta pika, doda vejica in naslednje
                  besedilo <q>"s tem, da jim ni potrebno opravljati sprejemnega izpita"</q>. Predlagatelj
                  je skupina desetih poslancev; matično delovno telo se ni opredelilo, Vlada se ni
                  opredelila, sekretariat nima stališča.</p>
               <p>Želi kdo o tem amandmaju razpravljati? Prosim, predstavnik Vlade, državni sekretar
                  v Ministrstvu za šolstvo in šport.</p>
            </sp>
            <sp xml:id="SDZ1-Redna-12-1993-09-29.sp48">
               <speaker>DR. PAVEL ZGAGA:</speaker>
               <p>Spoštovani! Mi se pismeno do tega predloga nismo mogli izjasniti, ker smo ga
                  dobili relativno pozno, menimo pa, da predlog tega amandmaja - govorim o opustitvi
                  sprejemnih izpitov za Slovence z državljanstvom neke druge države - v tem zakonu
                  preprosto ni potreben. S tem zakonom ukinjamo sprejemne izpite. Hvala.</p>
            </sp>
            <sp xml:id="SDZ1-Redna-12-1993-09-29.sp49">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Prosim, gospa Pozsončeva.</p>
            </sp>
            <sp xml:id="SDZ1-Redna-12-1993-09-29.sp50">
               <speaker>MARIA POZSONEC:</speaker>
               <p>Spoštovani! S tem amandmajem sem želela opozoriti na resen položaj študentov
                  slovenskih manjšin kajti za pripadnika slovenske manjšine je do sedaj veljal
                  sprejemni izpit na posameznih univerzah v Sloveniji in ga zaradi objektivnih
                  vzrokov niso bili sposobni opraviti, bodisi zaradi jezikovnih težav ali pa zaradi
                  drugačnih učnih načrtov. In če ne bi sprejeli sedaj tega zakona, bi potem
                  opozorila v poslanski pobudi na ta problem.</p>
               <p>Menim, da matična država Slovenija bi morala biti bolj širokosrčna do svoje
                  manjšine izven meja. Ogromno bi jim pomagala s tem, da bi olajšala vpis brez
                  sprejemnega izpita. S tem bi jim omogočila doštudiranje na slovenskih univerzah. S
                  tem bi v nekaj letih došolali inteligenco. In ker je steber za razvoj narodnosti
                  inteligenca, bi s tem ogromno pomagali.</p>
               <p>Omenila bi Madžarsko, ki je na podlagi meddržavnega sporazuma tudi letos sprejela
                  8 študentov iz naših vrst in 9 srednješolcev. So zahtevne študijske smeri kot
                  medicina, pravo, psihologija, ekonomija. Porabski Slovenci so letos poslali enega
                  študenta. Želel je študirati medicino. Dobili so odgovor, da je že vse zasedeno,
                  da ga ne morejo sprejeti. Menim, da tudi Slovenijo veže tale meddržavna pogodba.
                  Avtonomija slovenskih univerz ne bi bila okrnjena, če bi olajšali vpis na podlagi
                  meddržavnih pogodb, in bi dali možnost študentom, ki jih izbere legitimni organ
                  narodnosti onkraj meje. Opozarjam Državni zbor, da skrb za obstanek slovenske
                  manjšine najbolj konkretizira s tem, da pomaga izšolati inteligenco in to tudi
                  podpre v zakonodaji; v obliki tega amandmaja ali kakor koli drugače, ampak o tem
                  je treba spregovoriti. Letos se nihče od manjšin, niti iz Italije niti iz
                  Avstrije, ni mogel vpisati na medicinsko fakulteto. Hvala lepa.</p>
            </sp>
            <sp xml:id="SDZ1-Redna-12-1993-09-29.sp51">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Peršak.</p>
            </sp>
            <sp xml:id="SDZ1-Redna-12-1993-09-29.sp52">
               <speaker>ANTON PERŠAK:</speaker>
               <p>Jaz se z vsebino tega, kar je povedala gospa Pozsončeva, strinjam; je pa problem,
                  da ne bo to nečesa prineslo, česar pa si najbrž ne želi. Namreč, obstojajo šole,
                  ki še vedno imajo in bodo imele posebne preizkuse ob vpisu, kot so recimo
                  umetniške akademije, in tam seveda ne gre za to, ali je kdo iz Slovenije ali ni iz
                  Slovenije, ampak gre za to, ali je lahko igralec ali ne more biti igralec, ali ima
                  posluh ali ga nima. Za to gre.</p>
               <p>Druga stvar. Ta zakon ureja zadeve tudi za zasebne šole, za zasebne visoke šole.
                  Najmanj kar je, če bi sprejeli tako normo, bi morali to dati na ta način, da bi
                  bilo jasno, ker privatnih šol pa ne moremo v bistvu v teh zadevah omejiti. Že tako
                  smo imeli ugovore na nekaterih drugih točkah glede privatnih šol itd., visokih
                  šol. In so, kot pravim, umetniške akademije, kjer se pač zahteva neka posebna
                  nadarjenost. Hvala.</p>
            </sp>
            <sp xml:id="SDZ1-Redna-12-1993-09-29.sp53">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Gospod Moge, prosim.</p>
            </sp>
            <sp xml:id="SDZ1-Redna-12-1993-09-29.sp54">
               <speaker>RUDI MOGE:</speaker>
               <p>Mislim, da dikcija tega amandmaja ne ustreza zakonu. Če boste zakon prelistali od
                  začetka do konca, ne boste nikjer našli sprejemnega izpita. O selekciji teh ljudi
                  govori samo 41. člen, to je omejitev vpisa. Sprejemnih izpitov torej ni, so pa
                  potem tile pri omejitvi vpisa. Tudi potem, če bi hoteli vložiti nek amandma, ki bi
                  bil z zakonom nekje kompatibilen, bi moral govoriti ta amandma o omejitvi vpisa. O
                  tem bomo pa še verjetno govorili, zato jaz za tak amandma, ki v zakonu ni
                  konsistenten, ne bom glasoval.</p>
            </sp>
            <sp xml:id="SDZ1-Redna-12-1993-09-29.sp55">
               <speaker>PODPREDSEDNIK MIROSLAV MOZETIČ:</speaker>
               <p>Še kdo želi? Irena Oman, prosim.</p>
            </sp>
            <sp xml:id="SDZ1-Redna-12-1993-09-29.sp56">
               <speaker>IRENA OMAN:</speaker>
               <p>Samostojna poslanska skupina bo ta amandma podprla, ker če smo do vseh tako
                  širokogrudni, menim, da smo lahko tudi do Slovencev v zamejstvu. Hvala.</p>
            </sp>
            <sp xml:id="SDZ1-Redna-12-1993-09-29.sp57">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kocuvan.</p>
            </sp>
            <sp xml:id="SDZ1-Redna-12-1993-09-29.sp58">
               <speaker>JOŽEF KOCUVAN:</speaker>
               <p>Torej jaz tega amandmaja prav tako ne bom podprl, ker skupina SKD predlaga svoj
                  amandma, v katerem to zadevo rešuje tako, da bi se za Slovence, ki so brez
                  državljanstva, dali ugodnejši pogoji. Slovencem, ki živijo po svetu je treba dati
                  bolj ugodne pogoje za vpis, posebno za področja, ki so narodnostno občutljiva. To
                  je opredeljeno tudi v 5. členu Ustave Republike Slovenije, ki govori, da Slovenci
                  brez slovenskega državljanstva lahko uživajo v Sloveniji posebne pravice in
                  ugodnosti.</p>
               <p>Menja sem, da je potrebno to urediti v statutu univerze in ne da o tem odloča
                  minister, zato bom glasoval za svoj amandma, temu pa bom nasprotoval. Hvala
                  lepa.</p>
            </sp>
            <sp xml:id="SDZ1-Redna-12-1993-09-29.sp59">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Prosim, predstavnik Vlade.</p>
            </sp>
            <sp xml:id="SDZ1-Redna-12-1993-09-29.sp60">
               <speaker>DR. PAVEL ZGAGA:</speaker>
               <p>Gospod predsedujoči, spoštovane poslanke in poslanci! Z enim stavkom, ki sem ga
                  prej pojasnil, seveda vse te obširne tematike, ki je v razpravah dosedaj
                  nastopila, nisem mogel zaobjeti, zato dovolite v dveh, treh stavkih morda vendarle
                  še nekaj ozadja. Mi smo predlagali - ker se strinjamo z intencami, zlasti s to
                  slednjo, ki smo jo zdaj slišali - amandma Vlade, ki si ga lahko ogledate v mnenju
                  Vlade. Osnovna stvar, na katero bi želel opozoriti, pa je pravzaprav ta, da v tem
                  zakonu Slovence, ki niso državljani Republike Slovenije, izenačujemo z državljani
                  Slovenije in da na tem mestu dodajati še nove pravice, bi pomenilo, da jih seveda
                  ne izenačujemo z državljani Slovenije, pač pa jih dvigujemo <stage>(če dovolite ta
                     izraz)</stage> nad njih. Ker se zavedamo tudi mi tega problema, o katerem se tu
                  govori, poizkušamo rešiti z našim amandmajem tako, da podrobnejše pogoje
                     <stage>(te pogoje pa tudi zdaj natančno definiramo v zvezi s številom prostih
                     vpisnih mest, v zvezi s plačilom šolnine, bivanjem v študentskih domovih ter
                     drugimi pravicami, ki tudi iz tega izhajajo)</stage> vendarle določi minister,
                  pristojen za visoko šolstvo, kar pomeni, da lahko v konkretnih primerih bodisi
                  podpremo, v konkretnih primerih pa tudi ne <stage>(gre tudi za druge tujce, ne
                     samo za tujce slovenske narodnosti)</stage>.</p>
               <p>Še to mogoče. S tem zakonom bomo tudi popravili neko očitno napako, do katere je v
                  procesu prišlo po dosedanji zakonodaji, ko so bili tuji državljani slovenske
                  narodnosti preprosto izenačeni z našimi državljani in so padli ob vpisu v isto
                  kvoto, kot temu rečemo, z našimi državljani. Po novem seveda bodo obravnavani v
                  posebni kvoti. To z drugo besedo pomeni, da bo ravno matura kot eksterni izpit, ki
                  bo nadomestila dosedanje osovražene sprejemne izpite, tista, ki bo rangirala naše
                  kandidate. Tuji kandidati, kandidati iz tujih držav, ki so naše narodnosti, se
                  bodo seveda v primeru, da bo tega števila preveč, rangirali pač po svojih
                  doseženih rezultatih, skladno s sporazumi, ki jih imamo na tem področju s tujimi
                  državami <stage>(recimo z Italijo, Madžarsko in podobno)</stage>.</p>
               <p>Še to mogoče k vprašanju študija na Medicinski fakulteti v Ljubljani. Sam ne bi
                  mogel potrditi teh navedb, ker vpis vendarle še ni končan, lahko pa omenim to, da
                  seveda po sedanjih predpisih, vsi kandidati opravljajo sprejemne izpite. Če so se
                  ti kandidati, ki so državljani druge države, priglasili na te izpite, so seveda
                  morali izkazati neko določeno ustrezno znanje in edino to je lahko bil na
                  Medicinski fakulteti razlog, da se niso uvrstili na seznam. Na Ministrstvu za
                  šolstvo temu vprašanju posvečamo še posebno pozornost, ki mislim, da se jo z dobro
                  voljo da celo lažje reševati in mislim, da jo imamo, v okviru mednarodne službe
                  ministrstva in v okviru določenih finančnih sredstev, ki so za to na razpolago. V
                  primeru Slovencev, tujih državljanov, rešujemo to zadevo vsaj na dva načina. En
                  način je ta, da za tiste, ki prihajajo zlasti iz čezmorskih dežel štipendiramo
                  izobraževanje na področju jezika, kajti prav slovenščina je tista, ki je lahko
                  največja ovira v 1. letniku, in se imajo možnost eno leto v tem jeziku
                  izpopolnjevati, da potem lahko normalno študirajo. In druga možnost, ki jo tudi
                  prakticiramo, je ta <stage>(zlasti za nekatere Slovence iz Italije)</stage>, da
                  jim v 1. letniku, včasih pa tudi kasneje, posebej plačujemo inštrukcije, se pravi
                  dodatne ure, da nadoknadijo tisto razliko v znanju, ki jo imajo z našimi kandidati
                  pri posameznih predmetih. Toliko, hvala.</p>
            </sp>
            <sp xml:id="SDZ1-Redna-12-1993-09-29.sp61">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Ni več prijavljenih k besedi in lahko preidemo h
                  glasovanju, in sicer gre za amandma k drugem odstavku 7. člena pod točko 1.
                  Ugotovimo sklepčnost! <stage>(59 poslancev.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da amandma, pod točko 1 v drugem odstavku ni sprejet.</p>
               <p>Prehajamo na amandma pod točko 2, ki glasi: V 7. členu se drugi odstavek spremeni
                  tako, da se glasi: <q>"Slovenci brez slovenskega državljanstva se lahko na
                  visokošolskih zavodih v Republiki Sloveniji izobražujejo pod enakimi pogoji kot
                  državljani Republike Slovenije, z olajšavami pri vpisu, ki jih določa statut
                  posamezne univerze"</q>. Predlagatelj poslanska skupina SKD; matično delovno telo se
                  ni opredelilo, Vlada ne podpira, daje pa svoj amandma k četrtem in petem odstavku
                  7. člena; amandma ima še pripombo, da je povezan z amandmajem poslanske skupine
                  SKD k petem odstavku 7. člena. Želi kdo razpravljati? Prosim, gospod Ribičič.</p>
            </sp>
            <sp xml:id="SDZ1-Redna-12-1993-09-29.sp62">
               <speaker>DR. CIRIL RIBIČIČ:</speaker>
               <p>S spoštovanjem sicer sprejemam argumente Vlade, da bo lahko ministrstvo urejalo te
                  stvari, ko ta predhodni amandma ni bil sprejet, ampak ta amandma bi kljub temu
                  podprl. V bistvu ne pove nič drugega, kot napoti visokošolske zavode, da v svojih
                  statutih predvidijo olajšave pri vpisu za Slovence, ki niso državljani Republike
                  Slovenije. Mislim, da je taka določba sicer manj stroga, manj zavezujoča kot je
                  bil amandma, ki ni dobil podpore, ampak mislim, da je smiselna in da ne more
                  škodovati, zato bom to podprl. Hvala lepa.</p>
            </sp>
            <sp xml:id="SDZ1-Redna-12-1993-09-29.sp63">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo? Prosim, gospod Potočnik.</p>
            </sp>
            <sp xml:id="SDZ1-Redna-12-1993-09-29.sp64">
               <speaker>FRANC POTOČNIK:</speaker>
               <p>Jaz bom podprl ta amandma. Te razlage Vlade, da to rešuje v svojem amandmaju, ne
                  morem sprejeti, ker v svojem amandmaju Vlada govori samo o tujih državljanih, mi
                  pa vendarle govorimo o Slovencih, ki so tuji državljani in tem je, jasno, treba
                  dati drugačen status kot na splošno tujim državljanom.</p>
            </sp>
            <sp xml:id="SDZ1-Redna-12-1993-09-29.sp65">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Vida.</p>
            </sp>
            <sp xml:id="SDZ1-Redna-12-1993-09-29.sp66">
               <speaker>MAG. VIDA ČADONIČ-ŠPELIČ:</speaker>
               <p>Hvala za besedo. Spoštovani! Približno tako sem hotela oblikovati vprašanje Vladi,
                  kot je že moj predgovornik povedal. Ne vem, če prav razumem. Vlada v tem
                  amandmaju, ki popravlja naš amandma, tukaj pravi samo: in besede <q>"brez
                  državljanstva"</q>. Nič ne omenja Slovencev. To se pravi, da Slovence po svetu brez
                  državljanstva izenači z drugimi osebami brez državljanstva. Če ne razumem prav,
                  prosim za razlago, drugače pa bom glasovala za amandma naše skupine SKD.
                  Hvala.</p>
            </sp>
            <sp xml:id="SDZ1-Redna-12-1993-09-29.sp67">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo? Gospa Pozsonec, prosim.</p>
            </sp>
            <sp xml:id="SDZ1-Redna-12-1993-09-29.sp68">
               <speaker>MARIA POZSONEC:</speaker>
               <p>Jaz bom tudi podprla ta amandma in bom zadovoljna, ker sem prav na to hotela, da
                  ste opozorjeni. Jaz sem bolj občutljiva na to, ampak vaša manjšina tudi zasluži to
                  podporo.</p>
            </sp>
            <sp xml:id="SDZ1-Redna-12-1993-09-29.sp69">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Moge.</p>
            </sp>
            <sp xml:id="SDZ1-Redna-12-1993-09-29.sp70">
               <speaker>RUDI MOGE:</speaker>
               <p>Tudi sam bom ta amandma podprl in to tudi zaradi tega, ker so različni
                  izobraževalni sistemi. Če človek pride iz različnih izobraževalnih sistemov in
                  opravlja izpit v enem sistemu, je sigurno neka prepreka.</p>
            </sp>
            <sp xml:id="SDZ1-Redna-12-1993-09-29.sp71">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim, gospod Battelli.</p>
            </sp>
            <sp xml:id="SDZ1-Redna-12-1993-09-29.sp72">
               <speaker>ROBERTO BATTELLI:</speaker>
               <p>Hvala lepa. Tudi jaz bom ta amandma podprl, vendar želim opozoriti na nujnost, da
                  potem, če hočemo zaobjeti celotno to problematiko na sodoben način, tako kot
                  delajo tudi ostale evropske države, je treba podpreti tudi amandma Vlade k petemu
                  odstavku. Hvala.</p>
            </sp>
            <sp xml:id="SDZ1-Redna-12-1993-09-29.sp73">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo od poslancev želi besedo? Prosim, predstavnik Vlade.</p>
            </sp>
            <sp xml:id="SDZ1-Redna-12-1993-09-29.sp74">
               <speaker>DR. PAVEL ZGAGA:</speaker>
               <p>Hvala za besedo. Ko gre za vprašanje opredelitve Slovencev brez slovenskega
                  državljanstva, bi vas želel opozoriti, da morate brati drugi odstavek tega člena;
                  ta ni črtan in ostane v celoti v veljavi. To se pravi, posebej govorimo o
                  Slovencih, ki nimajo slovenskega državljanstva in posebej govorimo o tujcih, ki
                  niso Slovenci; ta razlika je vzpostavljena.</p>
               <p>Druga zadeva, na katero bi rad opozoril je vprašanje, kaj pa tisti Slovenci, ki
                  nimajo slovenskega državljanstva pa tudi tujega ne, če sem prav razumel? Tudi v
                  tem primeru je treba opozoriti, da govorimo o Slovencih brez slovenskega
                  državljanstva. To so lahko ljudje dveh vrst: najprej tisti Slovenci, ki imajo
                  državljanstvo neke tuje države, potem pa tudi tisti Slovenci, ki sicer nimajo
                  državljanstva Republike Slovenije, pa tudi ne neke druge države. To se pravi, ta
                  dikcija, po našem mnenju, po mnenju predlagatelja, pokriva vsa ta vprašanja, ki so
                  sedaj nastopila.</p>
               <p>In končno vprašanje regulacije v statutu univerze. Na načelni ravni nikakor ne
                  moremo nasprotovati tej intenciji. Še vedno bi pa želel opozoriti vsaj na dve
                  možnosti, ki iz tega izhajata. Ena je, da če to vprašanje rešujemo samo v statutu
                  univerze, ne z odlokom ministra, potem bomo še vedno dobili različne vrste pravic.
                  Zaenkrat imamo dve univerzi - slišali smo, da imamo lahko tudi tri - torej bomo
                  imeli dva ali tri statute, ki so lahko tudi različni.</p>
               <p>In druga zadeva, o kateri lahko tudi tukaj rečemo, je to, da ni nujno, da so tiste
                  opredelitve vedno v prid takšnim kandidatom. Mi smatramo, da je veliko teh
                  vprašanj povezanih natančno s problemi, ki so v zadnji liniji finančne narave in
                  zaradi tega jih je treba v ustreznem vladnem resorju podkrepiti oziroma podpreti.
                  V tem smislu, prosim, razumite to spremembo odstavka, ki smo ga dopisali.
                  Hvala.</p>
            </sp>
            <sp xml:id="SDZ1-Redna-12-1993-09-29.sp75">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim, gospa Vida Čadonič.</p>
            </sp>
            <sp xml:id="SDZ1-Redna-12-1993-09-29.sp76">
               <speaker>MAG. VIDA ČADONIČ-ŠPELIČ:</speaker>
               <p>Hvala za besedo. Mogoče se nismo popolnoma razumeli. Res je, da v tretjem odstavku
                  7. člena Vlada govori o Slovencih brez državljanstva, ampak jaz bi vas rada
                  opozorila, da mi v svojem amandmaju govorimo o olajšavah pri vpisu. Mi bi radi
                  dosegli olajšave pri vpisu. Zato vas prosim, da podprete ta amandma. Hvala.</p>
            </sp>
            <sp xml:id="SDZ1-Redna-12-1993-09-29.sp77">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Prosim.</p>
            </sp>
            <sp xml:id="SDZ1-Redna-12-1993-09-29.sp78">
               <speaker>ŠTEFAN MATUŠ:</speaker>
               <p>Hvala za besedo. Spoštovani! Podpiram amandma poslanske skupine SKD, ne strinjam
                  se pa z razlago <q>"Slovenci brez državljanstva"</q>. Treba se bo nekje opredeliti,
                  koliko je Slovencev brez državljanstva, ampak v tem primeru tu omenja osebe brez
                  državljanstva; to je razlika. Zato bom podprl praktično amandma Slovenskih
                  krščanskih demokratov in pa amandma Vlade, kjer se črta <q>"in osebe brez
                  državljanstva"</q>. Hvala.</p>
            </sp>
            <sp xml:id="SDZ1-Redna-12-1993-09-29.sp79">
               <speaker>PODPREDSEDNIK MIROSLAV MOZETIČ:</speaker>
               <p>Še kdo želi besedo? Nihče ne želi besede. Prehajamo na glasovanje o amandmaju, pod
                  točko 2., k drugemu odstavku 7. člena. Ugotovimo sklepčnost! <stage>(61
                     prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma, pod 2. točko, k drugemu odstavku 7. člena sprejet.</p>
               <p>S tem prehajamo, skladno s poslovnikom, na amandma na 4. strani pod 2. točko, ki
                  je povezan s tem amandmajem. Amandma se glasi: Črta se beseda <q>"drugega in"</q>.
                  Predlagatelj je poslanska skupina SKD: matično delovno telo se ni opredelilo,
                  Vlada pa ne podpira, je pa dala svoj amandma.                </p>
               <p>Želi predlagatelj amandmaja besedo? Želi kdo razpravljati o amandmaju? Ker ne želi
                  nihče razpravljati, prehajamo na glasovanje o tem amandmaju. Ugotovimo sklepčnost!
                     <stage>(63 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju k četrtemu odstavku na 3. strani pod 1. točko: V četrtem
                  odstavku se za besedo <q>"državljani"</q> črtajo besede <q>"in osebe brez državljanstva"</q>.
                  Predlagatelj je Vlada; matično delovno telo se ni opredelilo.</p>
               <p>Odpiram razpravo. Želi kdo o tem amandmaju razpravljati?
                  <stage>(Nihče.)</stage></p>
               <p>Prehajamo na glasovanje. Ugotovimo sklepčnost! <stage>(67 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k četrtem odstavku pod točko 1 sprejet.</p>
               <p>In še amandma pod točko 2 k istemu, četrtem odstavku. Ta amandma je brezpredmeten
                  glede na prej sprejete amandmaje.</p>
               <p>Prehajamo na 4. stran pregleda amandmajev pod točko 1 k petem odstavku: peti
                  odstavek se spremeni tako, da se glasi: "Podrobnejše pogoje v zvezi s številom
                  prostih vpisnih mest, plačilom šolnine, za bivanje v študentskih domovih ter z
                  drugimi pravicami in dolžnostmi študentov v skladu z Zakonom o izobraževanju ter z
                  2. odstavkom tega člena predpisuje minister, pristojen za visoko šolstvo.
                  Predlagatelj je Vlada; matično delovno telo se ni opredelilo.</p>
               <p>Odpiram razpravo. Želi kdo besedo?</p>
               <p>Če ne želi nihče razpravljati, prehajamo na glasovanje o tem amandmaju. Ugotovimo
                  sklepčnost! <stage>(58 prisotnih.)</stage></p>
               <p>Kdo je za? <stage>(53 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k petem odstavku pod točko 1 sprejet.</p>
               <p>Glede na sprejeti amandma je amandma pod točko 3, za nov 5. odstavek
                  predlagateljice Irene Oman, brezpredmeten. O njem ne bomo glasovali.</p>
               <p>Glasovati moramo še o 7. členu v celoti s sprejetimi amandmaji. Ugotovimo
                  sklepčnost! <stage>(63 prisotnih.)</stage></p>
               <p>Kdo je za? <stage>(58 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 7. člen s sprejetimi amandmaji sprejet.</p>
               <p>Prihajamo na 8. člen, kjer imamo amandma k drugem odstavku pod točko 1: Besedilo
                  drugega odstavka se spremeni tako, da se glasi: <q>"Javni visokošolski zavod lahko
                  izvaja delež študijskih programov v tujem jeziku pod pogoji določenimi s statutom,
                  če gre za študijske programe s področja tujih jezikov oziroma če gre za delež
                  študijskih programov, pri izvajanju katerih sodelujejo gostujoči profesorji."</q>
                  Predlagatelj Tone Peršak; matično delovno telo amandma podpira in ga povzema v
                  svoj amandma, Vlada ga ne podpira in daje svoj amandma k tretjem odstavku.</p>
               <p>Želi kdo besedo? Gospod Peršak.</p>
            </sp>
            <sp xml:id="SDZ1-Redna-12-1993-09-29.sp80">
               <speaker>ANTON PERŠAK:</speaker>
               <p>Rad bi opozoril na distinkcijo med amandmajema, ki sem ga dal jaz in amandmajem
                  odbora in med tem, kar sedaj predlaga Vlada.</p>
               <p>Namreč, Vlada predlaga, nekako skuša povzeti intencijo amandmaja k naslednjemu
                  odstavku; kar zadeva pa intencijo amandmaja k temu odstavku, pa pravi, da se
                  študijski program lahko izvaja v tujem jeziku, če gre za program tujih jezikov. To
                  pomeni, da se ta program potem v celoti izvaja v tujem jeziku; mi pa pravimo in
                  odbor, - del programa - se pravi tisti del, ki ga je najbrž smiselen. Ne vem, če
                  je smiselno kompleten program študija angleščine, ki zadeva tudi kakšne druge
                  stvari, ne samo angleški jezik, izvajati v tujem jeziku - razen, če bodo pojasnili
                  drugače. Sicer pa predlagam, da se najprej glasuje o amandmaju odbora in potem bo
                  moj nepotreben. Hvala.</p>
            </sp>
            <sp xml:id="SDZ1-Redna-12-1993-09-29.sp81">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali želi še kdo besedo? Gospod Moge.</p>
            </sp>
            <sp xml:id="SDZ1-Redna-12-1993-09-29.sp82">
               <speaker>RUDI MOGE:</speaker>
               <p>Pričujoči amandmaji nekako opredeljujejo vlogo slovenskega jezika kot učnega
                  jezika v izobraževalnem procesu. Stvar je takšna, da se mi zdi <stage>(po
                     pogovorih, ki sem jih imel na različnih visokih šolah po Sloveniji)</stage>, da
                  bi s sprejetjem teh amandmajev nekako omejili možnost izvajanja vzgojno
                  izobraževalnih programov v tujih jezikih. Kot primer bi navedel specifičen primer
                  Visoke pomorske šole v Portorožu, ki se zavzema za to, da bi en del programa
                  izvajala v tujem jeziku. To zaradi tega, ker ima ambicijo, in tudi zaradi
                  kvalitete, da bi postali neka evropska pomorska šola in bi potem na ta način lahko
                  za določene strokovne predmete določen del vzgojno izobraževalnega programa
                  izvajala zgolj v tujem jeziku; kar jim dikcija tega 8. člena omogoča. Če pa
                  sprejmemo mi te amandmaje, potem bodo morali imeti za tujce isti predmet v tujem
                  jeziku, za naše pa ta predmet v slovenskem jeziku. Zato sem jaz, če se bo že
                  opredeljevalo do tega - nekoliko je potrebno tudi slovenski jezik zaščititi v
                  šolstvu - bil seveda za amandma Vlade oziroma za amandma odbora.</p>
            </sp>
            <sp xml:id="SDZ1-Redna-12-1993-09-29.sp83">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peršak.</p>
            </sp>
            <sp xml:id="SDZ1-Redna-12-1993-09-29.sp84">
               <speaker>ANTON PERŠAK:</speaker>
               <p>Glede na to kar je povedal gospod Moge, ki je na koncu rekel, da je za amandma
                  odbora <stage>(prej sem tudi jaz rekel, da ga podpiram)</stage>, bi vendarle
                  rekel: Slovenija, po moje, ne more dovoliti, da se katerikoli program ali pa del
                  programa v celoti izvaja v tujem jeziku, ker to pomeni preprosto uvajanje
                  neenakopravnosti Slovencev; ker ne učijo se vsi Slovenci istega tujega jezika v
                  srednjih šolah in to pomeni preprosto omejitev, posredno omejitev vpisa za tiste,
                  ki pač tistega jezika, v katerem se bo program izvajal, ne znajo. Drugo je to pri
                  pouku tujih jezikov; v tistem delu, kjer gre za to. Ampak tu, se mi zdi, da bi
                  trčili dobesedno ob ustavo, če bi dopustili to možnost, da se lahko program
                  izvaja, recimo, izključno v tujem jeziku. To je treba urediti na nek drug način.
                  Hvala.</p>
            </sp>
            <sp xml:id="SDZ1-Redna-12-1993-09-29.sp85">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Battelli.</p>
            </sp>
            <sp xml:id="SDZ1-Redna-12-1993-09-29.sp86">
               <speaker>ROBERTO BATTELLI:</speaker>
               <p>Hvala lepa. Že spet dobivam vtis, da so vse te možnosti pravzaprav zajete v
                  amandmaju, ki ga predlaga Vlada, vključno še z eno možnostjo - takrat ko bodo za
                  to dozoreli pogoji - in to, da se, recimo, kompletira vertikala šolskega sistema
                  za narodne skupnosti; ta možnost je dana v amandmaju Vlade, drugi amandmaji pa ne
                  dovolj jasno dopuščajo tako rešitev. Hvala.</p>
            </sp>
            <sp xml:id="SDZ1-Redna-12-1993-09-29.sp87">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Partljič.</p>
            </sp>
            <sp xml:id="SDZ1-Redna-12-1993-09-29.sp88">
               <speaker>TONE PARTLJIČ:</speaker>
               <p>Nobenega dvoma ni, da mora tak narod, kot je slovenski narod, povsod paziti in
                  zaščititi slovenski jezik, o tem ne more biti dvoma. Jaz sem hotel samo dopolniti
                  gospoda Mogeta <stage>(mogoče ga pa nisem dobro poslušal, ker mi je že povedal, da
                     je to govoril)</stage>: na pomorski šoli so nam na primer <stage>(govorim o
                     primeru)</stage> rekli, da bi seveda v angleščini izvajali tisti del programa,
                  ki ga potrebujejo potem <stage>(recimo navigatorji in tako dalje)</stage> tudi v
                  poklicu v angleščini kot piloti; in ta del bi lahko potem tudi za druge
                  obravnavali. Tu ne vidim, da bi bila slovenščina kakorkoli prizadeta. Tu je še
                  problem tržnosti šolstva, o čemer nismo pravzaprav nikoli premišljevali, in zato
                  bi ta osnovni tekst podprl, ki na nek način to dopušča. In mislim, da tu
                  slovenščina ni ogrožena.</p>
            </sp>
            <sp xml:id="SDZ1-Redna-12-1993-09-29.sp89">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pregelj. Dovoliš repliko? Prosim.</p>
            </sp>
            <sp xml:id="SDZ1-Redna-12-1993-09-29.sp90">
               <speaker>ANTON PERŠAK:</speaker>
               <p>Glejte, jaz mislim da razlika je v tem: ali se nekdo uči angleščine ali se pa
                  nekdo uči v angleščini. In tisti, ki se mora učiti v angleščini, pa do tega
                  trenutka angleško ne zna, je seveda v drugačnem položaju kot tisti, ki angleščino
                  že zna. V tem je razlika.</p>
            </sp>
            <sp xml:id="SDZ1-Redna-12-1993-09-29.sp91">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Redna-12-1993-09-29.sp92">
               <speaker>ŽARKO PREGELJ:</speaker>
               <p>Spoštovani! Bistvo tega člena je, da deli celotno problematiko na dva dela: prvi
                  del, če smo natančni, v drugem odstavku želi povedati, da lahko katerikoli
                  visokošolski zavod izvaja študijske programe v tujem jeziku, če ima to opredeljeno
                  v statutu; drugi odstavek pa precizira, da tisti visokošolski zavod, ki opravlja
                  javno službo, lahko ima programe v tujem jeziku, če ima to opredeljeno v statutu,
                  in zgolj del študijskega programa. No, in potem je Vlada ta tretji odstavek
                  popravila z svojim amandmajem in bi kot tak verjetno bil sprejemljiv, vendar še
                  vedno obstaja en problem, ki ga rešuje edino amandma odbora. Namreč, kaj se lahko
                  zgodi? Mi imamo lahko visokošolske zavode, ki se bodo obnašali izrazito tržno in
                  bodo pač izvajali programe v tujem jeziku, če se bo to izkazalo dobro zanje, da
                  bodo pač dobili možnost gostujočih študentov in se jim bodo prilagodili. Toda ta
                  program, bo n.pr. samo na enem visokošolskem zavodu <stage>(že spet ne dela - smeh
                     -  ne, to je sabotaža. Ne, to je pokvarjen mikrofon; očitno je slab stik z
                     žico. Saj to je tisto - smeh.)</stage> No v glavnem <gap n="..."/> zdaj sem pa nit
                  zgubil.</p>
               <p>V glavnem je problem, če se bo pojavil samo en program visokošolskega študija in
                  še ta bo v tujem jeziku; tega namreč mi ne smemo dovoliti. Zato predlagam, da se
                  sprejmejo amandmaji odbora, ki bi nekako vso zadevo sanirali. Je pa bistvo
                  celotnega vprašanja: ali bomo imeli visokošolske zavode, ki bodo lahko imeli
                  celoten program v tujem jeziku, in kaj se zgodi, če bo tisti program samo na
                  tistem visokošolskem zavodu? Osebno sem prepričan, da mora biti organizacija taka,
                  da vsi možni visokošolski programi, ki bodo v državi Sloveniji, da so v slovenskem
                  jeziku; ob tem so pa lahko tudi v tujem, če to trg dopušča. Hvala.</p>
            </sp>
            <sp xml:id="SDZ1-Redna-12-1993-09-29.sp93">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Prosim, gospod Ribičič.</p>
            </sp>
            <sp xml:id="SDZ1-Redna-12-1993-09-29.sp94">
               <speaker>DR. CIRIL RIBIČIČ:</speaker>
               <p>Spoštovani! Jaz mislim, da imamo tukaj pred seboj same rešitve, ki vse poskušajo
                  poudarjati pomen pouka v slovenskem jeziku, istočasno pa predvideti tiste izjeme,
                  ki bi bile smiselne in ki jih življenje pač nalaga in ki so lahko samo v korist
                  tako visokošolskim zavodom kot Sloveniji in njenemu ugledu, in tako naprej. In
                  zaradi tega bi jaz podpiral tiste rešitve, ki so tukaj širše. Se mi zdi, da je
                  vladni predlog, ki predvideva tri možnosti, že dovolj širok, da pravzaprav ni tako
                  omejujoč, da bi lahko povzročal škodo takrat, kadar bi se to kazalo kot nujno
                  potrebno. Jaz si namreč predstavljam, da bi bilo možno, da bi nek visokošolski
                  zavod organiziral za tujce pouk v tujem jeziku, ali na svojem sedežu ali pa izven
                  republike Slovenije, in da bi to bilo v bistvu samo priznanje kakovosti takšnega
                  študija. Zdi se mi, da ta primer pokriva tretja alinea, ki govori o tem, da bi
                  istočasno ti isti programi tekli tudi v Sloveniji in v slovenščini, kar je
                  pomembno zato, da se zavaruje interes tistih, ki želijo študirati pri nas v
                  slovenščini.</p>
               <p>Bojim se, da edino tisti primer, ki je bil tukaj omenjen, in ki se je nanašal na
                  izobraževanje na pomorski šoli, ni pokrit. Drugače pa mislim, da je boljši tisti
                  predlog, ki ima širše predvidene izjeme in jaz bom podprl tisto rešitev, ki je s
                  tega vidika najširša. Mislim, da je to ravno amandma, ki ga predlaga Vlada. Hvala
                  lepa.</p>
            </sp>
            <sp xml:id="SDZ1-Redna-12-1993-09-29.sp95">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Prosim, gospod Tancig.</p>
            </sp>
            <sp xml:id="SDZ1-Redna-12-1993-09-29.sp96">
               <speaker>DR. PETER TANCIG:</speaker>
               <p>Spoštovani predsedujoči, spoštovane in spoštovani! Jaz bi predlagal širše rešitve.
                  Sedaj je vprašanje, če je ta vladni predlog ravno tisto, kar je pač možno
                  narediti, ampak v dani situaciji se bom jaz vsekakor opredelil zanj.</p>
               <p>Opozoril bi na občutljivost te problematike, ki se je vsi zavedamo, da v državi
                  slovenskega naroda mora biti seveda  slovenski jezik prevladujoč, po drugi strani
                  se moramo pa zavedati te naše komponente - odprtosti v svet. Jaz bi dal samo dva
                  primera iz držav, ki sta še kako občutljivi na svojo nacionalno identiteto, ampak
                  zaradi svoje močne vraščenosti v razviti svet dopuščata precej divje prakse, dosti
                  bolj divje kot je recimo ta člen. Na Danskem ravno na tem področju ni možno
                  opraviti razpisa za rednega univerzitetnega profesorja, če ni vsaj tretjina tujih
                  kandidatov oziroma če ni vsaj en kandidat iz tujine; Nizozemska ima približno
                  tretjino postdiplomskih študijev izključno v angleščini - zaradi tega je
                  mednarodno seveda izredno atraktivna in se tudi na ta način odpira v mednarodni
                  prostor.              </p>
               <p>Mi se moramo enostavno zavedati, da slovenščina je jezik tega področja, z njo pa v
                  mednarodni svet nikakor ne bomo prodrli. Zato jaz podpiram dejansko to širšo
                  varianto, ki upošteva oba vidika. Hvala lepa.</p>
            </sp>
            <sp xml:id="SDZ1-Redna-12-1993-09-29.sp97">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Še kdo želi razpravljati? Prosim. Predstavnik Vlade.</p>
            </sp>
            <sp xml:id="SDZ1-Redna-12-1993-09-29.sp98">
               <speaker>DR. PAVEL ZGAGA:</speaker>
               <p>Spoštovani! Želel bi vas opozoriti še na en člen, ki je s tem v povezavi
                     <stage>(predlagatelj je resnično skušal to tematiko videti v celoti)</stage>.
                  Če vzamete 40. člen, ki govori o razpisu za vpis v visokošolske zavode, potem
                  boste v petem odstavku lahko videli, da je za ta razpis - tokrat pa ne za javno
                  službo, ampak za vse programe z javno veljavno izobrazbo - je potrebno soglasje
                  Vlade. Mi smo imeli, in tudi vi sami se gotovo tega spomnite, neko neprijetno
                  izkušnjo to pomlad na eni od slovenskih univerz in ravno to je bila tista točka,
                  pri kateri smo hoteli zavarovati tako kvaliteto samega izvajanja kot tisto, o
                  čemer je zlasti gospod Peršak govoril. To je dodatna stvar, ki bi želel, da jo pri
                  svojem odločanju upoštevate. Hvala.</p>
            </sp>
            <sp xml:id="SDZ1-Redna-12-1993-09-29.sp99">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi razpravljati? Ni več prijavljenih.</p>
               <p>Prehajamo na glasovanje o amandmaju k 8. členu k drugemu odstavku, pod 1. točko.
                     <stage>(Nekdo govori.)</stage> Najprej prehajamo pod 2. točko, to je amandma
                  odbora. Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma pod 2. točko ni sprejet.</p>
               <p>Amandma pod 1. točko je brezpredmeten, dejansko imata isto besedilo.              
                                                   </p>
               <p>Prehajamo na amandma k tretjemu odstavku, pod 1. točko: Besedilo tretjega odstavka
                  8. člena se spremeni tako, da se glasi: <q>"Drugi visokošolski zavodi, ki tudi
                  opravljajo javno službo in izvajajo študijske programe za pridobitev javno
                  veljavne izobrazbe, lahko, pod pogoji določenimi s statutom, izvajajo dele
                  programov v tujem jeziku, vendar največ do tretjine obsega programa."</q> Predlagatelj
                  je Tone Peršak; matično delovno telo amandmaju ne nasprotuje in ga vsebinsko
                  povzema v svoj amandma, ki je pod 2. točko. Vlada amandmaja ne podpira in daje
                  svoj amandma k tretjemu odstavku, ki je pod 3. točko na 6. strani.</p>
               <p>Najprej bomo o amandmaju razpravljali. Želi kdo besedo? Če ne želi besede nihče,
                  bomo prešli h glasovanju, in sicer glede na predlog predlagatelja, o amandmaju pod
                  točko 2, to je amandma, kot ga je formuliralo matično delovno telo. Ugotovimo
                  sklepčnost! <stage>(63 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni sprejet.</p>
               <p>Predlagatelj Tone Peršak umika svoj amandma <stage>(ki je pod točko 1)</stage> k
                  3. odstavku.</p>
               <p>Prehajamo na amandma pod točko 3, k istemu 3. odstavku, ki se glasi: 3. odstavek
                  se spremeni tako, da se glasi <q>"Če visokošolski zavod opravlja javno službo, se
                  lahko v tujem jeziku izvajajo: študijski programi tujih jezikov; deli študijskih
                  programov, če pri njihovem izvajanju sodelujejo gostujoči profesorji, študijski
                  programi, če se ti programi na visokošolskem zavodu izvajajo tudi v slovenskem
                  jeziku"</q>. Predlagatelj je Vlada; matično delovno telo se ni opredelilo. Želi kdo
                  razpravljati? Prosim.</p>
            </sp>
            <sp xml:id="SDZ1-Redna-12-1993-09-29.sp100">
               <speaker>NADA SKUK:</speaker>
               <p>Hvala lepa za besedo. Spoštovane kolegice in kolegi. Podprla bom ta amandma Vlade,
                  ker na eni strani ščiti slovenski jezik, na drugi strani pa daje Univerzi in
                  ostalim visokošolskim zavodom možnost odpiranja navzven. Hvala.</p>
            </sp>
            <sp xml:id="SDZ1-Redna-12-1993-09-29.sp101">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Šešerko.</p>
            </sp>
            <sp xml:id="SDZ1-Redna-12-1993-09-29.sp102">
               <speaker>DR. LEO ŠEŠERKO:</speaker>
               <p>Tudi jaz bom podprl ta amandma zaradi tega, ker ugotavljam, da tisti ljudje, ki
                  poznajo največ tujih jezikov in ki dobro poznajo tuje jezike, najbolj ljubijo
                  slovenščino in jo tudi najbolj obvladajo.</p>
            </sp>
            <sp xml:id="SDZ1-Redna-12-1993-09-29.sp103">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Ni več prijavljenih k besedi.</p>
               <p>Prehajamo na glasovanje o amandmaju pod točko 3 k tretjem odstavku 8. člena.
                  Ugotovimo sklepčnost! <stage>(64 prisotnih.)</stage></p>
               <p>Kdo je za? <stage>(59 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod točko 3 k tretjem odstavku 8. člena sprejet.</p>
               <p>Glasovati moramo še o 8. členu, s sprejetimi amandmaji, v celoti. Ugotovimo
                  sklepčnost! <stage>(59 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 8. člen zakona sprejet.</p>
               <p>Prehajamo na 9. člen. Oba amandmaja? Torej amandmaja k 9. členu sta umaknjena in
                  lahko preidemo na razpravo o 9. členu. Želi kdo razpravljati? <stage>(Ne
                     želi.)</stage> Prehajamo na glasovanje. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(53 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 9. člen sprejet.</p>
               <p>Sedaj pa imamo člene od 10. do vključno 19; na te člene ni amandmajev, zato bomo
                  obravnavali in odločali o njih skupaj. Želi kdo razpravljati o teh členih?
                     <stage>(Nihče.)</stage> Prehajamo na glasovanje. Ugotovimo sklepčnost!
                     <stage>(58 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da so členi od 10. do vključno 19. sprejeti.</p>
               <p>Prehajamo na 20. člen, kjer imamo amandma oz. amandmaje. Amandma k prvem odstavku
                  pod točko 1: V prvem odstavku se spremeni besedni vrstni red tako, da se besedilo
                  glasi: <q>"Organi univerze so rektor, senat, upravni odbor in študentski svet"</q>.
                  Predlagatelj dr. Jože Pučnik; matično delovno telo amandmaju ne nasprotuje, Vlada
                  amandma podpira. Želi kdo o tem amandmaju razpravljati? <stage>(Nihče.)</stage>
                  Prehajamo na glasovanje. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 1 k prvem odstavku 20. člena sprejet.</p>
               <p>Amandma k drugem odstavku, pod točko 1: V drugem odstavku se spremeni besedni
                  vrstni red tako, da se besedilo glasi: <q>"Organa fakultete in umetniške akademije
                  sta dekan in senat"</q>. Predlagatelj dr. Jože Pučnik; matično delovno telo amandmaju
                  ne nasprotuje, Vlada ga podpira. Želi kdo razpravljati o tem amandmaju?
                     <stage>(Nihče.)</stage> Prehajamo na glasovanje. Ugotovimo sklepčnost!
                  Predstavnik Vlade želi besedo. Prosim.</p>
            </sp>
            <sp xml:id="SDZ1-Redna-12-1993-09-29.sp104">
               <speaker>DR. PAVEL ZGAGA:</speaker>
               <p>Želel bi opozoriti samo na majčkeno tehnično netočnost. Pravilno bi se ta amandma
                  moral glasiti <q>"Organa članic univerze"</q>, ker imamo še tretjo možnost <q>"visoko
                  strokovno šolo"</q>; ta je izpuščena. Hvala.</p>
            </sp>
            <sp xml:id="SDZ1-Redna-12-1993-09-29.sp105">
               <speaker>PODPREDSEDNIK MIROSLAV MOZETIČ:</speaker>
               <p><q>"Organa članic univerze"</q>? To pomeni, amandma se glasi: <q>"Organa članic univerze
                  sta"</q>? Ali je tako prav? Prosim. "Organa članic univerze so dekan in senat in potem
                  so tukaj pikice. Dobro. Prehajamo na glasovanje. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(54 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod točko 1, k drugemu odstavku 20. člena sprejet.</p>
               <p>Amandma pod točko 2: Drugi odstavek se spremeni tako, da se glasi: <q>"Organi članic
                  univerze so senat, dekan in študentski svet."</q> Predlagatelj je matično delovno
                  telo. Vlada amandma podpira.</p>
               <p>Želi kdo razpravljati o tem amandmaju? <stage>(Ne želi.)</stage> Prehajamo na
                  glasovanje.          </p>
            </sp>
            <sp xml:id="SDZ1-Redna-12-1993-09-29.sp106">
               <speaker>DR. PAVEL ZGAGA:</speaker>
               <p>Spoštovani! S korekturo pri prejšnjem amandmaju smo pravzaprav dobili uskladitev
                  med obema amandmajema,</p>
               <p>tako tistega pod 1. kot pod 2. točko. Besedilo je torej popolnoma enako sedaj v
                  obeh primerih.</p>
            </sp>
            <sp xml:id="SDZ1-Redna-12-1993-09-29.sp107">
               <speaker>PODPREDSEDNIK MIROSLAV MOZETIČ:</speaker>
               <p>Torej je amandma glede na prejšnje sprejetje nepotreben?</p>
               <p>Ugotavljam, da je ta amandma, glede na prej sprejete amandmaje nepotreben. Gospa
                  Pečanova, prosim.</p>
            </sp>
            <sp xml:id="SDZ1-Redna-12-1993-09-29.sp108">
               <speaker>BREDA PEČAN:</speaker>
               <p>Jaz bi opozorila, da to ne drži popolnoma. Gre namreč za to, da je v predlogu
                  zakona napisano <q>"lahko pa tudi študentski svet"</q>, medtem ko je v amandmaju
                  matičnega delovnega telesa zapisano in <q>"študentski svet"</q>; se pravi, da tukaj ne
                  gre za možnost, temveč za obvezo. Zaradi tega je ta amandma bistveno drugačen kot
                  osnovni tekst predloga zakona. Predlagala bi samo, - sedaj ne vem, če lahko
                  matično delovno telo to naredi, ker mi smo sprejeli spremenjeno zaporedje na
                  osnovi predloga gospoda Pučnika, se pravi <q>"dekan, senat"</q>, tukaj pa je še
                     <stage>(namesto <q>"lahko pa tudi"</q>)</stage> in <q>"študentski svet"</q>.</p>
               <p>Se pravi, da se prejšnji amandma gospoda Pučnika ne spreminja, temveč se spremeni
                  samo nadaljevanje, namesto <q>"lahko pa tudi"</q>, <q>"in študentski svet"</q>. To se pravi, jaz
                  bi predlagala, da o tem amandmaju, v tistem drugem delu, glasujemo. Razmišljamo o
                  drugem delu, ne pa o tistem, ali piše prej senat ali dekan; zaradi tega, ker je že
                  bilo sprejeto, da je na prvem mestu dekan. Hvala.</p>
            </sp>
            <sp xml:id="SDZ1-Redna-12-1993-09-29.sp109">
               <speaker>PODPREDSEDNIK MIROSLAV MOZETIČ:</speaker>
               <p>Kaj pravi predsednik matičnega delovnega telesa? Prosim, gospa Simšič.</p>
            </sp>
            <sp xml:id="SDZ1-Redna-12-1993-09-29.sp110">
               <speaker>DANICA SIMŠIČ:</speaker>
               <p>Hvala lepa za besedo. V bistvu imam proceduralno vprašanje oziroma pripombo. Po
                  mojem mnenju bi morali najprej glasovati o dopolnilu pod točko 2, ki je bolj
                  oddaljeno in šele potem o dopolnilu številka ena. Tako predlagam, da to storimo,
                  ker mislim, da je bistvena sprememba v tem.</p>
            </sp>
            <sp xml:id="SDZ1-Redna-12-1993-09-29.sp111">
               <speaker>PODPREDSEDNIK MIROSLAV MOZETIČ:</speaker>
               <p>Žarko Pregelj.</p>
            </sp>
            <sp xml:id="SDZ1-Redna-12-1993-09-29.sp112">
               <speaker>ŽARKO PREGELJ:</speaker>
               <p>Se strinjam s predgovornico, da smo v bistvu po napačnem vrstnem redu glasovali,
                  kajti ta amandma odbora je vsebinske narave, medtem ko je bil amandma gospoda
                  Pučnika v bistvu redakcijski, ker je samo zamenjal vrstni red. Menim, da lahko še
                  vedno glasujemo o amandmaju odbora, s tem da se pri redakciji upošteva amandma
                  gospoda Pučnika, ki je v resnici določil vrstni red. Hvala lepa.</p>
            </sp>
            <sp xml:id="SDZ1-Redna-12-1993-09-29.sp113">
               <speaker>PODPREDSEDNIK MIROSLAV MOZETIČ:</speaker>
               <p>Vrstni red bi bil pravilen, da bi najprej po drugem, vendar moramo to proceduralno
                  izglasovati v tem smislu, da v kolikor izglasujemo amandma, ki ga bom dal na
                  glasovanje pod točko 2, v tem primeru se potem amandma pod točko 1 - praktično se
                  oba združita, dva, pa še te spremembe <q>"in študentski"</q>. To je razlika! Najprej bomo
                  sklepali o tem, da se bosta amandmaja po glasovanju redakcijsko združila, ko bomo
                  izglasovali in, če bo sprejet amandma pod točko 2. Gospod Moge, želite besedo?
                  Prosim.</p>
            </sp>
            <sp xml:id="SDZ1-Redna-12-1993-09-29.sp114">
               <speaker>RUDI MOGE:</speaker>
               <p>Hvala za besedo. Takrat, ko smo o tem razpravljali - prva alinea govori o tem,
                  katere organe ima univerza, drugi odstavek pa govori o tem, da sta organa članic
                  univerze, to se pravi članice fakultet itd. To sta dva ločena pojma; na eni strani
                  imamo rektorje, na drugi strani imamo dekana. Ta drugi amandma odbora govori pač o
                  tem, da sta organa članice Univerze senat, dekan in študentski svet. To se pravi
                  imamo konjukcijo namesto ali pa tudi oziroma disjunkcijo. In zato, če glasujemo o
                  tem amandmaju odbora, lahko prvi amandma ostane popolnoma v veljavi, saj temu nič
                  ne nasprotuje.</p>
            </sp>
            <sp xml:id="SDZ1-Redna-12-1993-09-29.sp115">
               <speaker>PODPREDSEDNIK MIROSLAV MOZETIČ:</speaker>
               <p>V redu. Dajem na glasovanje amandma pod točko 2 k drugemu odstavku. Ugotovimo
                  sklepčnost! <stage>(54 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 2 k drugemu odstavku sprejet.    </p>
               <p>Imamo še amandma za nov šesti odstavek: Doda se nov šesti odstavek, ki se glasi:
                  <q>"Visokošolski zavodi, ki ne izvajajo programov z javno veljavnostjo, imajo lahko v
                  skladu s statutom tudi druge oziroma drugačne organe, kot je določeno v prejšnjih
                  odstavkih tega člena"</q>. Predlagatelj Tone Peršak; matično delovno telo amandmaja ne
                  podpira, Vlada amandmaja ne podpira.</p>
               <p>Želi kdo razpravljati? Prosim, gospod Peršak.</p>
            </sp>
            <sp xml:id="SDZ1-Redna-12-1993-09-29.sp116">
               <speaker>ANTON PERŠAK:</speaker>
               <p>Čeprav, spoštovani poslanke in poslanci, najbrž brez upa zmage, bom vendarle
                  skušal pojasniti zakaj sem dal ta amandma in zakaj še vedno mislim, da je
                  smiseln!</p>
               <p>Na odboru ga je Vlada oziroma so mi ga predstavniki Vlade zavračali, in odbor se
                  je s tem strinjal, z argumentacijo, da to rešuje že sedanji zadnji, to se pravi
                  peti odstavek 20. člena, ki pravi: <q>"Visokošolski zavod oziroma drug zavod, članica
                  univerze ima lahko tudi druge organe v skladu z ustanovitvenim aktom ali
                  statutom."</q> To pomeni naslednje: katerikoli visokošolski zavod, tudi zasebni, ki ne
                  izvaja javnega programa, ali katerikoli drugi zavod - recimo študentsko naselje
                  itd., <stage>(če pa ni tako, pa sploh)</stage> to se pravi tisti, ki ni del
                  univerze. Ali kako? Piše pa članica univerze. To se pravi, vsi tisti, ki so v
                  univerzi plus drugi, imajo lahko tudi druge organe. Torej morajo imeti te, ki so
                  predpisani z zakonom plus še katerega lahko imajo.</p>
               <p>Jaz pa pravim naslednje <stage>(in to sem že prej napovedal)</stage>: zasebne
                  fakultete, visoke šole - privat, ki niso del univerze in ki ne izvajajo javno teh
                  veljavnih študijskih programov, po moje, lahko imajo organe kakršne hočejo.</p>
               <p>Bom sedaj nekaj rekel - ilustriral s primerom, ki je sicer malo absurden. Recimo,
                  da skupnost Hare Krišna ustanovi svojo visoko šolo; ali mora imeti vse te organe,
                  ki v tem zakonu pišejo, ali ne - čeprav ne izvaja programa, ki ima javno veljavno
                  izobrazbo, čeprav ne producira kadrov za državo itd. Ne vem zakaj! Hvala.</p>
            </sp>
            <sp xml:id="SDZ1-Redna-12-1993-09-29.sp117">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Prosim, predstavnik Vlade.</p>
            </sp>
            <sp xml:id="SDZ1-Redna-12-1993-09-29.sp118">
               <speaker>DR. PAVEL ZGAGA:</speaker>
               <p>Morda čisto na kratko! Res je, da je predlagatelj stalno imel pred seboj to, da ne
                  zapira pluralnih oblik, ki se lahko na področju visokega šolstva pojavijo z novim
                  zakonom, po drugi strani pa je imel predlagatelj ves čas pred seboj nalogo, da
                  zagarantira nekatere osnovne kriterije kvalitete in funkcioniranja na državni
                  osnovi. Drugače rečeno, seveda je lahko ustanovljena tudi taka šola, vendar ne
                  sodi v kategorijo visokih šol. Velja prečitati tudi 18. člen tega zakona - zaščita
                  imen visokošolskih zavodov. Torej, če bomo v tej državi uporabljali ime fakulteta
                  ali visoka strokovna šola, umetniška akademija in tako dalje, potem bomo to
                  uporabljali za tiste zavode, za katere se ve, da ustrezajo tem, z državo
                  zagarantiranim kriterijem kvalitete. Tisto kar od tega odstopa seveda lahko je,
                  vendar ne pod to kapo. To je bila osnovna intenca predlagatelja v tem primeru. Res
                  je, da poleg minimalnih organov, ki so tukaj določeni, obstaja v zadnjem odstavku
                  20. člena tisto, kar ste že omenili, torej možnost, da prilagodijo svojim potrebam
                  ostale organe, ki bi jih eventualno potrebovali. Hvala lepa.</p>
            </sp>
            <sp xml:id="SDZ1-Redna-12-1993-09-29.sp119">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo razpravljati? Če ni več razpravljalcev, dajem amandma na
                  glasovanje. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da je amandma kot novi šesti odstavek k 20. členu sprejet.</p>
               <p>Glasovati moramo še o 20. členu v celoti skupaj s sprejetimi amandmaji. Ugotovimo
                  sklepčnost! <stage>(55 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da je 20. člen sprejet.</p>
               <p>Prehajamo na 21. člen. Imamo amandmaje k prvemu odstavku: Besedilo prvega odstavka
                  se spremeni tako, da se glasi: Umik? Torej, amandmaji k prvemu in drugemu odstavku
                  predlagatelja Jožeta Pučnika so umaknjeni. Kaj pa Vlada, pod točko 2? Vztraja pri
                  svojem amandmaju.</p>
               <p>Torej, pod točko 2 k 21. členu imamo amandma Vlade: Drugi odstavek se nadomesti z
                  novim drugim in tretjim odstavkom, ki se glasita: <q>"Senat Univerze sestavljajo
                  profesorji univerze in redni profesorji, ki jih izvolijo senati članic univerze
                  tako, da so enakopravno zastopane vse temeljne znanstvene discipline ter umetniška
                  in strokovna področja. Senat članic Univerze ter samostojnega visokošolskega
                  zavoda sestavljajo profesorji univerze in redni profesorji, če pa le ti ne
                  zastopajo vseh znanstvenih disciplin ter umetniških in strokovnih področij tega
                  zavoda, pa tudi drugi visokošolski učitelji."</q> Predlagatelj je Vlada. Želi kdo
                  razpravljati o amandmaju? Gospod Peršak.</p>
            </sp>
            <sp xml:id="SDZ1-Redna-12-1993-09-29.sp120">
               <speaker>ANTON PERŠAK:</speaker>
               <p>Jaz se opravičujem. To je zakon, ki mu jaz osebno in še kdo v naši poslanskih
                  skupini pripisujemo zelo veliko pomembnost in zato malo večkrat prihajamo sem; ob
                  naslednjem sicer še bom, ob kakšnem drugem pa ne.</p>
               <p>Rad bi rekel naslednje, da nas je gospod Pučnik zdaj postavil, tudi mene osebno, v
                  precej nelagodno situacijo s tem, ko je umaknil svoj drugi amandma. Namreč, mi
                  nasprotujem temu, da se z zakonom uvede nov <q>"čin"</q> na univerzi, to je ta <q>"profesor
                  univerze"</q>. Izjemno se pa zavzemamo za to, kar je sicer dikcija tega amandmaja, da
                  je senat univerze sestavljen samo iz rednih profesorjev. In da je to res, ker je
                  najbrž univerza najbolj elitna ustanova v državi - vsaj morala bi biti, dopuščam
                  še SAZU - mora biti tudi organizirana po tem principu in ni pametno, da je ta
                  organ, ki ima izrazito strokovno funkcijo, sestavljen po nekem delegatskem
                  principu, ki naj zajame vse populacije, ki na Univerzi so.</p>
               <p>Če bi pričakovali, da bo gospod Pučnik svoj amandma umaknil, bi ga vložili sami,
                  tako pa smo v rahli zadregi. Zdaj bomo najbrž glasovali, glede na vse to, za
                  amandma Vlade, čeprav bo, upam, kasneje potrebno usklajevanje glede na odločitve v
                  zvezi z tem dodatnim <q>"činom"</q>. Hvala.</p>
            </sp>
            <sp xml:id="SDZ1-Redna-12-1993-09-29.sp121">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Žarko Pregelj.</p>
               <p/>
            </sp>
            <sp xml:id="SDZ1-Redna-12-1993-09-29.sp122">
               <speaker>ŽARKO PREGELJ:</speaker>
               <p>Gospoda Peršaka bi samo potolažil, da tudi če ta amandma sprejmemo, imamo še vedno
                  tretjo obravnavo in na tiste amandmaje, ki so bili sprejeti, se lahko ob tretji
                  obravnavi da zopet nove amandmaje. Tako, da mislim, da se da tudi ta napaka
                  popraviti.                                        </p>
            </sp>
            <sp xml:id="SDZ1-Redna-12-1993-09-29.sp123">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Replika. Prosim.                                                      
                   </p>
            </sp>
            <sp xml:id="SDZ1-Redna-12-1993-09-29.sp124">
               <speaker>ANTON PERŠAK:</speaker>
               <p>Ali lahko predlagam pet minut pavze? Bom poskušal zbrati deset poslancev za ta
                  amandma.</p>
            </sp>
            <sp xml:id="SDZ1-Redna-12-1993-09-29.sp125">
               <speaker>PODPREDSEDNIK MIROSLAV MOZETIČ:</speaker>
               <p>Še kdo od poslancev želi besedo? Prosim predstavnika Vlade.</p>
            </sp>
            <sp xml:id="SDZ1-Redna-12-1993-09-29.sp126">
               <speaker>DR. PAVEL ZGAGA:</speaker>
               <p>Gospod predsedujoči, hvala za besedo. Moj predlog, da bi se izognili zapletom, je
                  pravzaprav ta: amandma Vlade je bil napisan ravno z namenom, da ob različnih
                  amandmajih poskusimo najti skupno besedo. Če je možno, bi predlagal, da se glasuje
                  o amandmaju Vlade, da pa se ga redakcijsko popravi v skladu s tem, kako boste,
                  poslanke in poslanci, glasovali o 52. člena tega zakona <stage>(v našem materialu
                     tudi piše, da ne vztrajamo pri tem nazivu)</stage>; če bo tam izglasovana druga
                  dikcija, potem seveda redakcijsko popravimo amandma k temu členu tako, da besedo
                  <q>"profesor univerze"</q> izpustimo in ne bo problemov. Hvala.</p>
            </sp>
            <sp xml:id="SDZ1-Redna-12-1993-09-29.sp127">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Poslovniško je to možno; to je druga obravnava, na tretji obravnavi je
                  možno dati amandma na člene, ki so bili v drugi obravnavi. Če bi bilo redakcijsko
                  kaj narobe, je tudi po poslovniku možno, da se potem na tretji obravnavi te stvari
                  amandmajsko popravijo.</p>
               <p>Želi še kdo razpravljati? <stage>(Ne želi.)</stage></p>
               <p>Prehajamo na glasovanje o amandmaju, pod točko 2, k 21. členu. Ugotovimo
                  sklepčnost! <stage>(V dvorani govorijo.)</stage></p>
               <p>V redu, odrejam 10 minut pavze in se dobimo ob 12.30 uri.</p>
            </sp>
            <stage type="time">(Seja je bila prekinjena ob 12.20 uri in se je nadaljevala ob 12.38
               uri.)</stage>
            <sp xml:id="SDZ1-Redna-12-1993-09-29.sp128">
               <speaker>PODPREDSEDNIK MIROSLAV MOZETIČ:</speaker>
               <p>Pred nadaljevanjem bomo ponovno ugotavljali navzočnost v dvorani. Prosim, da
                  zasedete svoja mesta. Ugotavljamo navzočnost v dvorani. <stage>(44
                     prisotnih.)</stage> Zbor je sklepčen in lahko dela. Ali ni? Oprostite, še
                  enkrat ugotavljamo navzočnost. <stage>(48 prisotnih.)</stage> Zdaj pa je zbor
                  sklepčen.</p>
               <p>Smo pri 21. členu, pri amandmajih. Predlagatelj Jože Pučnik, skupaj s še desetimi
                  oz. enajstimi podpisi, je vložil ponovno amandma k 2. odstavku 21. člena, ki ga
                  bomo tudi prvega obravnavali. Amandma je naslednji: Besedilo 2. odstavka se
                  spremeni tako, da se glasi: <q>"Senat sestavljajo redni profesorji, ki jih izvolijo
                  vsi učitelji z nazivom rednega in izrednega profesorja, tako da so pokrite vse
                  znanstvene in umetniške discipline oz. strokovna področja visokošolskega zavoda"</q>.
                  Želi kdo o tem amandmaju razpravljati? Če ne želi nihče razpravljati, dajem
                  amandma na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma sprejet. S tem je amandma Vlade brezpredmeten - ker piše
                  opomba: amandma je povezan z zavrnitvijo amandmajev k temu členu - zato o
                  amandmaju Vlade ne bomo glasovali.</p>
               <p>Glasovati moramo še o 21. členu v celoti, skupaj s sprejetimi amandmaji. Ugotovimo
                  sklepčnost! <stage>(50 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 21. člen, skupaj s sprejetimi amandmaji, sprejet.</p>
               <p>Prehajamo na 22. člen. Imamo amandma pod točko 1: Člen naj se spremeni tako, da se
                  glasi: <q>"Upravni odbor odloča o zadevah materialnega značaja in skrbi za nemoteno
                  materialno poslovanje visokošolskega zavoda"</q>. Predlagatelj dr. Jože Pučnik.
                  Matično delovno telo amandmaja ne podpira, Vlada amandmaja ne podpira. Želi kdo
                  razpravljati o amandmaju? Gospod Pučnik.</p>
            </sp>
            <sp xml:id="SDZ1-Redna-12-1993-09-29.sp129">
               <speaker>DR. JOŽE PUČNIK:</speaker>
               <p>Spoštovani. Dikcija predloga v 22. členu je dejansko silno nejasna, vsaj zame. Naj
                  preberem: <q>"Upravni odbor je organ upravljanja visokošolskega zavoda. Sestavljajo
                  ga ..."</q> itn, namesto, da bi se natančno preciziralo, kaj ta upravni odbor dela.
                  Ideja, ki jo s tem amandmajem zasledujem, je naslednja. Da se loči upravljanje
                  Univerze, to se pravi finančni posli, strokovni posli uprave Univerze od tega
                  področja, kjer gre za reševanje znanstvenih vprašanj. Ta amandma po mojem mnenju
                  zagotavlja tudi avtonomijo tega upravnega dela v sestavi Univerze, mu določi obseg
                  njegovih nalog in ga v tem obsegu tudi podreja finančni kontroli <stage>(kar je
                     normalno)</stage>; ta upravni del pa naj se ne vtika v druge znanstvene naloge,
                  ki so pa pravzaprav v kompetenci senata in drugih organov. Torej ideja tega
                  amandmaja je v tem, da se precizira delo tega upravnega odbora in se opredeli kot
                  bolj administrativno-finančni organ in se s tem tudi prepreči vnaprej kolizija
                  vplivanja med enim in drugim področjem. To je smisel, zato je tudi amandma bil
                  vložen. Hvala lepa.</p>
            </sp>
            <sp xml:id="SDZ1-Redna-12-1993-09-29.sp130">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo</p>
               <p>razpravljati? Prehajamo na glasovanje o amandmaju, pod točko 1, k 22. členu.
                  Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(7
                     poslancev.)</stage>                              </p>
               <p>Ugotavljam, da je amandma, pod točko 1, k 22. členu sprejet.</p>
               <p>Glede na sprejeti amandma pod točko 1 je amandma pod točko 2 brezpredmeten, ker ni
                  več tega v tekstu člena. S tem je tudi, ker je v celoti spremenjen 22. člen,
                  nepotrebno glasovati posebej o 22. členu.</p>
               <p>Prehajamo na 23. člen. Amandma k prvem odstavku: Člen se spremeni tako, da se v
                  prvem odstavku črta prvi stavek, in se k drugem stavku doda beseda <q>"vodi"</q>. Prvi
                  odstavek se torej glasi: <q>"Rektor vodi, predstavlja in zastopa univerzo ter
                  opravlja naslednje naloge."</q> Kot nova prva alinea se doda naslednja alinea -
                  <q>"sklicuje in praviloma vodi seje senata"</q>. Na koncu naštevanja se dodata še
                  naslednji alinei: - <q>"promovira doktorja znanosti, podeljuje nagrade univerze."</q>
                  Predlagatelj dr. Jože Pučnik; matično delovno telo amandmaja ne podpira, Vlada
                  amandmaja ne podpira.</p>
               <p>Želi kdo razpravljati? Prosim, procuderalno.</p>
            </sp>
            <sp xml:id="SDZ1-Redna-12-1993-09-29.sp131">
               <speaker>BREDA PEČAN:</speaker>
               <p>Predsednik ni dal na glasovanje celega 22. člena ne glede na to, da smo sprejeli
                  amandma, ki spreminja cel člen. Mimogrede bi še rekla, da se je pravzaprav
                  spremenil samo prvi stavek, ne pa cel člen. Ampak sedaj je kar je.</p>
            </sp>
            <sp xml:id="SDZ1-Redna-12-1993-09-29.sp132">
               <speaker>PODPREDSEDNIK MIROSLAV MOZETIČ:</speaker>
               <p>To ne bo čisto držalo, ker smo prebrali 22. člen točka 1: Ta člen se spremeni
                  tako, da se glasi <gap n="..."/> in je v celoti člen spremenjen. Pripomba ne drži.</p>
               <p>Smo pri 23. členu, amandma k prvem odstavku, sem ga prej prebral, in sprašujem
                  ponovno, ali želi kdo razpravljati o tem amandmaju. Prosim, gospod Moge.</p>
            </sp>
            <sp xml:id="SDZ1-Redna-12-1993-09-29.sp133">
               <speaker>RUDI MOGE:</speaker>
               <p>Hvala za besedo. Osebno menim, da bi zakon moral biti širok in da ne bi smel
                  vnašati preveč omejitev in vanj vnašati tistih določb, ki se lahko rešijo s
                  statutom. Kaj bo potem s statutom? Če tak amandma sprejmemo, nekoliko izožimo
                  tisto polje, ki bi ga naj tak organ opravljal. Zato sem jaz za to, da ostane
                  prvotna dikcija zakona in bom glasoval proti temu amandmaju.</p>
            </sp>
            <sp xml:id="SDZ1-Redna-12-1993-09-29.sp134">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali želi še kdo besedo? <stage>(Nihče.)</stage></p>
               <p>Prehajamo na glasovanje. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da je amandma sprejet.</p>
               <p>Glasovati moramo še o 23. členu v celoti, skupaj s sprejetim amandmajem. Ugotovimo
                  sklepčnost! <stage>(50 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 23. člen sprejet.</p>
               <p>Prehajamo na obravnavo in glasovanje o 24. in 25. členu. Amandmajev ni. Kdo želi
                  razpravljati o 24. in 25. členu? <stage>(Nihče.)</stage></p>
               <p>Prehajamo na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da sta 24. in 25. člen sprejeta.</p>
               <p>Prehajamo k 26. členu. Amandma k drugem odstavku, pod točko 1: Drugi odstavek se
                  dopolni tako, da se na koncu odstavka doda besedilo: <q>"lahko pa tudi mnenje o
                  kandidatih za rektorja in dekana."</q> Predlagatelj je matično delovno telo. Vlada
                  amandma podpira.</p>
               <p>Želi kdo razpravljati o amandmaju? <stage>(Ali je roka za razpravo?)</stage>
                  <stage>(Ne želi.)</stage></p>
               <p>Prehajamo na glasovanje. Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(58 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma, pod točko 1, k drugemu odstavku 26. člena sprejet.</p>
               <p>Amandma pod točko 2. Na koncu drugega stavka se pika spremeni v vejico, in doda
                  besedilo: <q>"ter sprejema in izvaja program interesnih dejavnosti študentov
                  visokošolskega zavoda."</q> Predlagatelj je Vlada.</p>
               <p>Želi kdo razpravljati o tem amandmaju? <stage>(Nihče.)</stage></p>
               <p>Prehajamo na glasovanje.</p>
               <p>Ugotavljamo sklepčnost. <stage>(55 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je ta amandma sprejet.</p>
               <p>Amandma k tretjemu odstavku 26. člena: Tretji odstavek se črta. Predlagatelj je
                  Irena Oman. Matično delovno telo amandmaja ne podpira, Vlada amandmaja ne
                  podpira.</p>
               <p>Želi kdo razpravljati o amandmaju? Irena Oman, prosim.</p>
            </sp>
            <sp xml:id="SDZ1-Redna-12-1993-09-29.sp135">
               <speaker>IRENA OMAN:</speaker>
               <p>Hvala lepa. Spoštovani! Dovolite, da preberem 26. člen, tretji odstavek, ki pravi:
                  <q>"Če mnenje iz prejšnjega odstavka ni upoštevano, lahko študentski svet zahteva, da
                  pristojni organ, na način in po postopku določenim s statutom, še enkrat obravnava
                  in odloči o posamezni zadevi."</q></p>
               <p>Jaz seveda soglašam s tem, da študentski svet daje soglasje in tako naprej, vendar
                  lahko daje tudi samo mnenje in potemtakem ne vidim razloga, zakaj bi se moralo to
                  telo sestati še enkrat, ker je itak brezpredmetno; če lahko poda samo mnenje, ne
                  more pa o tem odločiti oziroma nič spremeniti, potem je brezpredmetno. Menim
                  torej, da tretji odstavek lahko črtamo v celoti.                        </p>
            </sp>
            <sp xml:id="SDZ1-Redna-12-1993-09-29.sp136">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo? Gospod Moge.</p>
            </sp>
            <sp xml:id="SDZ1-Redna-12-1993-09-29.sp137">
               <speaker>RUDI MOGE:</speaker>
               <p>Hvala za besedo. Spoštovani! S črtanjem tega člena bi zmanjšali pravno varnost
                  študentov. Ta člen da le neko regulativo, da če dajo svoje mnenje in nihče nikjer
                  ne upošteva, da se lahko še enkrat potem izjasnijo. Zaradi tega bom jaz proti pri
                  glasovanju o tem amandmaju.</p>
            </sp>
            <sp xml:id="SDZ1-Redna-12-1993-09-29.sp138">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Prosim, gospa Pečanova.</p>
            </sp>
            <sp xml:id="SDZ1-Redna-12-1993-09-29.sp139">
               <speaker>BREDA PEČAN:</speaker>
               <p>Glasovala bom proti temu amandmaju zaradi tega, ker menim, da to, da študentje
                  dajejo samo mnenje k zadevam, ki jih sprejemajo organi visokošolskih zavodov in
                  zlasti pri sprejemanju statuta, da jim ne daje možnosti dajanja soglasja, je zato
                  ponavljanje razprave in odločanje o takih odločitvah, s katerimi se študentje ne
                  strinjajo, jim je s tem dana možnost, da se članom organov da čas za ponovni
                  premislek. Ta institut je nekoliko podoben institutu, ki ga imamo v Državnem
                  zboru, ko nam Državni svet vrne v ponovno odločanje posamezne odločitve. Se pravi,
                  da nas ne sili v to, da moramo tako odločati oziroma tudi organov visokošolskih
                  zavodov ne, da bodo tako odločali kot študentje hočejo, vendar, da si pustijo
                  ponovno čas za razmislek. Hvala.</p>
            </sp>
            <sp xml:id="SDZ1-Redna-12-1993-09-29.sp140">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi? Irena Oman, prosim.</p>
            </sp>
            <sp xml:id="SDZ1-Redna-12-1993-09-29.sp141">
               <speaker>IRENA OMAN:</speaker>
               <p>Glejte, po mojem mnenju bi obvezno upoštevanje študentskega sveta vpeljalo v delo
                  univerze neki tihi veto. Tega poznamo še iz svinčenih časov, ko so študentje lahko
                  blokirali delo univerze.</p>
            </sp>
            <sp xml:id="SDZ1-Redna-12-1993-09-29.sp142">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Prosim, gospa Simšičeva.</p>
            </sp>
            <sp xml:id="SDZ1-Redna-12-1993-09-29.sp143">
               <speaker>DANICA SIMŠIČ:</speaker>
               <p>Hvala lepa. Moram reči, da bom glasovala, in tudi moji kolegi, proti temu
                  amandmaju preprosto zato, ker je mnenje študentov potrebno slišati in ko gre za
                  ključne zadeve, za katere menijo študentje, da so za njih najpomembnejše,
                  najverjetneje tudi upoštevati; če pa niso upoštevane, pa imajo študentje lahko
                  možnost - torej ni to nikakršno vpeljevanje nekega veta, ampak samo dajanje
                  možnosti - da o ključnih, o najpomembnejših zadevah še enkrat zahtevajo razpravo
                  in preverjanje. Skratka, zato bomo mi glasovali proti temu amandmaju. Hvala
                  lepa.</p>
            </sp>
            <sp xml:id="SDZ1-Redna-12-1993-09-29.sp144">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Še kdo želi besedo? <stage>(Nihče.)</stage> Prehajamo na glasovanje.</p>
               <p>Ugotovimo sklepčnosti! <stage>(60 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(39
                     poslancev.)</stage></p>
               <p>Ugotavljam, da amandma k tretjemu odstavku 26. člena ni sprejet.</p>
               <p>Glasovati moramo o 26. členu s sprejetimi amandmaji. Ugotovimo sklepčnost!
                     <stage>(55 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 26. člen sprejet.</p>
               <p>Prehajamo na obravnavo in glasovanje o členih od 27. do vključno 30., ker ni
                  vloženih amandmajev. Želi kdo razpravljati o teh členih? <stage>(Nihče.)</stage>
                  Prehajamo na glasovanje. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da so členi od 27. do vključno 30. sprejeti.</p>
               <p>Prehajamo na 31. člen. Imamo amandmaje k drugemu odstavku. Drugi odstavek se
                  spremeni tako, da se glasi: <q>"Organa študentskega doma članice univerze sta
                  direktor in študentski svet stanovalcev, organi samostojnega zavoda pa so
                  direktor, upravni odbor in študentski svet stanovalcev."</q> Predlagatelj je matično
                  delovno telo; Vlada amandma podpira.</p>
               <p>Želi kdo o tem amandmaju razpravljati? <stage>(Nihče.)</stage> Prehajamo na
                  glasovanje. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k drugemu odstavku 31. člena sprejet.</p>
               <p>Amandma k četrtemu odstavku 31. člena: Četrti odstavek se spremeni tako, da se
                  glasi: <q>"Študentje, člani uprave študentskega doma zastopajo študentske interese
                  pri upravljanju v skladu z zakonom, aktom o ustanovitvi in statutom."</q> Predlagatelj
                  je matično delovno telo; Vlada amandma podpira.</p>
               <p>Želi kdo razpravljati? <stage>(Nihče.)</stage> Prehajamo na glasovanje. Ugotovimo
                  sklepčnost! <stage>(59 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k četrtemu odstavku 31. člena sprejet.</p>
               <p>Glasovati moramo še o členu 31 skupaj z sprejetim amandmajem. Ugotovimo
                  sklepčnost! <stage>(57 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 31. člen sprejet.</p>
               <p>Na 32. člen ni amandmajev. Želi kdo razpravljati o 32. členu?
                     <stage>(Nihče.)</stage> Ugotovimo sklepčnost! <stage>(57
                  prisotnih.)</stage></p>
               <p>Kdo je za? <stage>(54 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 32. člen sprejet.</p>
               <p>Prehajamo na 33. člen. Amandma k drugemu odstavku: V drugem odstavku se: 1. v
                  točkah a. in b. na začetku alinee črta beseda <q>"program"</q>; 2. zadnja alinea v točki
                  b. se spremeni tako, da se glasi: <q>" - za pridobitev doktorata znanosti."</q>
                  Predlagatelj je matično delovno telo; Vlada amandma podpira. Želi kdo o amandmaju
                  razpravljati? <stage>(Nihče.)</stage> Prehajamo na glasovanje. Ugotovimo
                  sklepčnost! <stage>(58 prisotnih.)</stage></p>
               <p>Kdo je za? <stage>(56 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Glasovati moramo o 33. členu v celoti z amandmajem. Ugotovimo sklepčnost!
                     <stage>(55 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je 33. člen, skupaj z amandmajem, sprejet.</p>
               <p>Prehajamo na 34. člen. Amandmajev ni. Želi kdo razpravljati o tem 34. členu?
                     <stage>(Nihče.)</stage> Prehajamo na glasovanje. Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je 34. člen sprejet.</p>
               <p>Prehajamo na 35. člen. Amandma k drugemu odstavku, pod točko 1: <q>"Črta se zadnji
                  odstavek, "</q> predlagatelj umika.</p>
               <p>Amandma, pod točko 2, k 34. členu: Drugi odstavek se spremeni tako, da se glasi:
                  <q>"Študijski programi se objavljajo javno vsako leto pred razpisom za vpis v
                  študijske programe za visoko šolstvo v Republiki Sloveniji v celoti."</q> Predlagatelj
                  amandmaja je matično delovno telo; Vlada ga ne podpira in daje svoj amandma k temu
                  odstavku. Amandma Vlade je pod točko 3, ki je sicer povezan z zavrnitvijo
                  amandmaja matičnega delovnega telesa.</p>
               <p>Razprava o predlogu matičnega delovnega telesa. Kdo želi razpravljati o amandmaju
                  pod točko 2 na 11. strani? Predlagatelj dr. Dimitrij Rupel za matično delovno
                  telo.</p>
            </sp>
            <sp xml:id="SDZ1-Redna-12-1993-09-29.sp145">
               <speaker>DR. DIMITRIJ RUPEL:</speaker>
               <p>Jaz mislim, da je amandma Vlade boljši kot tisti, ki ga je dal odbor in - sicer na
                  svojo roko -</p>
               <p>predlagam, da ga umaknemo in da sprejmemo vladnega.</p>
            </sp>
            <sp xml:id="SDZ1-Redna-12-1993-09-29.sp146">
               <speaker>PODPREDSEDNIK MIROSLAV MOZETIČ:</speaker>
               <p>Bomo šli tako, da umik ni možen. Bomo glasovali najprej o predlogu oz. amandmaju,
                  ki ga je dala Vlada. To je pod točko 3 na 11. strani. Želi kdo razpravljati še o
                  tem amandmaju? <stage>(Nihče.)</stage></p>
               <p>Prehajamo na glasovanje. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma pod točko 3 k 35. členu sprejet. S tem je amandma pod
                  točko 2 brezpredmeten.</p>
               <p>Glasovati moramo še o členu. Glasujemo o 35. členu v celoti, skupaj s sprejetim
                  amandmajem. Ugotovimo sklepčnost! <stage>(60 prisotnih.)</stage> Kdo je za?
                     <stage>(56 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je 35. člen sprejet.</p>
               <p>Prehajamo na 36. člen. Amandma: Na koncu drugega odstavka se doda nov odstavek, ki
                  se glasi: <q>"Doktorant lahko, pod pogoji, določenimi s statutom, študij zaključi z
                  magistrskim delom"</q>. Predlagatelj dr. Peter Tancig; matično delovno telo amandma
                  podpira, Vlada amandmaja ne podpira. Želi kdo razpravljati? Dr. Tancig,
                  prosim.</p>
            </sp>
            <sp xml:id="SDZ1-Redna-12-1993-09-29.sp147">
               <speaker>DR. PETER TANCIG:</speaker>
               <p>Spoštovani. Po mnenju Odbora za kulturo, šolstvo, šport in po mnenju Odbora za
                  znanost, ekologijo in razvoj je to pravi korak v pravo smer do cilja, ki ga ne
                  moramo še danes doseči, se pravi poenotenega podiplomskega študija kot ga poznajo
                  dejansko vse velike države. Tudi bolj bogate države vseeno nimajo te baročne
                  dvojnosti, ki danes še vedno v velikem številu primerov predpostavlja oz. celo
                  zahteva, da pride doktor iz procesa po šestih letih oz. okoli 30-tega leta
                  starosti. Ta amandma ostaja nekje na polovici, se pravi, da omogoča prehod iz
                  doktorskega študija v magistrskega in obratno. Menimo pa, da si pač v tej
                  situaciji, v kateri je Slovenija, ne glede na razmere v svetu, ne moremo
                  privoščiti, da bi še preveč po starem nadaljevali. Hvala.</p>
            </sp>
            <sp xml:id="SDZ1-Redna-12-1993-09-29.sp148">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Rupel.</p>
            </sp>
            <sp xml:id="SDZ1-Redna-12-1993-09-29.sp149">
               <speaker>DR. DIMITRIJ RUPEL:</speaker>
               <p>Spoštovani predsedujoči, kolegice in kolegi. Strinjam se s tem, kar je pravkar
                  povedal dr. Tancig. V vseh kontaktih, ki smo jih imeli na odboru z univerzama, z
                  inštituti itn., se je ponavljala ta ista želja, da se da večji poudarek študiju,
                  ki pripelje do doktorata kot študiju, ki pripelje do magisterija. Magisterij pri
                  velikih univerzah, jaz ne bi govoril o velikih državah, ampak o normalno velikih
                  univerzah, je seveda doktorski študij tisti, ki je poglaviten, ki je normalen.
                  Magisterij je, bi rekel, neke vrste odvod oz. neke vrste izjema, ali pa manjši
                  dosežek pri manjših sposobnostih itn. Predlagam, da tukaj tudi mi naredimo en
                  korak v razumevanju podiplomskega študija kot doktorskega študija v tem smislu.
                  Ponavljam to, kar smo že na odboru rekli. Hvala lepa.</p>
            </sp>
            <sp xml:id="SDZ1-Redna-12-1993-09-29.sp150">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Čadonič.</p>
            </sp>
            <sp xml:id="SDZ1-Redna-12-1993-09-29.sp151">
               <speaker>MAG. VIDA ČADONIČ-ŠPELIČ:</speaker>
               <p>Hvala lepa. Spoštovani. Iz istih razlogov, kot sta povedala moja predgovornika,
                  tudi sama podpiram ta amandma in bom seveda glasovala zanj. A kot veste je pri nas
                  podiplomski študij organiziran tako, ali pa večinoma tako <stage>(da sem bolj
                     natančna)</stage>, da se najprej naredi magisterij, potem pa doktorat in se s
                  tem resnično zavleče, tudi zelo razvleče, in dobivamo doktorje znanosti v zrelih
                  letih, da ne rečem v starih letih. In da bi naše podiplomce izenačili z
                  podipolomci v drugih razvitih deželah, bom podprla ta amandma in tudi vas prosim,
                  da ga podprete. Hvala.</p>
            </sp>
            <sp xml:id="SDZ1-Redna-12-1993-09-29.sp152">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? <stage>(Nihče.)</stage> Prehajamo na glasovanje.
                  Ugotovimo sklepčnost! <stage>(62 prisotnih.)</stage></p>
               <p>Kdo je za? <stage>(56 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma k 36. členu sprejet.</p>
               <p>Glasovali bomo še o 36. členu. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 36. člen sprejet.</p>
               <p>Prehajamo na 37. člen. Amandmaja k tretjem odstavku, pod točko 1: Besedilo
                  tretjega odstavka se spremeni tako, da se glasi: "Če  narava študija to zahteva
                  ali omogoča se, ne glede na določbe iz prvega in drugega odstavka tega člena,
                  študijskim programom lahko prilagodita organizacija in časovna razporeditev
                  predavanj, seminarjev, vaj in oblike dela možnostim študentov <stage>(posebne
                     oblike dela na umetniških akademijah, izredni študij)</stage>. Prilagoditev se
                  opravi na način, v postopku, določenim s statutom." Predlagatelj je Anton Peršak.
                  Matično delovno telo vsebino amandmaja podpira in jo deloma spremenjeno povzema v
                  svojem amandmaju, Vlada pa amandmaja ne podpira in daje svoj amandma za nov četrti
                  odstavek.</p>
               <p>Želi kdo razpravljati? Gospod Peršak.</p>
            </sp>
            <sp xml:id="SDZ1-Redna-12-1993-09-29.sp153">
               <speaker>ANTON PERŠAK:</speaker>
               <p>Rad bi pojasnil naslednje. Moj amandma je poizkušal v odstavku, ki sicer ureja
                  pogoje študija za izredne študente, rešiti še en problem, t.j. problem umetniških
                  akademij, ki preprosto pod normalnimi, običajnimi pogoji ne morejo delati. Če
                  imajo te omejitve glede urnika in tako naprej, preprosto ne morejo izvajati
                  svojega programa in se lahko kar zaprejo.</p>
               <p>Vlada je na moj amandma reagirala, po moje, na ustreznejši način, kot sem to sam
                  najprej poizkušal rešiti, s tem da je dodala poseben odstavek, ki pušča neokrnjen
                  tekst kar zadeva probleme izrednega študija in posebej rešuje v 4. odstavku
                  problem umetniških akademij - zato jaz od svojega amandmaja odstopam. Predlagam
                  oziroma prosim vas, da glasujete za Vladin amandma, ker bodo dejansko hude težave
                  na akademijah, če te klavzule v zakonu ne bo. Apeliram na vašo solidarnost z
                  umetniki. Hvala.</p>
            </sp>
            <sp xml:id="SDZ1-Redna-12-1993-09-29.sp154">
               <speaker>PODPREDSEDNIK MIRISLAV MOZETIČ:</speaker>
               <p>Hvala lepa. Ali še kdo želi besedo? <stage>(Ne želi.)</stage></p>
               <p>Prehajamo na glasovanje. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da je amandma, pod točko 1, k 37. členu sprejet.</p>
            </sp>
            <sp xml:id="SDZ1-Redna-12-1993-09-29.sp155">
               <speaker>ANTON PERŠAK:</speaker>
               <p>Glasoval sem in tudi povedal, če se ne motim, da odstopam od svojega amandmaja in
                  podpiram Vladni amandma.</p>
            </sp>
            <sp xml:id="SDZ1-Redna-12-1993-09-29.sp156">
               <speaker>PODPREDSEDNIK MIROSLAV MOZETIČ:</speaker>
               <p>Ponovimo glasovanje, da bo vsem prav.</p>
               <p>Torej, glasujemo za nov četrti odstavek. Za tretjim odstavkom se doda nov četrti
                  odstavek, ki se glasi: <q>"Na način in po postopku, določenim statutom, se lahko
                  študijskim programom prilagodita organizacija in časovna razporeditev predavanj,
                  seminarjev in vaj na umetniških akademijah."</q> Predlagatelj je Vlada. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet. S tem je amandma pod točko 2 brezpredmeten,
                  amandma pod točko 1 je pa umaknjen.</p>
               <p>Glasujemo še o 37. členu skupaj s tretjim amandmajem. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? Glasujemo o členu. <stage>(35 poslancev.)</stage> Je kdo proti?
                     <stage>(2 poslanca.)</stage></p>
               <p>Ugotavljam, da je 37. člen sprejet.</p>
               <p>Prehajamo na 38. člen. Prosim.</p>
            </sp>
            <sp xml:id="SDZ1-Redna-12-1993-09-29.sp157">
               <speaker>ŽARKO PREGELJ:</speaker>
               <p>Se oproščam, toda osebno razumem, da je  drugi amandma k tretjem odstavku še vedno
                  aktualen, to je amandma matičnega delovnega telesa. Mi smo to sedaj preskočili,
                  češ da je brezpredmetno. Ne razumem, če je res brezpredmeten.</p>
            </sp>
            <sp xml:id="SDZ1-Redna-12-1993-09-29.sp158">
               <speaker>PODPREDSEDNIK MIROSLAV MOZETIČ:</speaker>
               <p>Se vračamo k 37. členu in dajem na glasovanje 2. amandma oziroma amandma pod točko
                  2. Na 12. strani. Gospod Peršak.</p>
            </sp>
            <sp xml:id="SDZ1-Redna-12-1993-09-29.sp159">
               <speaker>ANTON PERŠAK:</speaker>
               <p>Jaz se opravičujem. Ampak amandma odbora je, če berete razlago pri mojem
                  amandmaju, bil kot alternativa mojemu amandmaju. Odbor ni podprl mojega, ampak je
                  z besedo <q>"zahteva"</q> in s črtanjem besedila v oklepaju, to je tisti izredni študij,
                  pravzaprav skušal isto intenco zasledovati. To intenco smo sedaj uresničili z
                  amandmajem Vlade in, po moje, ta amandma res ni več potreben. Predvsem pa ni dobro
                  črtati iz oklepaja izrednega študija, če je toliko spremenjeno.</p>
            </sp>
            <sp xml:id="SDZ1-Redna-12-1993-09-29.sp160">
               <speaker>PODPREDSEDNIK MIROSLAV MOZETIČ:</speaker>
               <p>Ponovimo, kar smo rekli prej, da je ta amandma brezpredmeten.</p>
               <p>Torej prehajamo ponovno na 38. člen. Amandma: Črta se drugi odstavek oziroma
                  vrstica, ki se nanaša na izbirne predmete mature. Amandma je umaknjen.
                  Predlagatelj Jože Pučnik. Razpravljamo o  38. členu. Želi kdo razpravljati o 38.
                  členu? <stage>(Nihče.)</stage> Prehajamo na glasovanje. Želite razpravljati,
                  gospod Moge? <stage>(Ne.)</stage> Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(l
                     poslanec.)</stage></p>
               <p>Ugotavljam, da je 38. člen sprejet.</p>
               <p>Prosim.</p>
            </sp>
            <sp xml:id="SDZ1-Redna-12-1993-09-29.sp161">
               <speaker>DR. DIMITRIJ RUPEL:</speaker>
               <p>Jaz sedaj ne vem. Jože Pučnik je predlagatelj tega amandmaja. Ali je Jože Pučnik
                  med nami? Kdo lahko umakne amandma, razen avtorja? Problem je v tem, da je matično
                  telo ta amandma podprlo. Če ne bi gospod Pučnik tega amandmaja dal, bi ga dalo
                  matično telo. Mi smo na nek način ta svoj pristanek vezali na Pučnikov amandma. To
                  pomeni, če on amandma umakne, se spodmakne tudi želja matičnega odbora. Jaz sedaj
                  res ne vem, kaj narediti. Mislim, da stvar ni tako jasna.</p>
            </sp>
            <sp xml:id="SDZ1-Redna-12-1993-09-29.sp162">
               <speaker>PODPREDSEDNIK MIROSLAV MOZETIČ:</speaker>
               <p>Predlagatelj je amandma umaknil.</p>
            </sp>
            <sp xml:id="SDZ1-Redna-12-1993-09-29.sp163">
               <speaker>DR. DIMITRIJ RUPEL:</speaker>
               <p>Ja saj ga ni umaknil! Jaz ga nisem videl.</p>
            </sp>
            <sp xml:id="SDZ1-Redna-12-1993-09-29.sp164">
               <speaker>PODPREDSEDNIK MIROSLAV MOZETIČ:</speaker>
               <p>Če je pooblastil svojega kolega iz poslanske skupine.</p>
            </sp>
            <sp xml:id="SDZ1-Redna-12-1993-09-29.sp165">
               <speaker>DR. DIMITRIJ RUPEL:</speaker>
               <p>Ali je to možno po poslovniku, da nekdo umakne tvoj amandma, jaz ne vem?</p>
            </sp>
            <sp xml:id="SDZ1-Redna-12-1993-09-29.sp166">
               <speaker>PODPREDSEDNIK MIROSLAV MOZETIČ:</speaker>
               <p>Gospa Simšič, prosim.</p>
            </sp>
            <sp xml:id="SDZ1-Redna-12-1993-09-29.sp167">
               <speaker>DANICA SIMŠIČ:</speaker>
               <p>Gospod predsedujoči! Jaz v bistvu predlagam dvoje. Ali dejansko dobimo to pisno
                  pooblastilo, ki ga je gospod Pučnik dal, oziroma tako kot je bilo prej, ali odmor,
                  da lahko zberemo deset podpisov, kajti to je stališče odbora in je izredno težka
                  odločitev v tem primeru.</p>
            </sp>
            <sp xml:id="SDZ1-Redna-12-1993-09-29.sp168">
               <speaker>PODPREDSEDNIK MIROSLAV MOZETIČ:</speaker>
               <p>Stališče odbora je vezano na amandma. Amandma je pa umaknjen. Ali je gospod Pučnik
                  kje v bližini, gospod Hvalica, ko pravite, da vas je pooblastil? Jaz upam, da je
                  to po poslovniku, ne upam, ampak videti je da bo več problemov s temi amandmaji.
                  Prosim, gospod Pregelj.</p>
            </sp>
            <sp xml:id="SDZ1-Redna-12-1993-09-29.sp169">
               <speaker>ŽARKO PREGELJ:</speaker>
               <p>Spoštovani! Jaz menim, da bi morali o tem amandmaju glasovati, ker v resnici v
                  193. členu jasno piše, da samo predlagatelj lahko umakne pred glasovanjem svoj
                  amandma; ni govora o nobenem pooblastilu. Pooblastilo je v poslovniku samo pri
                  nadomeščanju člana odbora, če je upravičeno odsoten, drugega ni.</p>
            </sp>
            <sp xml:id="SDZ1-Redna-12-1993-09-29.sp170">
               <speaker>PODPREDSEDNIK MIROSLAV MOZETIČ:</speaker>
               <p>Saj je v redu. Če smo dosledni, potem mora predlagatelj osebno umakniti ali pa res
                  dati neko pooblastilo in bomo od sedaj naprej dosledno vztrajali. Bo pač moral
                  biti vsak predlagatelj amandmaja tukaj.</p>
               <p>Se vračamo k amandmaju k 38. členu in bomo uporabljali dobesedno razlago:
                  predlagatelj, ki je vložil, predlagatelj umika. Ker pa predlagatelja, ki bi lahko
                  ta amandma umaknil ni, bomo o tem amandmaju glasovali.</p>
               <p>Glasujemo o amandmaju k 38. členu: Črta se drugi odstavek oziroma vrstica, ki se
                  nanaša na izbirne predmete mature. Predlagatelj je bil dr. Jože Pučnik oziroma je
                  dr. Jože Pučnik. Matično delovno telo amandma podpira, vlada ga ne podpira.</p>
               <p>Želi kdo razpravljati? Gospod Moge.</p>
            </sp>
            <sp xml:id="SDZ1-Redna-12-1993-09-29.sp171">
               <speaker>RUDI MOGE:</speaker>
               <p>Hvala za besedo. Spoštovane poslanke in poslanci! Ta 38. in 41. člen sta tista
                  člena, kjer se bodo verjetno lomila kopija. Zato mi oprostite, če bom že v začetku
                  povedal, da bom glasoval proti obema, in to iz sledečih razlogov. Ta naš zakon
                  ureja sedaj neko določeno stanje, ampak vzgojno izobraževalni proces, ki teče in
                  dijaki, ki so že vpisani sedaj v srednjo šolo, so se pa vpisali in se izobražujejo
                  torej o nečem drugem, kar hočemo s temi amandmaji doseči. Namreč, drug zakon je
                  opredeljeval, kdo se naj opredeli okoli mature. Namreč, okrog mature naj bi se
                  opredelili strokovni svet, to je stroka, in naj bi se tudi univerzi, ki vesta,
                  koga naj bi vpisovali. Gre pa za to, poglejte. Prej, ko je človek prešel iz
                  srednje šole na univerzo, je moral najprej opraviti zaključni izpit, potem je
                  moral opraviti diferencialni izpit <stage>(če je recimo bil na pomorski šoli in je
                     šel recimo študirati na filozofijo)</stage>, potem pa je moral napraviti, če je
                  bilo preveč vpisanih, še sprejemni izpit.</p>
               <p>Ob konsenzu, ki so ga dosegle srednje šole, vse fakultete, obe univerzi in
                  strokovni svet Slovenije, so potem izdelali in naredili nacionalno maturo, ki je
                  vam poslancem seveda že zelo podrobno poznana. Cilj te nacionalne mature je pa
                  tole: 1. pomenil je zaključek štiriletnega šolanja; 2. bil je splošen pogoj za
                  vpis na univerzo in 3. bil je sprejemni izpit na univerzo. To se pravi, če je
                  sedaj predlagatelj zakona ta 38. in 41. člen vgradil v zakon tako kot je napisan,
                  je s tem posegel v ta konsenz, ki je bil dosežen.</p>
               <p>Za kaj se gre? V Sloveniji ima matura pet izpitnih enot: tri izpitne enote
                     <stage>(slovenski jezik, matematika in tuj jezik)</stage> so enake za vse
                  učence, zadnji dve izpitni enoti sta pa izbirni. Tukaj se slovenski model
                  razlikuje, recimo od francoskega modela, ki ima pa maturo popolnoma enako v vseh
                  predmetih. Francozi so mi zadnjič celo povedali, da je za njihov kurz in za prakso
                  naš model boljši <stage>(sedaj, ne vem, to je pa cena zakonitosti)</stage>.</p>
               <p>Ta četrta in peta izpitna enota pa nekako določata in nadomeščata diferencialni in
                  sprejemni izpit. Kako? Tako, da, vidite, so lahko na podlagi podatkov v
                  publikaciji, objavi <q>"Matura"</q>, ki so jo dobili vsi učenci srednjih šol, odločali,
                  če bodo šli na fakulteto, kakšen bo, prvič, sprejemni izpit in kaj se bo zgodilo,
                  če bo omejitev vpisa. In je npr. na fakulteti za elektrotehniko in računalništvo
                  splošen pogoj za vpis matura s splošno izobraževalnima izbirnima predmetoma; eden
                  od izbirnih predmetov je lahko tudi elektrotehnika ali računalništvo. Npr., če bo
                  vpis omejen, je pa druga klavzula, bodo kandidati izbrani glede, prvič, na splošni
                  učni uspeh pri maturi, izračunan na podlagi povprečne ocene pri vseh predmetih
                  mature. In tukaj zaradi avtonomije univerze in zaradi različnega študija - namreč
                  medicinska fakulteta zahteva nekaj drugega kot gradbena fakulteta - je bil dosežen
                  s fakultetami konsenz, da so sedaj to objavo dali. Ta se pri večini fakultet
                  bistveno ne razlikuje, se pravi, v glavnem je opravljena matura in pogoj za vpis
                  je uspeh pri maturi in splošni uspeh v 3. in 4. letniku srednje šole.</p>
               <p>In če mi sedaj sprejmemo tole, da izbrišemo tisti drugi odstavek, potem posežemo v
                  ta konsenz, kar pomeni, da bo zopet za učence na novo uveden diferencialni izpit;
                  fakultete imajo do tega vso pravico. In ker se mi zdi, da so te stvari bile
                  obravnavane na rektoratih, na dekanatih, na aktivih ravnateljev srednjih šol, na
                  strokovnem svetu Republike Slovenije, da so strokovno dobro pretehtane. Gre namreč
                  za to, ali naj bo sedaj za omejitev vpisa merodajno samo znanje, ki ga je dijak
                  pokazal na maturi ali naj bo tudi znanje, ki ga doseže v 3. in 4. letniku.</p>
               <p>Mnenja so bila tu zelo različna. Ena stvar je bila namreč ta, da uspeh pri maturi
                  je lahko dosti odvisen tudi od tega, kako se tisti učenec trenutno počuti, se
                  pravi, da ima tudi nekaj subjektivnega v sebi, medtem, ko je na drugi strani pa
                  uspeh 3. in 4. letnika, če tole primerjam, tisti, ki nekako dolgoročno prikazuje,
                  znanje iz 12-tih predmetov, iz tega, kako ga je 24 različnih profesorjev ocenilo.
                  Jaz bi torej takole rekel. Če sprejmemo te amandmaje, potem bomo na novo uvedli
                  diferencialne izpite in tudi, če bomo sprejeli amandmaje k 41. členu, bomo na novo
                  uvedli zopet sprejemne izpite.</p>
               <p>Jaz mislim, da je bil konsenz dosežen na strokovni ravni in omogoča kvalitetno
                  predpripravo na tistih področjih, ki bodo za uspešen študij na izbrani smeri še
                  zlasti pomembna. Npr. medicinska fakulteta verjetno, ki je imela vedno te
                  sprejemne izpite in jih bo tudi imela vnaprej in ki opredeljuje, če bo vpis
                  omejen, kateri kriteriji bodo veljali: splošni uspeh pri maturi, uspeh pri
                  posameznih predmetih mature, splošni uspeh v 3. in 4. letniku srednje šole in
                  uspeh iz naravoslovnega predmeta, ki ni zajet pri maturi v 3. in 4. letniku
                  srednje šole; to se pravi, da zahtevajo, da vpisani ima osnovno znanje biologije,
                  kemije ali fizike; ostalih omejitev pa ni toliko.</p>
               <p>In treba je povedati sedaj še naslednje. Če mi te amandmaje sprejmemo <gap n="..."/>
                  Poglejte, tukaj v tej publikaciji <q>"Katalog mature"</q> je tudi rokovnik, kako bo
                  potekala nacionalna matura Republike Slovenije. Ta rokovnik predvideva začetek
                  mature 6.6., Republiški izpitni center, ker bo ta matura zunanje preverjana, bo pa
                  rezultate objavil komaj 14.7. Po objavi rezultatov bodo seveda na šolah morali
                  maturantje dobiti še spričevala; verjetno bo to trajalo, preden bo vse napisano,
                  nekje do 20.7. In če mi te amandmaje sprejmemo, jih potem od 20. julija in
                  verjetno do 20. avgusta čakajo sprejemni izpiti; ker vse fakultete ne morejo imeti
                  na isti dan sprejemnih izpitov, morajo imeti različno, ker morajo nuditi vsem
                  udeležencem, da se lahko udeležijo teh sprejemnih izpitov na več fakultetah. No,
                  da ne govorim o tem, kaj potem pomeni to za tiste učence, če to sprejmemo, ki bodo
                  morali pa seveda delati diferencialni izpit.</p>
               <p>Jaz bi lahko povedal, poglejte, da iz te publikacije <stage>(ki sem jo zelo dobro
                     preštudiral)</stage> to je <q>"Matura 1995/97"</q>, je razvidno, da so se za posebne
                  pogoje pri maturi opredelile le fakultete, ki so imele vedno sprejemne izpite, kot
                  npr. medicina, arhitektura in tako naprej, da pa večina fakultet teh posebnih
                  pogojev nima in lahko učenci lepo preidejo iz enega sistema v drugega.</p>
               <p>Ta sistem našega šolstva je bil takšen, da je to mehak sistem - in mi smo naenkrat
                  postavili, da lahko samo gimnazijci študirajo naprej - ampak smo s tem mehkim
                  sistemom, se pravi z izbirnimi predmeti, kamor smo med izbirne predmete vključili
                  tudi <stage>(vseh je 25)</stage> ekonomijo, pravo, geodezijo, navtiko, rudarstvo,
                  elektrotehniko, računalništvo in lesarstvo, omogočili tudi vsem ostalim učencem,
                  ki so na drugih šolah, da se lahko vpišejo v določen program, kamor hočejo.</p>
               <p>Mislim, da sta ti dve točki, jaz ne vem za kaj bo parlament glasoval, ampak ti
                  točki sta bistveni za prihodnost, za naše šolstvo. Jaz sem vsekakor, če bi hoteli
                  še dodatne informacije - verjetno sem bil predolg - še na razpolago. Zaradi vsega
                  tega, kar je bilo narejenega - in tukaj so sodelovali pri maturi univerzitetni
                  profesorji, srednješolski profesorji in je maturitetni katalog tak zajeten špeh
                     <stage>(lahko ga prinesem, če ga hočete videti)</stage>. Po zakonski osnovi je
                  bilo to vse skupaj narejeno, z zakonsko osnovo, zakon je to opredeljeval, da naj
                  univerzi in strokovni svet to napravita; to je bilo posredovano staršem, je bilo
                  posredovano učencem. In da bi mi sedaj s sprejemom amandmajev k tem členom tole
                  vse porušili, se pa meni, oprostite, ne zdi umestno. Hvala lepa.</p>
            </sp>
            <sp xml:id="SDZ1-Redna-12-1993-09-29.sp172">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Razprava. Replika, Žaro Pregelj. Bolje, če je prej razprava kot
                  replika.</p>
            </sp>
            <sp xml:id="SDZ1-Redna-12-1993-09-29.sp173">
               <speaker>ŽARKO PREGELJ:</speaker>
               <p>Spoštovani! Menim, da takšna argumentacija ne vzdrži. Mi sedaj govorimo o zakonu.
                  Tudi ta člen ne govori o omejevanju vpisa, kajti, če izostane dikcija drugega
                  odstavka, se bo ta člen nanašal na omejevanje vpisa. Nič drugega kot to, omejiš
                  vpis na tiste, ki imajo pač v maturi določene predmete. Bistvo tega člena je, da
                  opredeli pogoje za vpis, ne pa omejitve vpis; za to imamo naslednje člene. Mislim,
                  da je celotna razprava gospoda Mogeta v tem smislu, kot jo je imel,
                  nepotrebna.</p>
               <p>Tudi vsi akti, ki pravite, da so že prijavljeni, o eksterni maturi, pa o pogojih
                  za vpis in tako naprej - to so v bistvu akti, ki jih je treba še sprejeti; sedaj
                  so zgolj osnutki in sedaj govorimo o zakonu in zakon je temelj.</p>
               <p>Kar se tiče tega prehodnega obdobja za tiste pogoje, ki so že, se pa rešuje v
                  prehodnih določbah, ne pa v osnovnem členu, ki govori zgolj o pogojih za vpis.
                  Dajmo, prosim, bodimo zakonsko pregledni in se v tem členu opredelimo, kdo se
                  lahko vpiše, kasneje pa imamo 41. člen, ki govori o omejitvah - se naprej o tem
                  pogovarjamo. Hvala lepa.</p>
            </sp>
            <sp xml:id="SDZ1-Redna-12-1993-09-29.sp174">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Je replika, gospod Moge?</p>
            </sp>
            <sp xml:id="SDZ1-Redna-12-1993-09-29.sp175">
               <speaker>RUDI MOGE:</speaker>
               <p>Žal mi je, ampak jaz zelo spoštujem gospoda Preglja, ker se imenitno spozna prav
                  na predpise, ampak moral bi si prebrati, verjetno ga še ni. Uradni list SRS 25/89
                  in Uradni list RS 2/92.</p>
            </sp>
            <sp xml:id="SDZ1-Redna-12-1993-09-29.sp176">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Šetinc.</p>
            </sp>
            <sp xml:id="SDZ1-Redna-12-1993-09-29.sp177">
               <speaker>MAG. MARJAN ŠETINC:</speaker>
               <p>Hvala lepa za besedo. Torej, ne glede na to, da ta člen govori o pogojih za vpis,
                  in da govori 41. člen o omejitvi vpisa - pogoji za vpis so tisti, ki pravzaprav so
                  omejitev ali pa niso omejitev, ali preprosto, omogočajo vstop v študij.</p>
               <p>Zdaj, jaz bom tako preprosto: v svetu poznamo nekako tri tipe pogojev za vstop v
                  študij. Ti trije tipi so približno takole strukturirani: v nekaterih državah se
                  poslužujejo, da za prehod v študij zadošča zaključek srednje šole <stage>(to kar
                     imamo mi trenutno zdaj)</stage>; v nekaterih državah zaključek srednje šole ni
                  bistven, bistven je sprejemni izpit; veliko držav se pa zdaj odloča za to, da
                  združuje zaključek srednje šole s tistim, kar je potrebno za prehod v študij. Prav
                  zaradi tega se mi zdi, da je, moram reči, po preverjanju večih izkušenj, se mi
                  zdi, da je iz večih vidikov smiselno vse študente ali kandidate za študij
                  postaviti pred, bi rekel, preizkušnjo, ki zadovolji oba elementa, se pravi
                  zaključek srednje šole in omogoča vstop v študij.</p>
               <p>Vendar zdaj je treba vedeti sledeče: eno je vstop v študij, ki je zgrajen na
                  zrelosti kandidata, ki se ji reče splošna zrelost in lahko vstopi v katerikoli
                  študij; vendar mi vemo, da to pravzaprav ni mogoče. Nekateri študiji so taki, da
                  zahtevajo predhodno znanje in v te študije preprosto ni mogoče vstopati brez
                  ustrezne ravni doseženih znanj pri tem vstopu. Taki študiji so, kot si lahko
                  predstavljate, večina jezikov. Preprosto ni mogoče vstopiti v študij <stage>(pri
                     nas so take izjeme bile)</stage> nekega jezika, ne da bi obvladal ta jezik na
                  ustrezni predhodni ravni. Se pravi, skorajda nemogoče je si predstavljati, da bi
                  nekdo bil lahko sprejet v tak študij brez tega ustreznega predmeta v naboru
                  predmetov, ki so maturitetni predmeti; če govorimo o maturi, ki omogoča prehod v
                  študij.</p>
               <p>Prav zaradi tega jaz zagovarjam to logiko, da so že z študijskim programom, tam
                  kjer je to pravzaprav nujno, določeni nekateri predmeti, ki jih kandidat mora
                  prinesti s seboj, da lahko stopi v študij. Taka solucija ima več konsekvenc. Vi
                  veste, da matura lahko korigira srednjo šolo, lahko pa korigira nadaljnje
                  izobraževanje - torej visokošolsko izobraževanje; lahko ga pa tudi pokvari. Mi
                  imamo trenutno situacijo, da kandidati, ki prihajajo nepripravljeni na univerzo
                  ali postanejo takoj usipna populacija ali pa se fakultete prilagodijo, da prve
                  letnike, pravzaprav naredijo kot letnike, ki so namenjeni usposabljanju za vstop v
                  študij.</p>
               <p>Torej, tukaj je ta temeljna dilema. Ali smo se mi pripravljeni odločiti za tako
                  solucijo, ki bo pravzaprav predstavljala neko dolgoročno rešitev in bo pravzaprav
                  tudi kandidate postavljala pred neko situacijo, iz katere bodo oni znali
                  anticipirati kaj zmorejo, v katero smer naj nadaljujejo izobraževanje - česar
                  trenutno ni.</p>
               <p>Poleg tega si je treba predstavljati tudi to, da če mi ta odstavek črtamo, to
                  pomeni, da tudi tiste fakultete, kot sem omenil, primer vzemimo medicino bodo
                  prisiljene imeti sprejemne izpite. S tem bodo obstroirale to načelo, ki je v tem
                  členu.</p>
               <p>Naj navedem še eno zanimivo zadevo iz francoske situacije, kjer je matura splošen
                  pogoj za vstop na univerzo. Oni poznajo tri tipe matur: tako imenovano splošno
                  maturo, poznajo tehnično maturo in poznajo poklicno maturo. Kljub temu, da vsi
                  trije tipi mature omogočajo vstop na univerzo, ker je to ustavno načelo, ki je pa
                  seveda samo pesek v oči, ker univerze de facto delajo selekcijo po tipih matur in
                  po ocenah na teh maturah; ker preprosto sicer ne bi mogle funkcionirati. Naj še to
                  povem, da ta matura v francoskih razmerah je pravzaprav že del visokošolskega
                  izobraževanja in predstavlja neke vrste prvo sito; in to prvo sito pobere cca 15%
                  učencev, ki pravzaprav ne anticipirajo te mature. Od tistih, ki se vpišejo, jih po
                  prvem semestru prvi izpit pobere nadaljnjih 40%.</p>
               <p>Se pravi, tukaj gre za eno zelo preprosto, bi rekel, politično odločitev: ali se
                  je država pripravljena iti selekcijo v teku študija, torej v prvih letih študija
                  in s tem pravzaprav postaviti kandidate v neko, jaz bi rekel temu neetično
                  situacijo, kjer se vsem reče <q>"vi imate licenco za vstop v študij,"</q> potem se pa
                  omogoči univerzi oz. učiteljem v prvih letih, da to opravijo drastično s svojimi
                  sredstvi. Torej tukaj je več dilem.</p>
               <p>Jaz moram reči, da meni to, kar poznam, narekuje, da zagovarjam pozicijo, da ta
                  odstavek ohranimo, ker bomo s tem, po moje, ohranili tudi veliko več možnosti za,
                  bi rekel, zakonsko ureditev mature; kar bomo morali seveda urediti s spremembo
                  sedanjega zakona o usmerjenem izobraževanju, pa seveda tudi, če to ne bo šlo v tem
                  zakonu, pa s posebnim zakonom o maturi. Hvala lepa.</p>
            </sp>
            <sp xml:id="SDZ1-Redna-12-1993-09-29.sp178">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Rupel.</p>
            </sp>
            <sp xml:id="SDZ1-Redna-12-1993-09-29.sp179">
               <speaker>DR. DIMITRIJ RUPEL:</speaker>
               <p>Spoštovani gospod predsedujoči, spoštovane kolegice in kolegi. Jaz si ne
                  domišljam, da lahko zdaj s tega mesta in v tem trenutku prepričam ta visoki zbor o
                  tem, da je treba glasovati na takšen ali drugačen način. Če dovolite, bi samo
                  povedal svoj občutek, ko sem se s tem problemom spoprijel v kontekstu našega
                  odbora in da vam posredujem neko, bi rekel, neko osebno izkušnjo. Jaz moram reči,
                  da ko smo začeli razpravljati o tem, ali je pravično predpisovati posebne pogoje
                  za vstop na univerzo, ali je pravično določati posebne izbirne predmete v maturi
                  za vstop na univerzo itn., sem se spomnil, da smo mi pravzaprav z veliko težavo
                  šele v najnovejšem času odpravili sistem, imenovali smo ga sistem usmerjenega
                  izobraževanja, ki je natančno določil, da tako rečem, neko rdečo nit življenja in
                  kariere za vsakega državljana - vsaj namen je bil takšen. Moral se je že
                  pravzaprav zelo zgodaj v šoli odločiti, ali bo klepar, ali bo, ne vem, profesor
                  sociologije, ali bo morda poslanec itn. Jaz seveda mislim, da je bil ta sistem
                  napačen, da je izhajal iz napačnih predpostavk in se je tudi v praksi pokazal kot
                  napačen. Jaz se spominjam, hodil sem na klasično gimnazijo in takrat je bilo
                  veliko govora o tem, da bi pravzaprav morali na tehnične fakultete za študij
                  inženirskih in ne vem kakšnih znanj itn., za medicino, da bi morali vpisovati
                  ljudi, ki so bili močnejši v fiziki, matematiki itd. Moje osebne izkušnje, ne
                  sicer moje privatne, ampak iz pogovorov s kolegi itn., lahko povem, da so se
                  študentje klasične gimnazije, ki so znali latinsko, ki so znali jezike in ki so
                  imeli manj matematike v šoli, zelo dobro odrezali na tistih fakultetah, ki jih
                  imenujemo naravoslovne, so se zelo dobro odrezali v medicini itn. Lahko bi šli
                  celo gledat statistiko študentov medicine. Hočem reči, da seveda neko konkretno
                  specifično znanje, ki se ga <q>"nadudlaš"</q> zato, da si pridobiš vstopnico za neko
                  konkretno univerzo oz. za neki konkretni študij, po moji sodbi, ni veliko vredno.
                  Veliko vredno je to, ali je šola sposobna dati mladostniku nek okvir razmišljanja,
                  če ga navadi razmišljanja itn., in takšen človek bo v kasnejšem študiju in v
                  življenju uspešen, po moji sodbi.</p>
               <p>Zaradi tega vsakršna razprava o tem, ali je potrebno en predmet dodatno kot pogoj
                  predpisati ali ga je treba odvzeti - za moje pojme je takšna diskusija zgrešena.
                  Jaz mislim, da bi morali mi doseči to, da se eksterna matura postavi kot tisti
                  ključni in za vse veljavni kriterij - s tem tudi postavljamo pravzaprav vse
                  državljane, ki želijo študirati na univerzi v enak položaj - da pa ne
                  predpisujemo, da ne postavljamo zapornic, da ne predpisujemo strogih kriterijev za
                  študij na posebnih oddelkih posebnih fakultet, posebnih univerz itn.</p>
               <p>Jaz recimo sem si ogledal dokument, s katerim je preje nastopil gospod Moge. Tam
                  recimo piše: za študij psihologije, <stage>(mislim, da se prav spominjam)</stage>
                  je potrebno znanje oz. se izbere kot predmet, kot maturitetni predmet psihologija.
                  Kaj pa recimo, če v neki konkretni situaciji na tistem oddelku ne bo prostora, ali
                  pa če se recimo, bi rekel, tisti, ki si želi vpisati na univerzo, v nekem trenutku
                  premisli, pa ne vem iz kakšnih razlogov se bo premislil, pa bo rekel, ne bom šel
                  študirati psihologije, ampak bom šel študirati sociologijo, ali bom šel študirati
                  fiziko, ali pa, ne vem, zvezdoznanstvo in ne vem kaj drugega. Zakaj mu ne bi tega
                  omogočili? Zakaj bi ga spotaknili v tem tako važnem trenutku? Jaz sodim, na
                  podlagi, kot rečeno, svojih osebnih izkušenj in na podlagi tega, kar sem prebral v
                  svojem življenju, da je potrebno ločiti dve stopnji šolanja: eno je srednješolska
                  izobrazba oz. srednješolsko šolanje, drugo je pa univerza.</p>
               <p>Ko nekdo prestopi prag univerze, se zanj pravzaprav življenje bistveno spremeni.
                  To ni nadaljevanje srednje šole. Jaz v tem smislu ugovarjam kolegom, katerih
                  pedagoško znanje zelo spoštujem, ampak jaz mislim, ali pa, želim vas prepričati,
                  da se sprašujem, zelo resno se sprašujem, ali je prav predpisovati ozke
                  specialnosti, posebne izbirne predmete za prestop iz srednje šole na univerzo. Jaz
                  mislim, da smo z usmerjenim izobraževanjem, s tem, ko smo ga odgnali, da smo na
                  neki način to dilemo presegli. Hvala lepa.</p>
            </sp>
            <sp xml:id="SDZ1-Redna-12-1993-09-29.sp180">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa.</p>
            </sp>
            <sp xml:id="SDZ1-Redna-12-1993-09-29.sp181">
               <speaker>RUDI MOGE:</speaker>
               <p>Hvala za besedo. Spoštovani poslanci in poslanke. Končni cilji, ki jih je navedel
                  g. Rupel, so tudi meni zelo blizu, in meni se zdi, da k temu težimo. Ko smo to
                  državo ustvarjali, so najprej bili na vrsti državotvorni zakoni, vsi dobro veste,
                  naj si bo za obrambo, za zunanje zadeve, za notranje zadeve. In da smo na področju
                  šolstva skoraj popolnoma bosi. Dva zakona imamo samo o organizaciji, medtem ko je
                  to prvi zakon, ki posega dejansko v organizacijo visokega šolstva; na področju
                  osnovnega šolstva in srednjega šolstva imamo še vedno zakon o usmerjenem
                  izobraževanju. In v izobraževanju se je ravno to doseglo, da niso bili na
                  zatečenem stanju. Kljub temu, da ni bilo zakonodaje so poizkušali preko delnih
                  popravkov zakonov to stanje nekoliko popraviti in preiti iz tistega sistema
                  usmerjenega izobraževanja v sistem, kjer se loči fakultetni študij, srednja šola.
                  Srednja šola pa je sedaj v procesu, kjer se bo ločilo poklicno izobraževanje,
                  tehniško izobraževanje za poklice in gimnazije. Ko bo to doseženo, bomo lahko ta
                  model mature, ki se sedaj nanaša na te člene, ki so tukaj, upoštevali. Ampak
                  sedanji model je mehak model in bo trajal do leta 98. Po letu 98 bo pa na podlagi
                  teh eksperimentov prišla matura, ki bo verjetno nekoliko drugačna kot sedaj in
                  potem bo tudi ta zakon v teh členih brezpredmeten.</p>
               <p>Če pa mi sprejmemo te amandmaje, pa bomo to napravili, da vse to, kar je stroka
                  naredila, kar sta univerzi podprli, kar je Svetovni svet podprl, izničimo s tema
                  dvema amandmajema. Jaz mislim, če je bil ta družbeni konsenz dosežen, bi bilo
                  dobro v zakonu vsaj tole za 4 leta pustiti. Saj sprememba dveh členov ni nekaj
                  tako hudega. Potem, ko bo nova matura, se pravi, ko bo prava matura, in ko bomo
                  prišli do zakona o srednji šoli in o osnovni šoli, bomo lahko takrat bolj
                  meritorno odločali, kako narediti in kakšen režim pri vpisu na visoke šole.</p>
            </sp>
            <sp xml:id="SDZ1-Redna-12-1993-09-29.sp182">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Redna-12-1993-09-29.sp183">
               <speaker>ŽARKO PREGELJ:</speaker>
               <p>Spoštovani! Že prej sem skušal nastopiti v tem smislu, da to, kar zagovarja gospod
                  Moge, sodi v prehodne določbe. In dejansko je amandma, ki ga predlaga gospod
                  Pučnik, da se črta 2. odstavek, tisto, kar zagotavlja čistost in preglednost tega
                  zakona. Zakon ne smemo delati z namenom, da ga bomo že jutri spremenili. Zakon naj
                  velja čim več časa, kajti to je smisel nekega trdnega državnega sistema. Nikakor
                  pa ne morem pristati na to,da bi zato, ker imamo še neko staro navado oziroma
                  staro zakonodajo oziroma stare normative, ta zakon njim prilagajali.</p>
               <p>Nov zakon, ki je v skladu z intencijo o novi maturi, naj opredeli nov režim in naj
                  se potem tisto, kar je staro temu prilagaja.</p>
               <p>Prehodne določbe so tisti instrument v zakonu, ki omogočajo prehod; zato so pa
                  prehodne. In dajmo to raje tja v prehodne določbe; predlagatelj to še vedno lahko
                  naredi, nismo še do njih prišli; tudi deset poslancev še lahko zbere podpise in to
                  reši tam. Tako, da se da še danes to narediti. Skupinsko pa podpiram celotno
                  izvajanje gospoda Rupla. Mi ne smemo gledati samo z enega stališča. Univerza ni
                  zgolj univerza zaradi univerze, ampak zaradi študentov. Dejansko se moramo
                  zavedati, da je ravno pri vključevanju v visokošolski študij pomemben študent kot
                  subjekt. Dati se moramo tudi v njegovo kožo in se zavedati, da je nekdo pri
                  oblikovanju svojih bodočih želja pri izbiri poklica lahko pač preprečen in mora
                  iskati potem nadomestilo. V tem primeru bi ga ozko izbrani izbirni predmet
                  kvečjemu omejeval.</p>
               <p>Ta matura naj bo le taka v bodoče, da bo pokazala njegovo splošno sposobnost, to
                  je pri tistih temeljnih predmetih, ki to pokažejo; to so pa jeziki, seveda
                  slovenski, pa tuji jezik in matematika, ki v bistvu prikaže logični del
                  razmišljanja. Če bomo mi naše šolstvo tako oblikovali, da bo v bistvu rezultat
                  matura, odražena usposobljenost, razvitost mišljenja, razvitost določenih
                  sposobnosti, bomo imeli veliko boljše šolstvo, kot če bomo zahtevali, da bo matura
                  pokazala količino nekega znanja. Znanje hitro zastari, hitro se menja, medtem ko
                  je sposobnost pridobivanja znanja tisto najpomembnejše, kar od študenta
                  pričakujemo.</p>
               <p>Zato menim, da je ta amandma tukaj upravičen; če že želimo omejevanje se dodatno
                  potrudimo pri 41. členu, za prehodno obdobje pa naj se to stališče, da se lahko
                  izbirajo s študijskim programom določeni predmeti pri maturi, prenese v prehodne
                  določbe; in je s tem zadeva rešena. Hvala lepa.</p>
            </sp>
            <sp xml:id="SDZ1-Redna-12-1993-09-29.sp184">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Rupel.</p>
            </sp>
            <sp xml:id="SDZ1-Redna-12-1993-09-29.sp185">
               <speaker>DR. DIMITRIJ RUPEL:</speaker>
               <p>Spoštovani! Samo kratek konstruktiven predlog. Predlagam, da se o tem amandmaju
                  glasuje. Ni bil umaknjen in mislim, da je ta diskusija potrdila, da je smiseln.
                  Vladi pa damo možnost, da v prehodnih določbah uredi problem tistih, ki se ta hip
                  nahajajo pred problemi v tem sistemu, takšnem kakršen je.</p>
               <p>Jaz moram opozoriti na to oziroma izdal bom neko skrivnost. Vlada se je zavezala
                  na sestanku našega Odbora za šolstvo, da bo problem rešila natanko tako, da bo
                  problem rešila v prehodnih določbah. Tega ni storila, pač pa nam je zagrenila
                  Pučnikov amandma.</p>
               <p>Torej predlagam, da se Pučnikov amandma sprejme oziroma da o njem glasujemo - bomo
                  videli kakšen bo rezultat - in da Vlada problem tistih, ki so sedaj v tem mlinu
                  rešuje v prehodnih določbah, za kar je še čas in kar je kolega prej predlagal.
                  Hvala lepa.</p>
            </sp>
            <sp xml:id="SDZ1-Redna-12-1993-09-29.sp186">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim.</p>
            </sp>
            <sp xml:id="SDZ1-Redna-12-1993-09-29.sp187">
               <speaker>IRENA OMAN:</speaker>
               <p>Spoštovane kolegice in kolegi! Jaz nisem za to, da se ta amandma sprejme, ga ne
                  podpiram. Soglašam s tistim, kar sta pred menoj povedala gospod Moge in
                  Šetinc.</p>
               <p>Še enkrat bi poudarila, da nova slovenska matura ima v bistvu dva dela. Tisti
                  skupen del mature, ki zagotavlja oziroma bo zagotovil enak standard splošnih znanj
                     <stage>(slovenski jezik, matematika in tuj jezik)</stage>, da pa je namen tega
                  konsenza, ki ga je prej gospod Moge omenil, med univerzo in ostalimi
                  institucijami, ravno v tem izbirnem delu - in zato se tudi imenuje izbirni del.
                  Izbirni del ni samo neka vstopnica za vpis na univerzo in v bistvu nek nadomestek
                  sedanjim sprejemnim izpitom, ampak bodo imeli kandidati, torej srednješolci, v
                  tretjem in četrtek razredu možnost, da si pri izbiri teh predmetov, ki naj bi
                  potem bili tudi zaželjeni ob vpisu na univerzo, pridobijo dodatna znanja. Torej ne
                  gre samo za kvantiteto, ampak predvsem za kvaliteto teh znanj, ki bi jih pri tej
                  poglobitvi pridobili. Zato sem za to, da ostane člen takšen, kot ga je v predlogu
                  zakona dal predlagatelj, in mislim, da se s tem, če ostajamo pri predlogu
                  predlagatelja, zelo zelo zmanjša stresna situacija srednješolcev ob vpisu na
                  univerzo. To, kar je danes, da imaš maturo, zaključni izpit in potem še sprejemni
                  in vse kar je bilo omenjeno <stage>(diferencijalni izpiti)</stage> - samo spomnimo
                  se, kako je to izgledalo. Hvala lepa.</p>
            </sp>
            <sp xml:id="SDZ1-Redna-12-1993-09-29.sp188">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Prosim predstavnika Vlade.</p>
            </sp>
            <sp xml:id="SDZ1-Redna-12-1993-09-29.sp189">
               <speaker>DR. PAVEL ZGAGA:</speaker>
               <p>Hvala za besedo. Spoštovane poslanke, spoštovani poslanci! Vprašanje, pred katerim
                  smo se kar dolgo zadržali, je gotovo eno izjemno pomembnih vprašanj tega zakona,
                  vendar mi kljub vsemu dovolite, da opozorim, da v zakonu o visokem šolstvu
                  sistemsko rešujemo prehod iz srednjega na visoko šolstvo, ne pa srednjega šolstva
                  samega. Res je <stage>(kot je gospod Rupel že opozoril oziroma gospod Moge,
                     skratka vsi razpravljalci ste na to temo že opozarjali)</stage>, da je tu
                  veliko stvari, ki jih je potrebno še storiti in opraviti. Nedvomno sodi na to
                  področje tudi predvideni zakon o maturi.</p>
               <p>Želel pa bi se osredotočiti na eno samo vprašanje. Mladi Slovenije stojijo danes
                  zanesljivo pred dvema velikima problemoma, ki sta istočasno problema te dežele:
                  eno je znanje, čim več tega znanja in čim trdnejše znanje <stage>(kot mislim, da
                     ste si bili vsi enotni)</stage>, na drugi strani seveda socialna varnost. Zato
                  predpostavljam, da je nekaj strahov, če jih smem tako imenovati, v zvezi z
                  rešitvijo kot jo predlagamo v obeh členih, ki se dotikata vpisa na univerzo,
                  povezanih pravzaprav z izjemno slabimi izkušnjami, ki jih ima ta dežela na prehodu
                  iz srednjega na visoko šolstvo v zadnjih desetih, petnajstih letih.</p>
               <p>Želel bi vas opozoriti, da je na tem področju, na področju mature 95/97 bilo v
                  zadnjem letu in pol, morda nekaj mesecev več, opravljenega ogromno dela. Eden od
                  elementov, ki ni bil v diskusiji omenjen, je pravilniška obravnava mature. Na
                  Ministrstvu za šolstvo in šport smatramo, da je to tema zakona, vendar obstoječa
                  zakonodaja to rešuje skozi pravilnik. Če si ta pravilnik ogledate, potem boste
                  ugotovili, da bojazen, da sedanja matura ponavlja tiste rigidne vertikale
                  nekdanjega usmerjenega izobraževanja, da je ta bojazen ne samo popolnoma odveč,
                  ampak tudi neutemeljena. Tisto, kar z maturo delamo v tej točki, je v bistvu
                  definitivno odpravljanje usmerjenega izobraževanja iz naših šol.</p>
               <p>Ta trenutek imamo 41 programov na področju srednjih šol, ki so štiriletni, torej,
                  ki po zakonu dopuščajo prehod na visoko šolstvo <stage>(41. je gimnazija, ki smo
                     jo dobili pred nekaj leti nazaj)</stage>. Seveda, koncept usmerjenega
                  izobraževanja je dopuščal, da zaradi teh strogih vertikal in velikanskih razlik v
                  predmetnikih potem nastopi tisti čuden sistem diferencialnih izpitov in sprejetih
                  izpitov, pa še omejitvenih izpitov. Rešitev, ki jo ponuja pravilnik o maturi, je v
                  tej točki popolnoma drugačna.</p>
               <p>Vsak Slovenec in vsaka Slovenka, ki bo imel končano štiriletno srednjo šolo, se
                  prijavi za maturo, po vsej verjetnosti v maju mesecu 95 prva generacija. Se pravi
                  odločitev o tem, kateri predmet bo kandidat oziroma kandidatka opravljala, ta
                  odločitev bo padla mesec dni pred opravljanjem mature in dva meseca po tem, ko
                  bodo univerze opravile predvpis, tako da bo vsak približno vedel, kaj lahko v tej
                  deželi študira.</p>
               <p>Drugače rečeno, kje je ključna razlika med usmerjenim izobraževanjem in pa tem,
                  kar pa ponuja slovenska matura 95? Usmerjeno izobraževanje je seveda natančno
                  tako, kot je bilo rečeno, določilo strogo vertikalo, ki je povzročila nič koliko
                  zapletov. Ta sistem pa omogoča, da se vsi srednješolci in srednješolke od 3.
                  letnika srednje šole naprej - v 3. in 4. - s tako imenovanimi nerazporejenimi
                  urami v gimnazijah in tako imenovanimi dodatnimi urami v drugih tipih srednjih
                  šol, posebej in še zlasti izpopolnjujejo v dveh izbirnih predmetih. To ne pomeni,
                  da drugo opuščajo, ampak da jim poskušamo dati še več znanja na točno določenih
                  področjih, ki si jih izberejo.</p>
               <p>Seveda, ko opravljajo maturo, lahko opravijo tip mature ne glede na to, katero
                  srednjo šolo so obiskovali. Stvar je lahko</p>
               <p>povezana tudi, če hočete, z drugačnim načinom pridobivanja znanja ali pa s
                  spremenjeno odločitvijo.</p>
               <p>Pravilnik dopušča tudi to možnost, da kandidatka ali kandidat dela še nek šesti
                  predmet, če smem temu tako reči, kajti na ta način si lahko še poveča možnosti. Da
                  bom pa čisto konkreten, primer, ki ga je dr. Rupel omenil - psihologija - ne
                  pomeni vertikale, kajti v tem primeru je samo eden od dveh izbirnih predmetov
                  določen. Kandidat, ki bo opravljal psihologijo in recimo hipotetično, kot drugi
                  predmet fiziko, bo sprejet na psihologijo, sprejet pa bo tudi na veliko večino
                  drugih programov. Če bi opravil še šestega, potem mislim, da za njega na
                  ljubljanski in mariborski Univerzi praktično ni programa v katerega ne bi mogel
                  vstopiti.</p>
               <p>Skratka mnenja smo, da se je izjemno pomembno odločiti okoli naslednje novitete -
                  celo rekel bi, da spoštovani zbor, ste se že odločili za to isto rešitev na koncu
                  do diplomskega študija, tam ko smo se pogovarjali o podiplomskem študiju: čim
                  krajši čas, čim bolj intenzivno, čim bolj uspešno.</p>
               <p>Mi smo imeli priliko videti nekaj tujih sistemov tudi od blizu. Ločite lahko dve
                  stvari: resno pripravo v tretjem in četrtem letniku, prepustitev odločitve na čas
                  tik pred maturo in potem, seveda uspešen start v prvi letnik fakultete. - Ali pa
                  imate drugo možnost; pustite to odločitev ne samo do mature, pač pa tudi po njej;
                  spustite generalno populacijo brez kakršne koli omejitve na že sedaj prenapolnjene
                  fakultete in dovolite, da kot pravi pesnik <q>"ne boj, mesarsko klanje"</q> opravi
                  selekcijo tekom prvega letnika in tekom drugega letnika fakultete. Približno to
                  situacijo imamo sedaj. Osip na slovenskih univerzah - meni je žal, da moram to
                  govoriti in upam da se bodo ti podatki počasi spremenili - je eden največjih v
                  Evropi; sega na okrog dveh tretjin tistih, ki se vpišejo v prvi letnik.</p>
               <p>Predlagatelj je imel izključno samo te namene, ko je te elemente poskušal
                  razvideti. In še enkrat bi res resnično rekel: fakultete so se opredelile okoli
                  pogojev za leto 95, 96, 97. <stage>(Te pogoje lahko vidite v omenjeni
                     publikaciji)</stage> In tistih primerov, ko bi se izključevale možnosti
                  uspešnih študentov, tistih primerov je res izjemno malo. Hvala lepa.</p>
            </sp>
            <sp xml:id="SDZ1-Redna-12-1993-09-29.sp190">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Rupel.</p>
            </sp>
            <sp xml:id="SDZ1-Redna-12-1993-09-29.sp191">
               <speaker>DR. DIMITRIJ RUPEL:</speaker>
               <p>Spoštovani predsedujoči, kolegice, kolegi, vem da je sicer ura za kosilo, pa
                  dovolite, da vas še vseeno z nekaj minutami zamotim. Jaz mislim, da osipa ni
                  mogoče razlagati tako, kot ga je razlagal gospod državni sekretar. Se opravičujem,
                  ampak osip je vse prej kot posledica, bom rekel, napačne predizobrazbe v prvem
                  letniku univerze. Jaz mislim, da je osip posledica socialnih problemov, ki jih
                  Slovenija ima, posledica tega, da so pričakovanja v zvezi z univerzitetnim
                  študijem in socialno promocijo mogoče drugačna kot bi morala biti in tako naprej.
                  Morda tudi zaradi tega, ker ta univerza ne zna ustrezno procesirati množic, ki se
                  nanjo vpisujejo in tako naprej, ker je morebiti informacija o študiju na univerzi
                  napačna in tako naprej. Nikakor se ne morem strinjati s tem, da zaradi tega, ker
                  se v gimnaziji ali pa v srednji šoli niso dovolj pripravljali na univerzitetni
                  študij, da zaradi tega potem cepajo na univerzi. Jaz mislim, da tega ni mogoče
                  zagovarjati. In če dovolite, jaz v resnici mislim, da lahko matura sama po sebi,
                  če je to matura, tako kot jo jaz razumem in definirana, kot eksterna matura
                     <stage>(resda šele od leta 95 naprej, čeprav dvomim, da jo bo takrat mogoče
                     izvesti tako dobro, kot obljubljajo)</stage>, mislim, da takšna matura sama
                  lahko - eksterna matura - napravi selekcijo med kandidati za univerzitetni
                  študij.</p>
               <p>Strinjam se z vami, da je problem ta vmesni čas, od danes do leta 95, ali pa do
                  tistega trenutka, ko bo ta eksterna matura zares zafunkcionirala, ampak jaz vseeno
                  nisem za to, da mi v zakon napišemo v bistvu neko pravilo, ki je, če ni v celoti
                  povzeto iz usmerjenega izobraževanja, je pa vendarle v enem delu, v enem majhnem
                  delu povzeto iz filozofije usmerjenega izobraževanja. Hvala.</p>
            </sp>
            <sp xml:id="SDZ1-Redna-12-1993-09-29.sp192">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Tancig.</p>
            </sp>
            <sp xml:id="SDZ1-Redna-12-1993-09-29.sp193">
               <speaker>DR. PETER TANCIG:</speaker>
               <p>Spoštovani predsedujoči, da res ne bom zadrževal preko te ure, ki je že precej
                  problematična. Jaz bi si želel tako ureditev, da bi vsakemu dragocenemu človeku v
                  tej domovini, državi bila omogočena pot do najvišjih nazivov - ker to je konec
                  koncev tudi z razvojnega vidika izredno pomembno. Če lahko samo ilustriram z dvema
                  primeroma, ker sta dva v tako majhni skupini, kot je recimo 5 poslancev Zelenih
                  Ekološko socialne stranke; Topler in dr. Šešerko ne bi mogla narediti fakultete,
                  če bi ju omejevali glede na vsebino študija v njuni srednji šoli. Hvala lepa.</p>
            </sp>
            <sp xml:id="SDZ1-Redna-12-1993-09-29.sp194">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Pregelj.</p>
            </sp>
            <sp xml:id="SDZ1-Redna-12-1993-09-29.sp195">
               <speaker>ŽARKO PREGELJ:</speaker>
               <p>Spoštovani! Vprašal bi predstavnika Vlade, oziroma predlagatelja zakona, ali so
                  dovolj eksaktni podatki, na katerih temelji njegovo argumentiranje. Ali nam lahko
                  to dokaže, ali nam lahko predoči? Namreč, tukaj sta sigurno dva koncepta, ki sta
                  si v nasprotju. Eden je tak, da se z zgodnjim odločanjem za študijsko smer, se
                  pravi že v 3. letniku, se pravi že pri 16 letih, pripravi študent, ki pri 19-ih
                  letih nastopi študij na fakulteti in s tem uspešno študira. To je lahko en način;
                  jaz bi rekel, da skoraj Japonski. Drug način je tak, da se nekdo pač nekoliko
                  kasneje razvije, ker nekoliko kasneje spozna še določena znanja in šele pri 18 do
                  19 letih opredeli svojo interesno smer oz. nekateri celo še kasneje. In, ali je
                  zdaj prav, da se pri teh dveh konceptih, ki sta sigurno odvisna od človeka, od
                  posameznika, omogoči zgolj enemu, da bo lahko dobro izbiral, tisti, ki bo zgodaj
                  izbiral, tisti, ki bo pa kasneje, bo pa pri tem omejen. Kajti dejansko, če bo v
                  študijskem programu zahtevan predmet v maturi, ki je lahko tudi formalno zelo
                  slabo ocenjen in ima ostale ocene v maturi dokaj dobre in je recimo splošen uspeh
                  boljši, pa praktično ne bo nič pomenil pri samem študiju na določeni fakulteti,
                  ali je prav, da v bistvu s takim aktom omejujemo nekoga drugega, ki ima v resnici
                  nek splošen uspeh pri maturi zelo dober, lahko rečemo celo odličen, mu pač manjka
                  tisto specialno dokazano znanje. Kajti vedeti moramo, da srednja šola le
                  izobražuje široko in ima lahko nekdo znanje, ampak ga samo v maturi ne bo imel
                  dokazanega. Namreč za to gre. Ali mora res biti dokazano pri tistem izbirnem
                  predmetu? Jaz se sicer strinjam s tem, da je prav, da se dijaki že zgodaj
                  odločajo, da je to v večini primerov celo zelo pozitivno. Toda poznam iz svoje
                  lastne prakse, učence, ki so se dokaj pozno razvili in potem začeli dosegati
                  nadpovprečne rezultate, kajti ta razvoj ne gre pri vseh enako; to je treba
                  upoštevati, to so dejstva. In dajmo, prosim oblikovati takšen zakon, ki bo dajal
                  možnost obojim, ne pa da jih nekomu omejiš, ker se je prepozno odločil, ker ga je
                  prepozno srečala pamet, po domače povedano. Hvala lepa.</p>
            </sp>
            <sp xml:id="SDZ1-Redna-12-1993-09-29.sp196">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Prosim, gospod Moge.</p>
            </sp>
            <sp xml:id="SDZ1-Redna-12-1993-09-29.sp197">
               <speaker>RUDI MOGE:</speaker>
               <p>Hvala za besedo. Spoštovane poslanke, poslanci, oprostite, ker sem tečen. Vem, da
                  bi rajši šli jest, zato bom čisto kratek. 20 let sem delal za katedri, od tega 7
                  let na univerzi, preje pa na srednji šoli in lahko vam rečem, da to, kar je dr.
                  Zgaga trdil, popolnoma drži. Za naš velik osip na univerzi, torej mi smo med
                  zadnjimi v Evropi, je tudi kriv in v veliki meri, naš šolski sistem, ker je bil
                  naravnan, da se je lahko vsak, brez tega prehoda vpisal na univerzo. Vsaj pri
                  študiranju, kako to odpraviti, smo prišli do te nesrečne mature in pri tej
                  nesrečni maturi so pač bile fakultete in univerzitetni profesorji tisti, ki so
                  postavljali omejitve tistim, ki naj bi se vpisali na višjo oz. visoko šolo. Tale
                  stvar tukajle je pač, bi rekel, konsenz, dosegli smo nek konsenz v narodu, da
                  imamo spet - od leta 1984, ko so zadnji maturirali, torej 11 let smo ostali brez
                  nacionalne mature. Tisti, ki so z muko postavljali leta in leta to nacionalno
                  maturo zopet na noge in so uspeli opraviti in zunaj napraviti, da smo to dokaj
                  dobro opravili, jaz ne vem zdaj, kdo ima interes za to, da ta konsenz, ki ga je
                  narod dosegel, zdaj z določenimi amandmaji ruši in dileme, ki so bile strokovno
                  rešene, ponovno postavlja pred iste strokovne organe.</p>
            </sp>
            <sp xml:id="SDZ1-Redna-12-1993-09-29.sp198">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Ni več prijavljenih.</p>
               <p>Prehajamo na glasovanje o amandmaju k 38. členu. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da je amandma k 38. členu sprejet.</p>
               <p>Sprejeti moramo še 38. člen kot člen. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je 38. člen sprejet.</p>
               <p>S tem bi dopoldanski del seje zaključili in nadaljevali popoldne ob 16. uri.</p>
            </sp>
            <stage type="time">(Seja je bila prekinjena ob 14.10 uri in se je nadaljevala ob 16.10
               uri)</stage>
            <sp xml:id="SDZ1-Redna-12-1993-09-29.sp199">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice poslanke, spoštovani kolegi poslanci, nadaljujemo 12. sejo.
                  Prosim, da najprej ugotovimo sklepčnost. <stage>(54 prisotnih.)</stage>
                  Ugotavljam, da je zbor sklepčen in lahko nadaljujemo z delom.</p>
               <p>Za popoldanski del seje so se opravičili poslanci: gospod Igor Bavčar in od 17.
                  ure naprej gospod Miroslav Geržina. Začetni del seje bo nekoliko zamudil tudi
                  gospod podpredsednik Miroslav Mozetič.</p>
               <p>Nadaljujemo s točko <title>PREDLOG ZAKONA O VISOKEM ŠOLSTVU</title>.</p>
               <p>Nadaljujemo z glasovanjem. K 39. in 40. členu ni bilo amandmajev, zato jih skupaj
                  dajem v razpravo. Želi kdo razpravljati? Ker ne želi nihče razpravljati, dajem na
                  glasovanje 39. in 40. člen. Ugotovimo sklepčnost! <stage>(54
                  prisotnih.)</stage></p>
               <p>Kdo je za? <stage>(54 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je glasovanje končano in da sta 39. in 40. člen sprejeta.</p>
               <p>K 41. členu je bil podan amandma skupine desetih poslancev. Besedilo amandmaja k
                  2. odstavku se spremeni tako, da se glasi: <q>"Pri izbiri kandidatov se upošteva
                  uspeh pri predmetih eksterne mature"</q>. Želi kdo razpravljati? Prosim, gospod
                  Peršak.</p>
            </sp>
            <sp xml:id="SDZ1-Redna-12-1993-09-29.sp200">
               <speaker>ANTON PERŠAK:</speaker>
               <p>Spoštovane poslanke in poslanke. Razprava o tem amandmaju se je v bistvu v veliki
                  meri odvijala že pred odmorom, ampak glede na to, da je bil medtem odmor, ki ste
                  ga, upam, bolje izkoristili kot jaz, bi vseeno rad malo osvežil spomin na to. Rad
                  bi povedal naslednje. Iz tega, kar smo sprejeli z amandmajem pred odmorom, na neki
                  način sledi tudi duhu tega tudi ta amandma. Glede na to, da sem videl, da je
                  skupina poslancev že predlagala amandma za prehodne določbe, ki bi na nek način
                  rešile del dilem okoli tega za to tako imenovano prehodne obdobje, je to še eden
                  razlog več, da se lahko ta amandma, kakor ga predlagamo, sprejme. Moram pa
                  povedati naslednje. Da smo mi predlagali, ker smo pač veliko razmišljali o tem in
                  se veliko pogovarjali - v bistvu je videti, izgleda malo zapleteno - amandma na
                  amandma na amandma. Najprej je skupina poslancev predlagala amandma, ki ga imate
                  pod točko 3, pri istem členu. Ta amandma je ukinjal del teksta v tej določbi
                  zakona, in sicer tisti del, ki govori, da bi fakulteta lahko, kot enega od pogojev
                  za vpis upoštevala tudi uspeh pri posamičnih predmetih v 3. in 4. letniku. Nakar
                  smo mi razmišljali naprej in smo nekoliko nerodno formulirali amandma na ta
                  amandma, ko smo rekli - matura ali zaključni izpit. Zadnji amandma, ki je pod
                  točko 1, je v bistvu samo redakcija tega 1. amandmaja na amandma, se pravi tistega
                  amandmaja pod točko 2. Gre seveda za tisto maturo, ki je eksterna in ki ima vso
                  verifikacijo, ne pa za kakršenkoli zaključni izpit itn.</p>
               <p>Zdaj, kaj je naš motiv. Veliko govora je bilo že prej. Naš motiv je ta, argumenti
                  bodo najbrž tudi proti, ampak vendarle. Poglejte, naš motiv je ta: matura je
                  enotna po vsej Sloveniji in se izvaja kot eksterna matura, se pravi z navzočnostjo
                  strokovnjakov oz. ljudi iz republike, iz nekega enotnega centra, ki to maturo
                  spremljajo, nadzorujejo in na nek način garantirajo, so neko jamstvo za to maturo.
                  Ocene v 3. in 4. letniku so pa seveda od šole do šole vendarle različno, bi rekel,
                  utemeljene. Mi vemo, da pač čisto vse šole v Sloveniji niso enako dobre, da so
                  nekje bolj benevolentni, drugje manj benevolentni, ponekod so tudi pritiski bolj
                  na to šolo, da naj bo benevolentna zaradi tega, ker nekdo hoče pač študirati to in
                  to, ali kaj takega. Tisto, kar je pa mene še najbolj motilo pri tem, da je ta
                  splošen uspeh v 3. in 4. letniku lahko merilo, je pa naslednje. Poglejte, nekdo
                  hoče študirati, bom rekel, fiziko in popolnoma irelevantno je, ali ima on dober
                  posluh - <stage>(no posluh je celo lahko važen v fiziki do neke mere)</stage>, ali
                  kakšen je bil pri telovadbi, kakšen je bil pri kakšnem takem predmetu, ki pa mu
                  lahko kvari splošen uspeh v 3. in 4. letniku. Še hujše je to pri kom, ki bo šel
                  kakšno tako stvar študirat, ki je dosti specialna, pa mu je kakšen splošen predmet
                  kvaril uspeh. Ti si zaradi ene ocene ali pa dveh dober, pa si lahko zelo nadarjen
                  za neko panogo, ki jo misliš študirati. In če se to postavi kot pogoj, je po moje,
                  to lahko zelo krivično; pa ne samo po moje, pač po mnenju tistih, ki smo to
                  podpisali. Zato mislim, da bi morali biti dosledni, kot smo se odločili že pri
                  amandmaju pri 36. členu in to stvar izpeljati do konca, hkrati pa za te tri, štiri
                  leta oz. dve leti do te dokončno verificirane mature pač mogoče res reševati v
                  prehodni določbi, kot skupina poslancev že predlaga. Hvala.</p>
            </sp>
            <sp xml:id="SDZ1-Redna-12-1993-09-29.sp201">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo razpravljati? Prosim, gospod Pregelj.</p>
            </sp>
            <sp xml:id="SDZ1-Redna-12-1993-09-29.sp202">
               <speaker>ŽARKO PREGELJ:</speaker>
               <p>Spoštovani! Podpiram vsebino prvega amandmaja na amandma skupine poslancev, ker
                  menim, da je to tisto, kar je tudi v skladu z mojim prejšnjim nastopanjem. Namreč,
                  zahtevati oziroma delati selekcijo na podlagi uspeha v nižjih letnikih srednje
                  šole, mislim, da je to nedopustno. Potem matura izgubi popolnoma svojo vrednost in
                  smisel. Saj vsi vemo, zakaj se sploh ta preizkus znanja imenuje <q>"matura"</q>. Matura
                  naj bi namreč dokazala zrelost dijaka, da je lahko študent; se pravi, da je zmožen
                  obvladati določeno znanje in da ga je zmožen na določen način tudi osvojiti. Kako
                  je pa delal, kako je prihajal do te svoje sposobnosti v tretjem, četrtem letniku
                  je sicer lahko pomembno za njega, toda ni pomembno za nadaljnji študij oziroma za
                  to, da bi delali selekcijo. Dober uspeh v tretjem, četrtem letniku je jasno pomoč
                  dijaku, da bo lažje naredil maturo. Toda poznamo tudi popolnoma obratne primere,
                  ki so bili do takrat celo negativni, na maturi pa odlični; sam sem med njimi.
                  Tako, da menim, da je tak način, ki ga tukaj predlaga predlagatelj zakona, nekje
                  skregan z vzgojnimi dognanji oz. z dognanji pedagoške stroke, da se pač vsi ne
                  razvijamo enako hitro, da je uspeh odvisen tudi od motivacije in podobnega.</p>
               <p>Prava selekcija, ki je lahko kvalitetna, je lahko zgolj na enem samem segmentu oz.
                  pri enem samem izpitu, kot je eksterna matura, ki hkrati istočasno preveri vso
                  populacijo in nekako ugotovi njeno usposobljenost za nadaljnji študij v istem
                  času, ne pa za nazaj ali pa še kam nazaj. Namreč, enako bi potem lahko zahtevali
                  uspeh pri osnovnošolskem spričevalu, pa v prvem letniku srednje šole, pa v drugem
                  letniku - pa ne bi nikamor prišli.</p>
               <p>Tako da menim, da je tukaj odločitev, da ostane matura kot taka in uspeh pri
                  maturi pomemben za nadaljnji študij, smiselna, vse ostalo pa je v bistvu iskanje
                  nekih izhodov, da bi se ta selekcija ali bolj elegantno ali bolj določljivo, ali
                  kakorkoli drugače napravila - jaz tega točno ne razumem. Hvala lepa.</p>
            </sp>
            <sp xml:id="SDZ1-Redna-12-1993-09-29.sp203">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Moge.</p>
            </sp>
            <sp xml:id="SDZ1-Redna-12-1993-09-29.sp204">
               <speaker>RUDI MOGE:</speaker>
               <p>Hvala za besedo. Poslušal sem gospoda Preglja, pa gospoda Peršaka in sem potem dal
                  tiste stvari, ki jih prej nismo sprejeli, v <q>"prehodne in končne določbe"</q>, tako da
                  bo v redu.</p>
               <p>Res pa je sedaj, da pri tem členu govorimo o pragu, ki ga bomo postavili zato, da
                  kdor bo ta prag preskočil, bo lahko šel študirati kdor pa ne, pa ne. In jaz sedaj
                  vprašam predlagatelje: te njihove pavšalne reči, ko trdijo, da je uspeh, ki ga
                  dobijo v naših srednjih šolah pri istem programu zelo dvomljiv, da med seboj to
                  sploh ni primerljivo in da je samo matura in učenec - takrat, ko bo delal maturo -
                  izpostavljen tistemu, da bo pokazal vse svoje znanje in da bo samo tisto odločilno
                  za to, ali se bo lahko vpisal ali ne - torej, na katerih raziskavah predlagatelji
                  svojo trditev potrjujejo in iz katerih virov so črpali to, da je to res edino
                  zveličavno? Kajti, poslanke in poslanci, zavedati se morate, da bomo sedaj mi
                  postavljali <q>"prag"</q>, torej se bomo mi spuščali v to, kar je prej gospod Pregelj
                  trdil - v strokovno plat; mi bomo postavljali <q>"strokovno prečko"</q> za tiste, ki se
                  bomo lahko nekam vpisali, in za one, ki bodo na podlagi tega praga odklonjeni.</p>
               <p>Mislim, da z zakonom sedaj tukaj posegamo v strokovnost, zato bi predlagatelje
                  prosil, da strokovno utemeljijo svojo <q>"prečko"</q>, ki so jo postavili s svojim
                  amandmajem.</p>
            </sp>
            <sp xml:id="SDZ1-Redna-12-1993-09-29.sp205">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo želi še gospod Zgaga.</p>
            </sp>
            <sp xml:id="SDZ1-Redna-12-1993-09-29.sp206">
               <speaker>DR. PAVEL ZGAGA:</speaker>
               <p>Hvala za besedo, gospod predsedujoči. Gospe poslanke, gospodje poslanci! Morda
                  vendarle dva ali tri podatke, da postane stvar bolj natančna.</p>
               <p>Besedilo 41. člena, kot ga predlaga predlagatelj, govori seveda o možnih
                  elementih, ki jih v primeru omejitve vpisa visokošolski zavodi lahko uporabijo. To
                  seveda ne pomeni, da bodo visokošolski zavodi uporabljali vse te elemente, pa tudi
                  ne pomeni, da bodo uporabili vse te elemente v enakem deležu. To je stvar, ki jo
                  morajo opredeliti študijski programi, to je stvar, ki zadeva pedagoško presojo
                  tistih, ki so za to najbolj kompetentni, to se pravi ljudi na univerzi. Lahko vam
                  pa dam podatek po sedanji situaciji, morda za par najbolj tipičnih fakultet v
                  Ljubljani: medicinska fakulteta 80% upošteva rezultate sprejemnih izpitov, ki jih
                  kandidatke in kandidati opravijo na fakulteti, 20% pa upošteva uspeh v 3. in 4.
                  letniku, oceno iz matematike v 3. in 4. letniku, ter oceno  zaključnega
                  izpita.</p>
               <p>Na drugi strani bom vzel drug primer: na biotehniški fakulteti, oddelku za
                  lesarstvo se 50% upošteva sprejemni izpit iz matematike, fizike in kemije, ki ga
                  delajo kandidati in kandidatke na fakulteti, 50% pa se upošteva tudi sedaj še
                  interne ocene iz matematike, fizike in kemije v vseh razredih srednje šole in
                  uspeh pri zaključnem izpitu. Dal sem vam dva primera. Ostale fakultete so v
                  mavrici med temi dvemi ekstremi. To seveda pomeni, da se fakultete vendar
                  odločajo, kakšen delež čemu dajejo.</p>
               <p>Jaz bi želel istočasno vendar opozoriti na to, da v predlogu amandmaja, ki je bil
                  sedaj izpostavljen, bojim se, je nekaj elementov protislovja <stage>(tista
                     polemika, ki se je odvijala v tem zboru pred prekinitvijo)</stage>. Namreč
                  definicija tega amandmaja je bistveno bolj ostra in rigorozna kot je definicija,
                  ki jo predlagatelj predlaga v 41. členu. Nenazadnje je eden od naših argumentov
                  predvsem ta, da smo v teh strokovnih točkah želeli biti usklajeni z visokošolskimi
                  zavodi. To se pravi, zadaj za  tem so dolge razprave s posameznimi fakultetami.
                  Verjetno je njihova presoja - samo enega od argumentov, ki so bili v razpravi
                  navedeni, vam bom navedel, če dovolite - matura je enkratno dejanje, imeli jo bodo
                  vsi kandidati in kandidatke istega dne ob isti uri; samo majhna razlika v bioritmu
                  je tista, ki lahko za kakšen% pokvari oceno - medtem ko imamo na drugi strani
                  uspeh v 3. in 4. letniku kot kontinuiran proces; nekaterim strokovnjaki trdijo, da
                  je korelacija kar pomembna. Seveda meni osebno se zdi, da je v tej točki treba
                  prisluhniti fakultetam samim, ki so se v posameznih primerih za te stvari
                  odločale. Seveda pa je zopet potrebno nesporno povedati, kot je v tej analizi, ki
                  jo je ministrstvo oziroma sektor za visoko šolstvo našega ministrstva opravil, da
                  je delež internih ocen pri upoštevanju, kako nekoga pripeljati na fakulteto,
                  vendar minimalen in da se maksimalen del daje deležu tistih ocen, ki so že danes
                  eksterno preverjene s pomočjo sprejemnih izpitov, do leta 95 pa bodo preverjene s
                  pomočjo mature. Hvala.</p>
            </sp>
            <sp xml:id="SDZ1-Redna-12-1993-09-29.sp207">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Potočnik.</p>
            </sp>
            <sp xml:id="SDZ1-Redna-12-1993-09-29.sp208">
               <speaker>FRANC POTOČNIK:</speaker>
               <p>Mislim, da je ta problematika pravzaprav najbolje rešena v osnovnem besedilu 41.
                  člena. Morda bi tudi rekel eno poenostavljeno stvar. Veste, da ocene niso
                  absolutna zadeva, da so relativna in da pravzaprav kažejo odnos med dijaki ali
                  učenci v nekem okolju. In sedaj, če mi to izključimo, lahko pride do situacije, da
                  nekatere šole, ki so sicer slabše, ampak znotraj teh slabih šol so pa tudi dobri
                  učenci ali pa dijaki, in se pač niso toliko naučili kot drugi v šoli, bodo
                  izključeni. Pri tem pa ne gre samo za to, kaj so se naučili, ampak kaj bi se lahko
                  naučili in tu je treba tudi te sposobnosti upoštevati. - In ne bom podprl nobenega
                  amandmaja na ta člen.</p>
            </sp>
            <sp xml:id="SDZ1-Redna-12-1993-09-29.sp209">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Peršak.</p>
            </sp>
            <sp xml:id="SDZ1-Redna-12-1993-09-29.sp210">
               <speaker>ANTON PERŠAK:</speaker>
               <p>Gospod Moge je želel strokovne podlage. Te strokovne podlage seveda so take in
                  drugačne. Danes tukaj je bilo citiranih nekaj držav, ki imajo to urejeno na tak
                  način, in nekaj držav, ki imajo to urejeno na drugačen način. V vseh teh državah
                  ali so do tega prišli najbrž na podlagi nekih strokovnih podlag.</p>
               <p>Sam za sebe povem, zelo znana anekdota, mogoče celo do neke mere prirejena, ampak
                  kot tip anekdote: Einstein po tem zakonu ne bi mogel biti matematik - s tem, da je
                  kot metafora ta anekdota uporabljena. Jaz, ki sem sicer končal dve fakulteti
                  relativno dobro, po tem zakonu niti na eni strani ne bi mogel študirati.</p>
            </sp>
            <sp xml:id="SDZ1-Redna-12-1993-09-29.sp211">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospod Moge. <stage>(V dvorani govorijo.)</stage> Prosim za
                  tišino.</p>
            </sp>
            <sp xml:id="SDZ1-Redna-12-1993-09-29.sp212">
               <speaker>RUDI MOGE:</speaker>
               <p>Kratka replika je. Tamle četa teritorialcev koraka po celodnevni vežbi po cesti in
                  poveljujoči častnik pravi <q>"pesem"</q>. Pa pravi Miha: <q>"Gospod, ali lahko pojemo teci?"</q>
                  Pravi: <q>"Zakaj? Zato, ker se lepše sliši"</q>. Potem je pa rekel: <q>"Potem pa ti
                  teci."</q></p>
            </sp>
            <sp xml:id="SDZ1-Redna-12-1993-09-29.sp213">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prehajamo na odločanje o amandmaju k amandmaju k
                  41. členu skupine desetih poslancev, na 12. strani, pod točko 1. Ugotovimo
                  sklepčnost! <stage>(55 prisotnih.)</stage></p>
               <p>Kdo je za predlagani amandma na amandma? <stage>(14 poslancev.)</stage> Je kdo
                  proti? <stage>(37 poslancev.)</stage></p>
               <p>Ugotavljam, da amandma na amandma pod točko 1. ni sprejet.</p>
               <p>Prehajamo na odločanje in v razpravo dajem amandma na amandma pod 2. točko. Želi
                  kdo besedo?</p>
               <p>Ker ne želi nihče besede, prehajamo na glasovanje. Besedilo amandmaja k drugemu
                  odstavku se spremeni tako, da se glasi: <q>"Pri izbiri kandidatov se upošteva splošni
                  učni uspeh dosežen na maturi oziroma zaključnem izpitu."</q> Ugotovimo sklepčnost!
                     <stage>(58 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(40
                     poslancev.)</stage></p>
               <p>Ugotavljam, da amandma na amandma pod 2. točko ni bil sprejet.  </p>
               <p>Prehajamo na amandma k 41. členu: Pri izbiri kandidatov se upošteva splošni uspeh
                  dosežen na maturi oziroma zaključnem izpitu ter splošni učni uspeh dosežen v 3. in
                  4. letniku srednje šole." Predlagatelj je skupina desetih poslancev. Vlada
                  amandmaja ne podpira.</p>
               <p>Želi kdo besedo? <stage>(Ne.)</stage> Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o 41. členu. Ugotovimo sklepčnost!</p>
               <p>Prosim, gospod Pregelj?</p>
               <p>Se opravičujem, še en amandma k 41. členu: V tretjem odstavku se doda nov stavek,
                  ki glasi: <q>"Kadar Vlada Republike Slovenije k omejitvi vpisa ne da soglasja, mora
                  omogočiti visokošolskemu zavodu povečanje njegove zmogljivosti iz prvega odstavka
                  tega člena."</q></p>
               <p>Prosim, gospod Potočnik. Amandma predlaga skupina desetih poslancev Slovenske
                  ljudske stranke.</p>
            </sp>
            <sp xml:id="SDZ1-Redna-12-1993-09-29.sp214">
               <speaker>FRANC POTOČNIK:</speaker>
               <p>To, kar sem prej rekel, da bom glasoval proti amandmajem na 41. člen, sem mislim
                  na te tri, ki so bili v pregledu, za tega pa bom.</p>
            </sp>
            <sp xml:id="SDZ1-Redna-12-1993-09-29.sp215">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo?</p>
               <p>Prehajamo na glasovanje o amandmaju. Ugotovimo sklepčnost!</p>
               <p>Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp216">
               <speaker>DR. PAVEL ZGAGA:</speaker>
               <p>Ne bi želel, spoštovane poslanke in poslanci, zavlačevati; tudi naj rečem, da je v
                  tem amandmaju neka intenca, ki tistim, ki moramo skrbeti za visoko šolstvo, seveda
                  ne more biti drugega kot simpatična. Rad bi vas pa opozoril, da ni mogoče videti
                  tega področja oziroma tega vprašanja samo s tega zornega kota. Situacija je namreč
                  taka, da že zdaj, kadar se pogovarjamo o številu mest za vpis, Vlada ob soglasju
                  za povečanje tega števila zagotavlja materialna sredstva. To je bilo tudi letos.
                  Po drugi strani imamo lahko pa tudi nek drug problem, ki se ga ta trenutek mogoče
                  ne zavedamo dovolj dobro; namreč tudi situacijo, v kateri bo Vlada morala
                  vztrajati, da bo vpis večji, ker bo imela dovolj podatkov o tem, da obstajajo
                  prostorski in kadrovski pogoji, da se sprejme večje število študentov za vpis, pa
                  mogoče nekateri drugi interesi ne bi bili naklonjeni temu, da bi ste ta številka
                  postavljala. Tako, da bi v tem primeru verjetno mi to dikcijo zapisali kako
                  drugače, žal pa samega amandmaja v pisni obliki nisem  videl in več kot toliko ta
                  trenutek ne bi mogel. Želel sem vas opozoriti, da ima tudi ta stvar več dimenzij.
                  Hvala.</p>
            </sp>
            <sp xml:id="SDZ1-Redna-12-1993-09-29.sp217">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj, prosim.</p>
            </sp>
            <sp xml:id="SDZ1-Redna-12-1993-09-29.sp218">
               <speaker>ŽARKO PREGELJ:</speaker>
               <p>Spoštovani! Ta amandma smo vložili zgolj iz razloga, da se iz takih ali drugačnih
                  razlogov ne dovoli omejevanje vpisa. Kaj vem, včasih je bilo moderno, da je sistem
                  reguliral nekako izobraževanja v zvezi z naborom in podobno, ali pa da zaradi ne
                  vem česa Vlada tako odloči, smo pač vložili ta amandma, ker si je treba zagotoviti
                  ustrezne pogoje za študij. To ni bilo mišljeno zgolj, da bi bila kakšna visoka
                  sredstva. Včasih se zgodi, da je premalo kadrov, včasih je naenkrat v
                  predavalnici, ki je za 120 študentov, 300 študentov in podobno. V ta namen smo
                  predlagali tak amandma - in če bo sprejet, lahko Vlada doda tudi v tej fazi tisto,
                  kar misli, da je ravno tako upravičeno: v primeru, da se šola brani vpisati večje
                  število, pa ima prostorske možnosti, ali pa bi lahko tudi angažirala profesorje,
                  pa ji nekako ti ne ustrezajo, mislim, da je tudi prav, da je ta varovalka. Hvala
                  lepa.</p>
            </sp>
            <sp xml:id="SDZ1-Redna-12-1993-09-29.sp219">
               <speaker>PODPREDSEDNIK VLADIMIR TOPLER:</speaker>
               <p>Hvala. Želi še kdo besedo? <stage>(Ne.)</stage> Ugotovimo sklepčnost! <stage>(61
                     prisotnih.)</stage></p>
               <p>Kdo je za predlagani amandma k 41. členu skupine desetih poslancev? <stage>(21
                     poslancev.)</stage> Je kdo proti? <stage>(29 poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o 41. členu. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je 41. člen sprejet.</p>
               <p>Odločamo o 42. in 43. členu. Želi kdo besedo? <stage>(Ne.)</stage> Ugotovimo
                  sklepčnost! <stage>(54 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da sta 42. in 43. člen sprejeta.</p>
               <p>K 44. členu je amandma: V drugi alinei se besede <q>"pomembne za razvoj Republike
                  Slovenije"</q> nadomestijo z besedami <q>"nacionalnega pomena"</q>. Predlagatelj je dr. Peter
                  Tancig; matično delovno telo amandma podpira in Vlada ga tudi podpira.</p>
               <p>Želi kdo besedo? <stage>(Ne.)</stage> Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma dr. Petra Tanciga sprejet.</p>
               <p>Amandma: Doda se nov drugi odstavek, ki se glasi: <q>"Nacionalni program visokega
                  šolstva se mora pri opredeljevanju raziskovalnih področij skladati z nacionalnim
                  programom raziskovalne dejavnosti."</q> Predlagatelj je dr. Peter Tancig; matično
                  delovno telo amandma podpira, Vlada ga ne podpira in daje svoj amandma.</p>
               <p>Prosim, gospod Tancig.</p>
            </sp>
            <sp xml:id="SDZ1-Redna-12-1993-09-29.sp220">
               <speaker>DR. PETER TANCIG:</speaker>
               <p>Gospod predsedujoči, kolegice in kolegi! Če mi dovolite, bom skušal biti varčen in
                  bom povedal v tako posplošeni obliki, da bo veljalo za oba takoimenovana <q>"
                  moja"</q>amandmaja. Moram pa povedati, da sta moja samo zaradi poslovnika, ki ne
                  dopušča, da bi matično delovno telo dalo svoj amandma, se pravi, da za tem
                  amandmajem stoji tudi Odbor za znanost, tehnologijo in razvoj kot  matično delovno
                  telo. Tu gre dejansko za relacijo med raziskovalno dejavnostjo kot osnovo oz.
                  izhodišče visokošolskega poučevanja.Jaz moram še tu, na tem mestu povedati, da mi
                  je izredno ljubo, da se je to v tem zakonu končno tako zgodilo, da se univerza
                  nekje  izvija iz tistega, čemur smo včasih rekli pedagoški geto. Je pa potrebno
                  vsekakor paziti na to, če hočete, zaporedje oz. v nekem smislu prioriteto, ali
                  celo če hočete prevlado raziskovalne dejavnosti kot osnove; se pravi, da ta dva
                  procesa nista med sabo neodvisna oz. paralelna, ampak je raziskovalna dejavnost
                  izhodišče, če lahko temu tako rečem, skratka osnovni fundus znanja, ki se ga potem
                  v procesu poučevanja prenaša. No, in zato sta oba amandmaja napisana tako, da pač
                  zagovarjata tole, naravni vrstni red stvari in upoštevata že zakon oz. telesa, ki
                  so z zakonom o raziskovalni dejavnosti postavljena v Sloveniji. Hvala lepa.</p>
            </sp>
            <sp xml:id="SDZ1-Redna-12-1993-09-29.sp221">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp222">
               <speaker>DR. PAVEL ZGAGA:</speaker>
               <p>Hvala. Da ne bi bilo nesporazuma -  Vlada ne nasprotuje amandmaju dr. Petra
                  Tanciga, pač pa predlaga redakcijsko uskladitev tega besedila, se pravi, da sta
                  oba programa medsebojno usklajena. Če preberete natančno, boste videli, da  gre za
                  ohranitev te intence, vendar za rahlo drugačno dikcijo. Hvala.</p>
            </sp>
            <sp xml:id="SDZ1-Redna-12-1993-09-29.sp223">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Peter Tancig, vztrajate pri svojem amandmaju? Dobro. Na
                  glasovanje dajem amandma dr. Petra Tanciga, da se doda nov 2. odstavek:
                  <q>"Nacionalni program visokega šolstva se mora pri opredeljevanju raziskovalnih
                  področij skladati z nacionalnim programom raziskovalne dejavnosti"</q>. Ugotovimo
                  sklepčnost! <stage>(59 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na amandma pod številko 2, ki ga je predlagala Vlada: <q>"Nacionalni
                  program visokega šolstva in nacionalni program raziskovalne dejavnosti morata biti
                  pri opredeljevanju raziskovalnih področij usklajena"</q>. Želi kdo besedo?
                     <stage>(Ne.)</stage> Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o 44. členu. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je glasovanje končano in 44. člen sprejet.</p>
               <p>Amandma k 45. členu: drugi odstavek se dopolni tako, da se glasi: <q>"Predlog
                  nacionalnega programa oblikuje Vlada Republike Slovenije na podlagi strokovnih
                  izhodišč, ki jih pripravi Svet za visoko šolstvo Republike Slovenije v sodelovanju
                  s Svetom za znanost in tehnologijo Republike Slovenije"</q>. Predlagatelj amandmaja je
                  dr. Peter Tancig; amandma matično delovno telo podpira, Vlada ga ne podpira. Želi
                  kdo besedo? <stage>(Ne.)</stage> Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da je amandma k 45. členu sprejet.</p>
               <p>Na glasovanje dajem 45. člen. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 45. člen sprejet.</p>
               <p>Prehajamo na odločanje o amandmaju k 46. členu. Amandma je vložila skupina
                  predlagateljev: gospa Breda Pečan, Štefan Kociper, Danica Simšič. Matično delovno
                  telo amandma podpira, Vlada ga ne podpira in daje svoj amandma. Glasi pa se: V 1.
                  odstavku se za besedilom <q>"članice univerz"</q>  doda vejica in besedilo <q>"skupnost
                  študentov."</q> Želi kdo o amandmaju razpravljati? <stage>(Ne.)</stage> Ugotovimo
                  sklepčnost! <stage>(55 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je amandma k 46. členu skupine poslancev sprejet.</p>
               <p>Amandma k tretjem odstavku  46. člena: tretji odstavek se dopolni tako, da se
                  glasi: <q>"Pri izvajanju nacionalnega programa lahko z visokošolskimi zavodi
                  sodelujejo tudi raziskovalne organizacije in Ministrstva za znanost in tehnologijo
                  Republike Slovenije"</q>; verjetno je tu Ministrstvo. Prosim, gospa Vida
                  Čadonič-Špelič.</p>
            </sp>
            <sp xml:id="SDZ1-Redna-12-1993-09-29.sp224">
               <speaker>MAG. VIDA ČADONIČ-ŠPELIČ:</speaker>
               <p>Hvala za besedo. Spoštovani! To je amandma poslanske skupine SKD. Najprej bi se
                  vam rada opravičila: verjetno se je zapisalo <q>"ministrstva"</q>, ker vidite, da je
                  pravilno, <q>"da sodeluje Ministrstvo za znanost in tehnologijo"</q>. Sicer me čudi,
                  zakaj Vlada temu nasprotuje, ko pa vendar ves čas ugotavljamo, da znanost in
                  visoko šolstvo sodelujeta. To se pravi, da je prav, da sodelujemo tudi z
                  Ministrstvom za znanost in vas prosim, da podprete ta amandma.</p>
            </sp>
            <sp xml:id="SDZ1-Redna-12-1993-09-29.sp225">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospod Peter Tancig in nato gospod Zgaga.</p>
            </sp>
            <sp xml:id="SDZ1-Redna-12-1993-09-29.sp226">
               <speaker>DR. PETER TANCIG:</speaker>
               <p>Če Vlada nasprotuje temu členu, nasprotuje tudi zakonu, ki je bil sprejet v prvi
                  vladi, to je zakonu o raziskovalni dejavnosti, kjer je ravno člen z zelo podobno
                  dikcijo. Se pravi: zakon o raziskovalni dejavnosti je že predvidel to povezavo v
                  tej smeri in se mi zdi zelo smiselno, da je zagotovljena še simetričnost s te
                  strani. Hvala lepa.</p>
            </sp>
            <sp xml:id="SDZ1-Redna-12-1993-09-29.sp227">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp228">
               <speaker>DR. PAVEL ZGAGA:</speaker>
               <p>Stvari, ki so bile povedane, sploh niso sporne. Problem je tokrat popolnoma nekje
                  drugje. Upravni organ ni tisti, ki izvaja nacionalni program visokega šolstva. Ta
                  nacionalni program visokega šolstva ne izvaja niti Ministrstvo za šolstvo in
                  šport, niti Ministrstvo za znanost in tehnologijo, niti neko tretje ministrstvo;
                  nacionalni program izvajajo visokošolski zavodi. Po drugi strani pa želim
                  opozoriti, kje je drugi razlog našega nasprotovanja: v tem, da pa je sodelovanje
                  raziskovalnih organizacij v osnovnem besedilu tega člena - pa ne samo na tem mestu
                  - že tako ali tako zagotovljeno. Se pravi, visokošolski zavodi, skupaj tudi z
                  raziskovalnimi organizacijami, lahko izvajajo nacionalni program, ministrstva so
                  pa upravni organ in ne izvajajo nacionalnega programa. Hvala.</p>
            </sp>
            <sp xml:id="SDZ1-Redna-12-1993-09-29.sp229">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage></p>
               <p>Prehajamo na odločanje o amandmaju k tretjemu odstavku 46. člena poslanske skupine
                  SKD.</p>
               <p>Besedo želi gospod Tancig. Prosim, izvolite.</p>
            </sp>
            <sp xml:id="SDZ1-Redna-12-1993-09-29.sp230">
               <speaker>DR. PETER TANCIG:</speaker>
               <p>Ker je že kolega Zgaga tako precizen, naj bom še jaz! Notri je beseda <q>"sodeluje"</q>,
                  ne <q>"izvaja"</q>.</p>
            </sp>
            <sp xml:id="SDZ1-Redna-12-1993-09-29.sp231">
               <speaker>PODPREDSEDNIK VLADIMIR TOPLER:</speaker>
               <p>Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je amandma poslanske skupine SKD sprejet.</p>
               <p>Amandma gospoda dr. Jožeta Pučnika k četrtemu odstavku.</p>
               <p>Amandmaja ne podpira ne matično delovno telo in ne Vlada. Glasi pa se: Četrti
                  odstavek se spremeni tako, da se glasi: <q>"O razmestitvi študijskih programov, s
                  katerimi se uresničuje nacionalni program visokega šolstva, odloči Vlada Republike
                  Slovenije na osnovi usklajenega predloga, ki ga predložita Svet za visoko šolstvo
                  Republike Slovenije in univerzi."</q></p>
               <p>Želi kdo besedo? <stage>(Glas iz dvorane: umik!)</stage> Umik? Gospoda Jožeta
                  Pučnika ni, ne moremo. Ugotovimo sklepčnost! <stage>(41 prisotnih.)</stage>
                  Prosim, da še enkrat ugotovimo sklepčnost! <stage>(58 prisotnih.)</stage></p>
               <p>Kdo je za ta amandma? <stage>(12 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da amandma gospoda dr.Jožeta Pučnika ni sprejet.</p>
               <p>Prehajamo na odločanje o 46. členu. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je 46. člen sprejet.</p>
               <p>K 47. členu imamo amandma dr. Jožeta Pučnika: Na koncu prvega odstavka se doda
                  besedilo: <q>"in v soglasju z usklajenim predlogom Sveta za visoko šolstvo Republike
                  Slovenije in senatov univerz"</q>.</p>
               <p>Matično delovno telo in Vlada amandmaja ne podpirata. Želi kdo besedo?
                     <stage>(Ne.)</stage> Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o 47. členu. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je 47. člen sprejet.</p>
               <p>K 48. členu imamo amandma poslanske skupine Slovenske ljudske stranke, ki se
                  glasi: V 48. členu se beseda <q>"Vlada"</q> nadomesti z besedama <q>"Državni zbor"</q>. Želi kdo
                  besedo? Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp232">
               <speaker>DR. PAVEL ZGAGA:</speaker>
               <p>Spoštovani! Želel bi mogoče samo na kratko nekaj ozadja o povsem novem organu v
                  slovenskem visokem šolstvu in bi vam s tem dal tudi nekaj podatkov, ki se vežejo
                  na ta amandma.</p>
               <p>S Svetom za visoko šolstvo bo Slovenija dobila organ, ki ga zlasti zadnjih 15 let
                  vse pogosteje srečujemo v razvitih evropskih deželah; najdaljšo tradicijo na tem
                  področju ima Velika Britanija, kjer je znamenita SNNJ organizacija, kjer so s tem
                  pričeli že v poznih 60-tih letih. Ključni namen delovanja teh svetov je predvsem v
                  tem, da na eni strani omogočijo pri kreiranju nacionalnih strategij na področju
                  postsekundarnega izobraževanja dobra strokovna izhodišča in na drugi strani, da
                  seveda omogočijo tudi sprejemanje določenih neodvisnih sklepov na tem
                  področju.</p>
               <p>Rešitve v deželah, ki te svete poznajo, teh je pa čedalje več, pravzaprav večina,
                  so dvojne: ali imate, tako kot je to v Angliji, za katero pa opozarjam, da je
                  najstarejša na tem področju, ta svet sestavljen preprosto tako, da ga ustanovijo -
                  če uporabljam slovensko dikcijo - vsi visokošolski zavodi. To se pravi, je civilno
                  družbeni organ, ki pa je seveda tudi v Angliji financiran v določeni meri iz
                  državnega proračuna in na ta način vezan na angleško ministrstvo za šolstvo.</p>
               <p>Neka podobna situacija je na Nizozemskem, v Franciji je svet imenovan z odlokom
                  ministrskega sveta. Izjema Francije je v tem, da je ta svet direktno potem v
                  svojem poročanju naslovljen na predsednika republike. Sicer pa zlasti v
                  najnovejših zakonih, ki jih dobivamo v zadnjih štirih, petih letih, recimo na
                  Madžarskem, na Češkem, Slovaškem, v Bolgariji, v teh deželah srednje in vzhodne
                  Evrope so to vedno sveti, ki jih imenuje vlada oziroma ministrski sveti, vendar
                  seveda običajno po vnaprej določeni proceduri, to se pravi tako, da so sestavljeni
                  na način, po katerem imajo večino v njih akademiki. Te elemente smo upoštevali
                  tudi v naši rešitvi.Želel bi opozoriti še na to, da je svet predvsem svetovalno
                  telo vlade v zadevah visokega šolstva, in sicer ne v tistih zadevah, ki se tičejo
                  financiranja visokega šolstva in  nekaterih pravnih rešitev, pač pa tistih, ki
                  posegajo v posamezna strokovna vprašanja. Tudi na nekaterih drugih področjih imamo
                  zadevo v Republiki Sloveniji že sedaj rešeno enako, kot predlagamo v tem zakonu;
                  naj omenim že prej imenovani Svet za znanost in tehnologijo Republike Slovenije
                  ali pa Svet za zdravstvo. Po analogiji z njimi je to opravljeno tudi pri nas.
                  Hvala lepa.                        </p>
            </sp>
            <sp xml:id="SDZ1-Redna-12-1993-09-29.sp233">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Pregelj.</p>
            </sp>
            <sp xml:id="SDZ1-Redna-12-1993-09-29.sp234">
               <speaker>ŽARKO PREGELJ:</speaker>
               <p>Spoštovani! Mi se strinjamo z ustanovitvijo sveta, tudi se strinjamo z nalogami in
                  sestavo, več ali manj, toda problem je, če to zgolj Vlada ustanavlja, če to Vlada
                  imenuje. No, tam je sicer v kasnejših členih opredeljeno, da so direktorji že po
                  položaju člani sveta. Kljub vsemu menimo, da bi bilo veliko bolj pravilno in v
                  skladu z našo prakso, da takšen svet imenuje Državni zbor, se pravi, da je
                  ustanovitelj Državni zbor. Na ta način je nekje zagotovljena večja preglednost
                  oziroma večja demokratičnost; kajti Vlada vemo, je vedno določen varuh in ne
                  odraža celotne mavrice v državi. Hvala lepa.</p>
            </sp>
            <sp xml:id="SDZ1-Redna-12-1993-09-29.sp235">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Janez Podobnik.</p>
            </sp>
            <sp xml:id="SDZ1-Redna-12-1993-09-29.sp236">
               <speaker>JANEZ PODOBNIK:</speaker>
               <p>Spoštovani! Jaz se zahvaljujem dr. Zgagi za obširno obrazložitev. Povedati moram,
                  da smo v poslanski skupini veliko časa namenili prav temu svetu in smo potem, po
                  premisleku, predlagali to rešitev v obliki amandmaja iz nekega razloga - če nas
                  razumete - tudi negativne izkušnje politizacije nekaterih vprašanj, ki so se sedaj
                  pokazala tudi pri vprašanjih šolskega sistema in delno tudi visokošolskega.
                  Mislim, da je to rešitev, ki bo tudi v strokovnem smislu pozitivna. In ponovil bi
                  misel gospoda Preglja: tudi v smislu demokratičnosti je to boljša rešitev. To je
                  naša ocena in jo v obliki amandmaja predlagamo kolegom poslancem. Hvala lepa.</p>
            </sp>
            <sp xml:id="SDZ1-Redna-12-1993-09-29.sp237">
               <speaker>PODPREDSEDNIK VLADIMIR TOPLER:</speaker>
               <p>Hvala lepa.</p>
               <p>Ugotovimo sklepčnost! <stage>(51 prisotnih.)</stage></p>
               <p>Kdo je za amandma poslanske skupine Slovenske ljudske stranke k 48. členu?
                     <stage>(15 poslancev.)</stage> Je kdo proti? <stage>(27 poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o 48. členu. Ugotovimo sklepčnost! <stage>(51
                     prisotnih.)</stage></p>
               <p>Kdo je za 48. člen? <stage>(42 poslancev.)</stage> Je kdo proti? <stage>(4
                      poslanci.)</stage></p>
               <p>Ugotavljam, da je 48. člen sprejet.</p>
               <p>K 49. členu imamo amandma dr. Jožeta Pučnika; matično delovno telo ga ne podpira
                  in tudi Vlada ga ne podpira. Ker je precej dolg, dovolite, da ga ne berem. Želi
                  kdo besedo? Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp238">
               <speaker>DR. PAVEL ZGAGA::</speaker>
               <p>Če dovolite, bi želel obrazložiti, zakaj Vlada amandmaja ne podpira, da ne bi
                  ostal ob tem napačen vtis. Mi smo na seji odbora po daljši razpravi obljubili, da
                  bomo ta amandma ponovno preverili, premislili; in po tem premisleku menimo, da je
                  osnovno besedilo, kot smo ga predstavili, vendarle boljše. Na nekaj bi opozoril,
                  kje sta dve točki. Ena stvar je ta, da je Svet za visoko šolstvo vendarle krovni
                  strateški organ v Republiki Sloveniji, kot sem že prej povedal, in je potem
                  dikcijsko potrebno videti zadaj za tem ne samo trenutno obstoječi dve slovenski
                  univerzi, pač pa vse visokošolske zavode - torej tudi zasebne, ki se bodo nekoč v
                  prihodnosti ustanovili. Druga stvar je ta, da <stage>( v točkah 5, 6, tudi
                     7)</stage> ta svet - podobno kot je to v državah Zahodne Evrope - ni samo
                  organ, ki usklajuje, pač pa je organ, ki lahko kompetentno sprejema določene
                  sklepe za tiste visokošolske zavode, ki se ne združijo v univerzo, se pravi, ki
                  ostanejo samostojni. Zlasti za vprašanje visokih strokovnih šol in njihovega
                  razvoja je torej takšna dikcija premalo izrazita. Hvala lepa.</p>
            </sp>
            <sp xml:id="SDZ1-Redna-12-1993-09-29.sp239">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Prehajamo na glasovanje in
                  odločanje o amandmaju k 49. členu. Ugotovimo sklepčnost! <stage>(45
                     prisotnih.)</stage> Prosim, da še enkrat ugotovimo sklepčnost in da zasedete
                  svoja mesta! <stage>(46 prisotnih.)</stage></p>
               <p>Kdo je za? <stage>(8 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o 49. členu. Ugotovimo sklepčnost! Prosim, da ponovno
                  ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 49. člen sprejet.</p>
               <p>Prehajamo na odločanje o 50. členu. K 50. členu imamo amandma, ki ga je podalo
                  matično delovno telo; vlada ga ne podpira in daje svoj amandma. Amandma se glasi:
                  Besedilo drugega odstavka se spremeni tako, da se glasi: <q>"Predsednika in 11 članov
                  imenuje Vlada Republike Slovenije; od tega 6 na predlog visokošolskih zavodov. Po
                  svojem položaju so člani Sveta za visoko šolstvo Republike Slovenije rektorji
                  univerz in predsednik Slovenske akademije znanosti in umetnosti."</q> Želi kdo besedo?
                     <stage>(Ne.)</stage> Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na amandma pod številko 2 k 50. členu, ki ga predlaga Vlada.
                  <q>"Predsednika in 11 članov imenuje Vlada Republike Slovenije; od tega 6 izmed
                  visokošolskih učiteljev in znanstvenih delavcev, ki jih predlagajo visokošolski
                  zavodi. Po svojem položaju pa so člani Sveta za visoko šolstvo Republike Slovenije
                  rektorji univerz in predsednik Slovenske akademije znanosti in umetnosti."</q>
                  Predlagatelj je, kot sem omenil, Vlada. Želi kdo besedo? <stage>(Ne.)</stage>
                  Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o 50. členu. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(48 poslancev.)</stage> Je kdo proti?
                  <stage>(Nihče.)</stage></p>
               <p>Morda bi dal tu pojasnilo: v vodstvu smo se dogovorili, da tudi če je pri
                  prisotnosti poslancev manj glasov kot pa pri glasovanju za, da takšnega glasovanja
                  ne ponavljamo; ponavljamo ga takrat, kadar sprejemamo sklepe poslovniške narave z
                  dvotretjinsko večino prisotnih poslancev.</p>
               <p>Prehajamo na glasovanje o  51. členu, h kateremu nismo imeli nobenega amandmaja in
                  dajem člen v razpravo. Želi kdo besedo? <stage>(Ne.)</stage> Ugotovimo sklepčnost!
                     <stage>(53 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 51. člen sprejet.</p>
               <p>K 52. členu imamo več amandmajev. Pod številko 1: V prvem odstavku se črtajo
                  besede <q>"in profesor univerze"</q>. Predlagatelj je dr. Jože Pučnik. Matično delovno
                  telo amandma podpira, Vlada ga ne podpira. Želi kdo besedo? Prosim, gospa
                  Šturm.</p>
            </sp>
            <sp xml:id="SDZ1-Redna-12-1993-09-29.sp240">
               <speaker>JADRANKA ŠTURM-KOCJAN:</speaker>
               <p>Sem proti temu, da se črta predlagani naziv <q>"profesor univerze"</q>. Mogoče res
                  predlagatelj tu ni imel najbolj srečne roke pri izbiri imena, sem pa za to, da se
                  rednim profesorjem omogoči še dodatno napredovanje in da se izpostavi odličnost
                  tistih, ki si to zaslužijo in ki jo lahko tudi utemeljijo. Hvala.</p>
            </sp>
            <sp xml:id="SDZ1-Redna-12-1993-09-29.sp241">
               <speaker>PODPREDSEDNIK VLADIMIR TOPLER:</speaker>
               <p>Hvala. Želi še kdo besedo? Prosim, gospod Dimitrij Rupel.</p>
            </sp>
            <sp xml:id="SDZ1-Redna-12-1993-09-29.sp242">
               <speaker>DR. DIMITRIJ RUPEL:</speaker>
               <p>Spoštovani predsedujoči, drage kolegice in kolegi. Že spet moram izraziti neko
                  svoje razočaranje nad predstavnikom Vlade, ki nam je na sestanku matičnega odbora
                  obljubil, da bo nekako ravnal v smislu in v skladu, s tem kar smo govorili na tem
                  odboru. Videli smo, da vztraja pri prvotnem besedilu. Mi smo potem v odboru in
                  kasneje tudi nekateri poslanci našli rešitev, in sicer tako, da ne posegamo v
                  pridobljene pravice profesorjev, ampak da se vendarle odzovemo nujni potrebi po
                  določitvi in po sankciji odličnosti v svetu akademskega življenja univerze itn. In
                  sicer predlagamo, kot lahko razberete iz amandmajev k naslednjim členom, da bi v
                  primeru, če bi se odrekli novemu činu med profesorji na univerzi, da bi pristali
                  oziroma da bi predlagali to, da univerza razpiše še enkrat pogoje oziroma ob
                  določeni priložnosti, v kratkem času, nove pogoje za pridobitev naziva rednega
                  profesorja in da se lahko redni profesorji po svoji lastni svobodni volji
                  odločijo, ali bodo konkurirali za to mesto, pri čemer njihov položaj in njihov
                  naziv rednega profesorja ne bi bil ogrožen. Na ta način se rešuje vprašanje tega,
                  kar sem tudi javno imenoval nov čin na univerzi. Moram opozoriti na to, da
                  profesorja univerze res ne moremo sprejeti kot rešitve za problem, ki ga
                  poznamo.</p>
               <p>Profesorji univerze so praktično vsi in morajo biti vsi, ki so na univerzi v
                  službi, se pravi, da je že beseda slabo izmišljena. Poleg tega pa mislim, da z
                  novim činom v resnici ne pridobimo kaj veliko in izzovemo samo neke vrste
                  zgražanje in nek nemir, ki ni ustvarjalen nemir ampak nasprotno: nemir v zvezi z
                  oportunostjo, konformizmom itn.</p>
               <p>Skratka predlagam, da se v resnici odzovemo amandmaju kot ga je dr. Pučnik
                  predlagal in da se potem pripravimo na ravnanje s problemom odličnosti na drugačen
                  način, kot je predlagan potem v kasnejših amandmajih; mislim, da je 56. amandma.
                  Hvala lepa.</p>
            </sp>
            <sp xml:id="SDZ1-Redna-12-1993-09-29.sp243">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp244">
               <speaker>DR. PAVEL ZGAGA:</speaker>
               <p>Spoštovani! Amandma k 56. členu, oprostite, ker posegam malo naprej, nas je
                  dosegel potem, ko je Vlada mnenje k amandmajem že sprejela, zaradi tega seveda po
                  tej poti nismo mogli opraviti svoje dolžnosti. Kot sem pa danes že pri nekem
                  prejšnjem členu povedal in kot lahko v naši obrazložitvi preberete, predlagatelj
                  ne vztraja pri imenu <q>"profesor univerze"</q>, prav nasprotno. Sam bi celo rekel
                     <stage>(da pa tokrat vrnem kompliment dr. Ruplu)</stage> da je amandma, ki je
                  pripravljen k 56. členu, v nekaterih dimenzijah nedvomno boljši od vladnega in
                  zaradi tega, ponavljam, pri tem ne bi vztrajal. Hvala.</p>
            </sp>
            <sp xml:id="SDZ1-Redna-12-1993-09-29.sp245">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Ker ne želi nihče več, prehajamo na odločanje.
                  Ugotovimo sklepčnost! <stage>(53 prisotnih.)</stage></p>
               <p>Kdo je za amandma dr. Jožeta Pučnika k 52. členu? <stage>(31 poslancev.)</stage>
                  Je kdo proti? <stage>(13 poslancev.)</stage></p>
               <p>Ugotavljam, da je amandma k 52. členu sprejet.</p>
               <p>Prehajamo na odločanje o amandmaju k 56. členu, pod 2. točko: Na začetku drugega
                  odstavka se črtata besedi <q>"profesorje univerze"</q>. Želi kdo besedo?
                     <stage>(Ne.)</stage> Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o amandmaju k 52. členu pod 2. točko: Prvi odstavek se
                  spremeni tako <gap n="..."/> Amandma pod 2. točko je brezpredmeten.</p>
               <p>K tretjemu odstavku na 17. strani je amandma dr. Jožeta Pučnika: V tretjem
                  odstavku se doda k besedi <q>"sledijo"</q> še besede <q>"in prispevajo k"</q>. Matično delovno
                  telo in Vlada podpirata amandma. Želi kdo besedo? <stage>(Ne.)</stage> Ugotovimo
                  sklepčnost! <stage>(57 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma dr. Jožeta Pučnika k tretjem odstavku sprejet.</p>
               <p>Prehajamo na odločanje o 52. členu, skupaj s sprejetimi amandmaji. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 52. člen sprejet.</p>
               <p>Prehajamo na odločanje od 53. do 55. člena in jih dajem v razpravo. Želi kdo
                  besedo? <stage>(Ne.)</stage> Ugotovimo sklepčnost! <stage>(55
                  prisotnih.)</stage></p>
               <p>Kdo je za člene od 53. do 55.? <stage>(54 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da so členi sprejeti.</p>
               <p>Prehajamo k 56. členu, amandma skupine poslancev, k drugemu odstavku: Na koncu
                  drugega odstavka se doda naslednje besedilo: <q>"Ti učitelji in znanstveni delavci pa
                  imajo pravico, da sami zahtevajo obnovitev naziva, če univerza sprejme nova merila
                  za izvolitev v nazive. O taki obnovitvi nazivov vodi univerza evidenco in jo
                  upošteva pri izbiri kandidatov na najodgovornejša mesta in pri osebnih
                  dohodkih"</q>.</p>
               <p>Želi kdo besedo? <stage>(Ne.)</stage> Se opravičujem. Gospod Rupel ima besedo.</p>
            </sp>
            <sp xml:id="SDZ1-Redna-12-1993-09-29.sp246">
               <speaker>DR. DIMITRIJ RUPEL:</speaker>
               <p>Jaz upam, spoštovani predsedujoči, drage kolegice in kolegi, da ste dobili nov
                  amandma desetih poslancev, ki, bom rekel, redakcijsko izboljšuje prejšnje besedilo
                  in to je tekst, ki sem ga jaz podpisal. Bi pa tukaj imel samo še majhno korekturo
                  k 2. odstavku. Tukaj piše takole: <q>"Če univerza spremeni merila"</q>, gre za to, da jih
                  <q>"izostri"</q>, ne <q>"če jih spremeni"</q>; recimo, spremeniti lahko pomeni nekaj
                  nedoločenega, nam gre pa za to, da bi izostrili merila za izvolitev naziva rednega
                  profesorja in znanstvenega svetnika. Tako da predlagam, da namesto že obstoječega
                  besedila v seznamu, upoštevate ta amandma, ki je, po mojem prepričanju, po
                  prepričanju članov odbora, boljši od tistega.</p>
            </sp>
            <sp xml:id="SDZ1-Redna-12-1993-09-29.sp247">
               <speaker>PODPREDSEDNIK VLADIMIR TOPLER:</speaker>
               <p>Gospod Rupel, ali so to isti poslanci?</p>
            </sp>
            <sp xml:id="SDZ1-Redna-12-1993-09-29.sp248">
               <speaker>DR. DIMITRIJ RUPEL:</speaker>
               <p>Večinoma so isti, niso pa vsi.</p>
            </sp>
            <sp xml:id="SDZ1-Redna-12-1993-09-29.sp249">
               <speaker>PODPREDSEDNIK VLADIMIR TOPLER:</speaker>
               <p>Ja, potem moramo najprej glasovati o tem amandmaju, ki je sedaj in potem o tem.
                  Glasujemo o amandmaju k 56. členu, v takšnem besedilu, kot sem ga prebral.
                  Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da amandma ni sprejet.</p>
               <p>Skupina desetih poslancev predlaga, da se spremeni drugi odstavek in doda nov
                  tretji in četrti odstavek tako, da se glasi: <q>"Redne profesorje in znanstvene
                  svetnike voli senat univerze za neomejeno dobo. Če univerza izostri merila za
                  izvolitev naziva rednega profesorja in znanstvenega svetnika, lahko redni
                  profesorji in znanstveni svetniki, izvoljeni po prejšnjih merilih, zahtevajo
                  obnovitev postopka za izvolitev v naziv po novih merilih. Pridobitev naziva v
                  skladu s prejšnjim odstavkom se posebej označi v evidenci ter upošteva pri izbiri
                  kandidatov na najodgovornejše funkcije in pri določitvi plače"</q>. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Amandma pod točko 2 smo sprejeli že prej.</p>
               <p>K 4. odstavku predlaga amandma dr. Jože Pučnik; matično delovno telo in Vlada ga
                  ne podpirata. Zadnji stavek 4. odstavka se spremeni tako, da se glasi: <q>"senat
                  visokošolskega zavoda, ki ni članica univerze, pa si mora za izvolitev ali naziv
                  pridobiti usklajeno soglasje Sveta za visoko šolstvo Republike Slovenije in
                  senatov univerz"</q>. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da amandma dr. Jožeta Pučnika ni sprejet.</p>
               <p>Na glasovanje dajem 56. člen. Ugotovimo sklepčnost! <stage>(53
                  prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 56. člen sprejet.</p>
               <p>Od 57. do 59. člena nimamo amandmajev in jih dajem v razpravo. Želi kdo besedo?
                     <stage>(Ne.)</stage> Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da so členi sprejeti.</p>
               <p>Prehajamo na amandma k 60. členu: Doda se novi 2. odstavek, ki se glasi: <q>"Redni
                  profesor in profesor univerze, ne glede na izpolnjevanje predpisanih pogojev za
                  upokojitev, lahko zasedeta delovno mesto iz prejšnjega odstavka do doseženega 70.
                  leta starosti"</q>. Predlagatelj je Vlada. Želi kdo besedo? Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp250">
               <speaker>DR. PAVEL ZGAGA:</speaker>
               <p>Spoštovani! Glede na prej sprejeti amandma je predlog našega amandmaja ustrezno
                  redakcijsko popraviti, tako, da se črtajo v prvi vrstici besede <q>"in profesor
                  univerze"</q>; in da se v drugi vrstici glagol spremeni v edninsko obliko <q>"zaseda"</q>.
                  Hvala.</p>
            </sp>
            <sp xml:id="SDZ1-Redna-12-1993-09-29.sp251">
               <speaker>PODPREDSEDNIK VLADIMIR TOPLER:</speaker>
               <p>Bom ponovno prečital amandma k 60. členu: <q>"Redni profesor ne glede na
                  izpolnjevanje predpisanih pogojev za upokojitev lahko zaseda delovno mesto iz
                  prejšnjega odstavka, do doseženega 70. leta starosti"</q>. Je tako? Ugotovimo
                  sklepčnost! <stage>(54 prisotnih.)</stage></p>
               <p>Kdo je za predlagani amandma? <stage>(39 poslancev.)</stage> Je kdo proti?
                     <stage>(4 poslanci.)</stage></p>
               <p>Ugotavljam, da je amandma sprejet.</p>
               <p>S tem so zavrnjeni amandmaji k 64.a členu.</p>
               <p>Na glasovanje dajem 60. člen. Želi kdo besedo? <stage>(Ne.)</stage> Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 60. člen sprejet.</p>
               <p>V razpravo dajem 61. člen h kateremu ni amandmajev. Ne želi nihče besede?
                  Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 61. člen sprejet.</p>
               <p>K 62. členu imamo amandma poslanske skupine SKD. Matično delovno telo ga ne
                  podpira. V 62. členu je potrebno dodati še eno alineo, ki se naj glasi:
                  <q>"Visokošolski zavodi lahko, za dobo največ enega leta, povabijo k sodelovanju
                  habilitirane učitelje drugih univerz. Ti gostujoči profesorji imajo v tem času
                  iste pravice in dolžnosti pri pedagoškem in raziskovalnem delu, kot redno
                  nastavljeni univerzitetni učitelji. S sklepom senata fakultete, umetniške
                  akademije oziroma visoke strokovne šole se jim lahko omogoči predavanje v enem od
                  svetovnih jezikov."</q> Želi kdo besedo? Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp252">
               <speaker>DR. PAVEL ZGAGA:</speaker>
               <p>Spoštovani! Ponovno bi želel samo obrazložiti naše stališče. Dokler nismo imeli
                  urejenega 8. člena <stage>(zdaj ga pa imamo)</stage> s to dikcijo, je bila takšna
                  pripomba umestna, toda amandma k 8. členu, ki nam je problematiko gostujočih
                  profesorjev zdaj razrešil, dela ta element odvečen; preostali del tega amandmaja
                  se praktično pokriva z osnovnim besedilom tega člena. Hvala.</p>
            </sp>
            <sp xml:id="SDZ1-Redna-12-1993-09-29.sp253">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Šešerko, prosim.</p>
            </sp>
            <sp xml:id="SDZ1-Redna-12-1993-09-29.sp254">
               <speaker>DR. LEO ŠEŠERKO:</speaker>
               <p>Spoštovani! Ta amandma si zasluži vse spoštovanje. Če bi na ministrstvu lahko
                  zagotovili, da bodo tuji profesorji pri nas predavali, tako kot ta amandma
                  predvideva, potem bi se dalo to sprejeti, ampak razmere na univerzi niso takšne;
                  niti naši profesorji ne morejo zunaj  predavati, ker so zelo velike težave - od
                  statusa njihovih nazivov oziroma mednarodne veljavnosti in obratno, do finančnih
                  težav, ki so zelo hude. Zato moram reči, da bom jaz glasoval za ta amandma v
                  prepričanju, da če bo dvakrat to zapisano v zakonu ne bo škode, če bo pa ta stvar
                  manjkala, bo pa zelo velika.</p>
            </sp>
            <sp xml:id="SDZ1-Redna-12-1993-09-29.sp255">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Ker ne želi nihče več besede prehajamo, na
                  odločanje o amandmaju k 62. členu. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da je amandma k 62. členu sprejet.</p>
               <p>Prehajamo na odločanje o 62. členu. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 62. člen sprejet.</p>
               <p>K 63. členu imamo amandma Vlade: Prvi odstavek 63. člena se spremeni tako, da se
                  točka prva in druga nadomestita z naslednjim besedilom: <q>"za docenta, izrednega
                  profesorja, rednega profesorja in profesorja univerze do šest ur tedensko; za
                  višjega predavatelja in predavatelja do devet ur tedensko; za asistente do deset
                  ur tedensko"</q>. Želi kdo besedo? Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp256">
               <speaker>DR. PAVEL ZGAGA:</speaker>
               <p>Ponovno, in gospod predsedujoči, če dovolite še za kasnejše podobne primere, glede
                  na to, kar smo odločili v zvezi z nazivom <q>"profesor univerze"</q>, bi v naših
                  amandmajih predlagal, če se bo to še pojavljajo, da to redakcijsko povsod črtamo.
                  Hvala.</p>
            </sp>
            <sp xml:id="SDZ1-Redna-12-1993-09-29.sp257">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>S tem je zavrnjen amandma k tretjemu odstavku.  </p>
               <p>K drugemu odstavku imamo amandma poslanske skupine SKD, ki ga Vlada ne podpira: V
                  63. členu se zadnja vrstica spremeni tako, da se glasi: <q>"za asistenta do največ 10
                  ur tedensko, pri čemer se praviloma za vsako sistematizirano mesto univerzitetnega
                  učitelja sistemizira vsaj eno asistentsko mesto"</q>.</p>
               <p>Prosim, gospa Vida Čadonič.</p>
            </sp>
            <sp xml:id="SDZ1-Redna-12-1993-09-29.sp258">
               <speaker>MAG. VIDA ČADONIČ-ŠPELIČ:</speaker>
               <p>Spoštovani! Najprej sem vam dolžna opravičilo. Nismo bili popolnoma natančni. Ko
                  govorimo o zadnji vrstici 63. člena, mislimo o zadnji vrstici 1. točke, ko
                  govorimo <q>"za asistenta do 10 ur tedensko"</q>. Se oproščam. Se pravi pod 1. točko, in
                  sicer mi dodajamo - še enkrat vam bom prebrala kaj: <q>"sistemizirano mesto
                  univerzitetnega učitelja vsaj za eno asistentsko mesto"</q>. Najbrž vam je razumljivo,
                  kaj smo hoteli doseči. Hoteli smo omogočiti mladim nadarjenim diplomantom, da
                  zasedejo mesta asistentov oziroma, naj mi bo oproščeno, izvzeti so tukaj
                  profesorji na univerzi. Včasih veste, da profesorji ne sprejemajo radi novih
                  sodelavcev ali da so morda celo ljubosumni. To se pravi, s tem amandmajem smo
                  hoteli odpreti mladim možnost, da zasedejo mesto asistenta in vas prosim, da nas
                  podprete. Me pa zelo čudi, da Vlada tega ni podprla. Hvala lepa.</p>
            </sp>
            <sp xml:id="SDZ1-Redna-12-1993-09-29.sp259">
               <speaker>PODPREDSEDNIK VLADIMIR TOPLER:</speaker>
               <p>Prosim, gospod Zgaga. Hvala gospe Vidi Čadonič.</p>
            </sp>
            <sp xml:id="SDZ1-Redna-12-1993-09-29.sp260">
               <speaker>DR. PAVEL ZGAGA:</speaker>
               <p>Ponovno moram reči, da intenca takšnih amandmajev je tista, ki me seveda neizmerno
                  veseli, še zlasti, če se bo ponovila pri sprejemanju državnega proračuna. Gre pa
                  za sistemski problem, ki tudi tukaj nastopa; in sicer po sistemu, ki ga v tem
                  zakonu razvijamo, bo število sistemiziranih delovnih mest v visokem šolstvu
                  določeno glede na to, kakšni standardi za opravljanje visokošolske dejavnosti bodo
                  sprejeti z nacionalnim programom. Ta program pa bo sprejemal Državni zbor in
                  seveda na osnovi tega tudi normative za financiranje nacionalnega programa. Tam
                  bomo lahko šli v detajle tega vprašanja, na tem mestu pa nam seveda lahko povzroči
                  sistemske težave. To je moj odgovor pravzaprav, sicer pa hvala za to pobudo.</p>
            </sp>
            <sp xml:id="SDZ1-Redna-12-1993-09-29.sp261">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Tancig.</p>
            </sp>
            <sp xml:id="SDZ1-Redna-12-1993-09-29.sp262">
               <speaker>DR. PETER TANCIG:</speaker>
               <p>Spoštovani! Spoštovani kolega Zgaga, zdi se, da bova danes imela nekaj
                  terminoloških debat, ampak jaz bi rekel, da je ta trditev v nekem smislu toliko
                  splošna, da je nedoločujoča oziroma neobvezujoča. Ko boste vi sistemizirali mesto
                  univerzitetnih učiteljev, naj se k temu sistemizira še asistentska mesta. S tem se
                  dejansko nič ne prejudicira, zdi pa se mi izredno pomembno poudariti to povezavo
                  oz. to dejstvo, da vsak učitelj zasluži vsaj enega asistenta; da ne govorim o
                  študentih. Hvala lepa.</p>
            </sp>
            <sp xml:id="SDZ1-Redna-12-1993-09-29.sp263">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Prehajamo na odločanje o
                  amandmaju k 63. členu.  </p>
               <p>Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je amandma poslanske skupine SKD sprejet. Za nov tretji odstavek pa
                  sem že preje rekel, da je brezpredmeten.</p>
               <p>Prehajamo na odločanje o 63. členu. Besedo želi gospod Pregelj. Prosim.</p>
            </sp>
            <sp xml:id="SDZ1-Redna-12-1993-09-29.sp264">
               <speaker>ŽARKO PREGELJ:</speaker>
               <p>Spoštovani! Predsedujočega prosim, če nam prebere cel ta člen, kajti menim, da je
                  nastala neka čudna zadeva.</p>
            </sp>
            <sp xml:id="SDZ1-Redna-12-1993-09-29.sp265">
               <speaker>PODPREDSEDNIK VLADIMIR TOPLER:</speaker>
               <p>Bom, gospod Pregelj. Torej želite celoten 63. člen: "Neposredna pedagoška
                  obveznost v času organiziranega študijskega procesa v visokošolskem izobraževanju,
                  ki se izvaja kot javna služba, znaša po programu za pridobitev univerzitetne
                  izobrazbe za docente, izrednega profesorja, rednega profesorja in profesorja
                  univerze do 6 ur tedensko <stage>( - <q>"profesorja univerze"</q> gre ven, ker smo to že
                     črtali)</stage> za višjega predavatelja in predavatelja do 9 ur tedensko; za
                  asistente do 10 ur tedensko, pri čemer se praviloma za vsako sistemizirano mesto
                  univerzitetnega učitelja sistemizira vsaj eno asistentsko mesto." Ali je dovolj,
                  gospod Pregelj, da ne berem naprej? Ste zadovoljni, gospod Pregelj?</p>
               <p>Prehajamo torej na odločanje o 63. členu. Ugotovimo sklepčnost! Premalo nas je in
                  prosim, da še enkrat ugotovimo sklepčnost! <stage>(50 prisotnih.)</stage></p>
               <p>Kdo je za 63. člen? <stage>(31 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je 63. člen sprejet.</p>
               <p>Prehajamo na odločanje o 64. členu, h kateremu nimamo amandmajev. Ugotovimo
                  sklepčnost! Prosim, da ponovno ugotovimo sklepčnost; morda gre prehitro, bom malo
                  bolj počasi. <stage>(51 prisotnih.)</stage></p>
               <p>Kdo je za 64. člen?</p>
               <p>Prosim, gospod Rupel, če pridete sem, imate besedo.</p>
            </sp>
            <sp xml:id="SDZ1-Redna-12-1993-09-29.sp266">
               <speaker>DR. DIMITRIJ RUPEL:</speaker>
               <p>Spoštovani! Na 19. strani je predlagan nov tretji odstavek.</p>
            </sp>
            <sp xml:id="SDZ1-Redna-12-1993-09-29.sp267">
               <speaker>PODPREDSEDNIK VLADIMIR TOPLER:</speaker>
               <p>Gospod Rupel, glede na tisto kar sem omenil prej, amandma je povezan z zavrnitvijo
                  amandmaja odbora k tretjem odstavku, ker smo sprejemali 63. člen, ki ga je
                  predlagala Vlada, in je brezpredmeten; dvakrat sem ponovil. Imate na strani 18,
                  pod tem, kjer je bil ta amandma sprejet. Prosim, gospod Pregelj.</p>
            </sp>
            <sp xml:id="SDZ1-Redna-12-1993-09-29.sp268">
               <speaker>ŽARKO PREGELJ:</speaker>
               <p>Se opravičujem, ampak to je predrznost. Namreč Vlada že vnaprej izloča druge
                  amandmaje. To ni dopustno. Za to je tretje branje. Preskočili ste fazo. Za to je
                  namenjeno tretje branje, ne pa drugo. O tem amandmaju odbora je treba glasovati;
                  zato pa sem spraševal, kako bo ta člen zdaj zvenel, ker mi enostavno ni šlo
                  skupaj. Po poslovniku se lahko glasuje o amandmajih, ki se vežejo na en amandma;
                  ne pa da se z nekim amandmajem že pove, da je tisti izključen, čeprav ni čisto
                  izključen, čeprav ima dodatne zadeve in tako naprej. V primeru, da se dva sprejeta
                  amandmaja med seboj srečujeta, imamo tretjo fazo, ko predlagatelj uskladi zadevo z
                  novim amandmajem.</p>
            </sp>
            <sp xml:id="SDZ1-Redna-12-1993-09-29.sp269">
               <speaker>PODPREDSEDNIK VLADIMIR TOPLER:</speaker>
               <p>Prosim sekretariat, če je možno, da poda tu svojo obrazložitev oziroma
                  predstavnike Vlade. Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp270">
               <speaker>DR. PAVEL ZGAGA:</speaker>
               <p>Lahko povem samo to, da smo po razpravi na matičnem odboru predlagali, da se
                  intenca tega amandmaja, ki je zdaj omenjen, z naše strani sprejme, da pa
                  predlagamo drugačen način ubeseditve, s čemer dobimo najmanj vse to pa morda še
                  kaj drugega. Skratka, naš predlog je ta, da se ne dela razlik med ljudmi istega
                  habilitacijskega naziva, če so slučajno na različnih tipih visokošolskih zavodov.
                  Mi razumemo naš amandma, <stage>(zato smo ga tudi predlagali)</stage> samo kot
                  izpopolnitev tistega, kar je na odboru bilo predlagano; in to smo tudi na odboru
                  že povedali.</p>
            </sp>
            <sp xml:id="SDZ1-Redna-12-1993-09-29.sp271">
               <speaker>PODPREDSEDNIK VLADIMIR TOPLER:</speaker>
               <p>Gospod Rupel, ali vztrajate pri tem, da glasujemo o novem tretjem odstavku?
                     <stage>(Glas iz klopi - se ne razume.)</stage> Dobro. Se opravičujem.
                  Glasovanje k 63. členu še ni zaključeno. Prehajamo na odločanje o amandmaju
                  matičnega delovnega telesa; Vlada ga ne podpira. Nov 3. odstavek se glasi:
                  <q>"Visokošolski učitelji, docenti, izredni in redni profesorji, ki so izvoljeni po
                  univerzitetnih habilitacijskih merilih in so zaposleni na štiriletnih visokih
                  strokovnih šolah, ki imajo po aktu o ustanovitvi obvezno raziskovalno delo, so
                  glede neposredne pedagoške obveznosti izenačeni z učitelji fakultet."</q></p>
               <p>Želi še kdo drug besedo? <stage>(Ne.)</stage> Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je amandma matičnega delovnega telesa sprejet.</p>
               <p>Ponovno prehajamo na odločanje o tako spremenjenem 63. členu oziroma na sprejem
                  63. člena. Ugotovimo sklepčnost! Prosim, da ponovno ugotovimo sklepčnost!
                     <stage>(53 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je 63. člen sprejet.</p>
               <p>Ponovno prehajamo na odločanje o 64. členu. Želi kdo besedo?  <stage>(Ne
                     želi.)</stage> Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da 64. člen sprejet.</p>
               <p>Imamo amandma za nov 64. a člen, ki je brezpredmeten, se izključuje. Kdo ugovarja?
                  Ne.</p>
               <p>Prehajamo na glasovanje o 65. členu, h kateremu nimamo amandmajev. Želi kdo
                  besedo? Prosim za sklepčnost.</p>
               <p>Ponovno prosim, da ugotovimo sklepčnost! <stage>(45 prisotnih.)</stage> Bomo
                  morali ponovno pozvoniti. Ugotovimo sklepčnost! <stage>(46 prisotnih.)</stage></p>
               <p>Kdo je za 65. člen? <stage>(44 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je 65. člen sprejet.</p>
               <p>Prehajamo na odločanje o amandmaju k 66. členu. Predlagatelj je gospod Tone
                  Peršak; matično delovno telo in Vlada predlog podpirata. Besedilo prvega stavka v
                  prvem odstavku se spremeni tako, da se glasi: <q>"Študentje imajo pravico do vpisa in
                  izobraževanja pod enakim, z zakonom, s statutom in študijskimi programi določenimi
                  pogoji"</q>. Želi kdo besedo? <stage>(Ne.)</stage> Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(48 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Pod točko 2 je amandma predlagateljice Irene Oman. Matično delovno telo in Vlada
                  ga ne podpirata. Je umik? Umik, dobro.</p>
               <p>Predlagatelj amandmaja pod točko 3 je matično delovno telo;, Vlada ga podpira: V
                  tretji alinei prvega odstavka se črta pika in doda besedilo: <q>"v enem študijskem
                  letu, razen v s statutom določenih primerih, če narava predmeta to onemogoča."</q>
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je sprejet amandma pod 3. točko.</p>
               <p>Prehajamo na odločanje o 66. členu. Ugotovimo sklepčnost! <stage>(51
                     prisotnih.)</stage></p>
               <p>Kdo je za sprejem 66. člena? <stage>(36 poslancev.)</stage> Je kdo proti?
                     <stage>(2 poslanca.)</stage></p>
               <p>Ugotavljam, da je 66. člen sprejet.</p>
               <p>Amandma gospe Irene Oman k 67. členu: Člen se spremeni tako, da se
                  glasi:<q>"Študentje imajo pravico preko svojih predstavnikov sodelovati v vseh
                  zadevah, ki se nanašajo na pravice in obveznosti študentov v skladu s tem zakonom
                  in statutom"</q>. Matično delovno telo amandmaja ne podpira, Vlada tudi ne. Prosim,
                  gospa Irena Oman.</p>
            </sp>
            <sp xml:id="SDZ1-Redna-12-1993-09-29.sp272">
               <speaker>IRENA OMAN:</speaker>
               <p>Hvala lepa. Jaz sem nameravala ta amandma že umakniti, ampak le ni isti, kot
                  tisti, ki ga predlaga Vlada. In sicer obstoječi 67. člen govori o tem, da imajo
                  študentje pravico sodelovati pri delu in upravljanju visokošolskih zavodov. Po
                  mojem mnenju je ta dikcija tega člena nejasna, ker daje študentom pravice in
                  odgovornosti, ki gredo samo zaposlenim. Zato predlagamo amandma, tako kot smo ga
                  pač predlagali. Namreč te pravice se nanašajo na pravice in obveznosti študentov,
                  ki se tičejo izobraževanja, zato upam, da boste ta amandma podprli. Hvala.</p>
            </sp>
            <sp xml:id="SDZ1-Redna-12-1993-09-29.sp273">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo drug besedo? Prosim, gospa Pečan.</p>
            </sp>
            <sp xml:id="SDZ1-Redna-12-1993-09-29.sp274">
               <speaker>BREDA PEČAN:</speaker>
               <p>Hvala. Jaz tega amandmaja ne bom podprla zaradi tega, ker mislim, da so študentje
                  odrasla populacija in da imajo, glede na to, da so subjekt v visokošolskem
                  izobraževalnem procesu, pravico sodelovati tudi pri upravljanju visokošolskih
                  zavodov. Hvala.</p>
            </sp>
            <sp xml:id="SDZ1-Redna-12-1993-09-29.sp275">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospa Omanova.</p>
            </sp>
            <sp xml:id="SDZ1-Redna-12-1993-09-29.sp276">
               <speaker>IRENA OMAN:</speaker>
               <p>S tem nikakor nisem mislila, da študentje niso odrasli.</p>
            </sp>
            <sp xml:id="SDZ1-Redna-12-1993-09-29.sp277">
               <speaker>PODPREDSEDNIK VLADIMIR TOPLER:</speaker>
               <p>Hvala. Želi še kdo besedo? <stage>(Ne.)</stage> Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandma ni sprejet.</p>
               <p>Amandma pod točko 2 predlaga matično delovno telo; Vlada ga ne podpira in daje
                  svoj amandma. Doda se 2. odstavek, ki se glasi: <q>"Predstavniki skupnosti študentov
                  so vabljeni na sejo vseh organov visokošolskega zavoda"</q>. Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp278">
               <speaker>DR. PAVEL ZGAGA:</speaker>
               <p>Hvala. Ja, spet bi rad obrazložil naše mnenje. Predlagatelj se seveda strinja s
                  tem, da po sistemu študentskega soupravljanja, kot je v temu zakonu razvit, mora
                  biti omogočeno, da so študentje vabljeni na sejo organov visokošolskega zavoda; če
                  študentje na visokošolskem zavodu niso zaposleni, so pa del akademske javnosti.
                  Visokošolske zavode v tem zakonu razumemo kot skupnost profesorjev in študentov.
                  Ker pa imamo po tem zakonu razvito in zelo podrobno razvito institucijo, ki se
                  imenuje študentski svet, je mnenje predlagatelja, da so predstavniki študentskega
                  sveta tisti, ki morajo biti vabljeni na te seje organov visokošolskega zavoda, saj
                  bi sicer sistemsko ne bilo mogoče, da bi opravljali svojo ključno nalogo, to je,
                  da bi izrekali mnenja o vseh zadevah, o katerih se v pravicah in dolžnostih
                  študentov izrekajo drugi univerzitetni organi. Tu je zdaj torej razlog našega
                  dikcijskega popravka, da ne skupnosti študentov kot dokaj abstrakten izraz, ki ga
                  imamo v zakonu, o katerem je tekla včeraj razprava in ki je lahko tudi regionalen,
                  ne samo fakulteten, pač pa študentskemu svetu določenega visokošolskega zavoda
                  damo te pravice in pooblastila, da to opravlja. Hvala lepa.</p>
            </sp>
            <sp xml:id="SDZ1-Redna-12-1993-09-29.sp279">
               <speaker>PODPREDSEDNIK VLADIMIR TOPLER:</speaker>
               <p>Spoštovane poslanke in poslanci! Imamo čast, da lahko v našem parlamentu
                  pozdravimo gospoda Otta von Habsburga, in ga lepo pozdravljamo.
                     <stage>(Ploskanje.)</stage></p>
               <p>Sejo nadaljujemo. Želi še kdo besedo? Ker ne želi nihče več besede, prehajamo na
                  odločanje o amandmaju k 67. členu pod točko 2. Ugotovimo sklepčnost! <stage>(44
                     prisotnih.)</stage></p>
               <p>Odrejam 10 minutni odmor.</p>
            </sp>
            <stage type="time">(Seja je bila prekinjena ob 17.47 uri in se je nadaljevala ob 18.04
               uri.)</stage>
            <sp xml:id="SDZ1-Redna-12-1993-09-29.sp280">
               <speaker>PODPREDSEDNIK VLADIMIR TOPLER:</speaker>
               <p>Prosim, da zasedete svoja mesta, da ugotovimo sklepčnost. Bomo še malo
                  počakali.</p>
               <p>Prosim vodje poslanskih skupin, da zagotovite sklepčnost!</p>
               <p>Ponovno ugotavljamo sklepčnost! <stage>(46 prisotnih.)</stage> Ugotavljam, da je
                  Državni zbor sklepčen in da lahko nadaljujemo z delom.</p>
               <p>Ustavili smo se pri 67. členu, pri amandmaju pod točko 2, ki ga predlaga matično
                  delovno telo; vlada ga ne podpira in daje svoj amandma. Obrazložitev Vlade smo
                  tudi slišali. Želi še kdo drug besedo?</p>
               <p>Prosim, gospa Danica Simšič.</p>
            </sp>
            <sp xml:id="SDZ1-Redna-12-1993-09-29.sp281">
               <speaker>DANICA SIMŠIČ:</speaker>
               <p>Hvala lepa. Moram reči, da bom v tem primeru glasovala za amandma, ki ga daje
                  Vlada, kajti gre za predstavnike študentskega sveta, ki so pravzaprav tudi organ
                  študentske skupnosti, tako da menim, da je ta rešitev ustreznejša. Hvala lepa.</p>
            </sp>
            <sp xml:id="SDZ1-Redna-12-1993-09-29.sp282">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo drug besedo? <stage>(Ne.)</stage> V kolikor ne, prehajamo
                  na glasovanje o amandmaju matičnega delovnega telesa pod točko 2. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma pod točko 2 ni sprejet.</p>
               <p>Prehajamo na amandma Vlade k 67. členu: Doda se nov drugi odstavek, ki se glasi:
                  <q>"Predstavniki študentskega sveta so vabljeni na sejo organov visokošolskega
                  zavoda."</q> Kot sem omenil, je predlagatelj Vlada. Želi kdo besedo?</p>
               <p>Ker ne želi nihče besede, prehajamo na odločanje. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Na glasovanje dajem tako spremenjen 67. člen. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 67. člen sprejet.</p>
               <p>Prehajamo na 68. člen. Amandma so predlagali: Breda Pečan, Štefan Kociper, Žarko
                  Pregelj in Danica Simšič; matično delovno telo amandma podpira, Vlada ga ne
                  podpira. Amandma se glasi: <q>"Študenti imajo avtonomno pravico do oblikovanja
                  skupnosti študentov. Način uresničevanja se določi z zakonom."</q> S tem se nadomesti
                  besedilo 68. člena medtem, ko se besedilo 68. člena v celoti črta.</p>
               <p>Želi kdo besedo? Prosim, gospa Pečanova.</p>
            </sp>
            <sp xml:id="SDZ1-Redna-12-1993-09-29.sp283">
               <speaker>BREDA PEČAN:</speaker>
               <p>Hvala. Po posvetovanju s študenti in z nekaterimi od predlagateljev - vseh nismo
                  mogli dobiti - spreminjam amandma samo v toliko, da povzemam dikcijo drugega
                  stavka, ki ga je uporabila Vlada. To pomeni, da bi se drugi stavek glasil: <q>"Način
                  uresničevanja te pravice se določi z zakonom."</q> V bistvu gre za redakcijski
                  amandma, ker je v izrazu boljše, če se v drugem stavku ponovi <q>"pravica"</q>.
                  Hvala.</p>
            </sp>
            <sp xml:id="SDZ1-Redna-12-1993-09-29.sp284">
               <speaker>PODPREDSEDNIK VLADIMIR TOPLER:</speaker>
               <p>Gospa Pečanova, ali je to v soglasju z vsemi predlagatelji? Ja, se strinjajo.
                  Dobro. Prosim, še predstavnika Vlade.</p>
            </sp>
            <sp xml:id="SDZ1-Redna-12-1993-09-29.sp285">
               <speaker>DR. PAVEL ZGAGA:</speaker>
               <p>Spoštovani, da boste imeli lažje delo, tudi v amandmaju Vlade predlagam, da v 1.
                  stavku dodamo besedico <q>"avtonomna pravica"</q>. S tem imate dva enaka amandmaja.</p>
            </sp>
            <sp xml:id="SDZ1-Redna-12-1993-09-29.sp286">
               <speaker>PODPREDSEDNIK VLADIMIR TOPLER:</speaker>
               <p>Želi še kdo besedo? <stage>(Ne.)</stage> Prehajamo na odločanje o amandmaju
                  skupine poslancev k 68. členu pod točko 1. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma k 68. členu sprejet. Tako sta amandmaja pod točko 2 in 3
                  brezpredmetna.</p>
               <p>Prehajamo na odločanje o 68. členu. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je tako spremenjen 68. člen sprejet.</p>
               <p>Prehajamo na 69. člen; ni amandmajev. Želi kdo besedo? <stage>(Ne.)</stage> Na
                  glasovanje dajem 69. člen. Ugotovimo sklepčnost! <stage>(56
                  prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 69. člen sprejet.</p>
               <p>V razpravo dajem 70. člen, h katerem so bili vloženi amandmaji. V 2. odstavku 70.
                  člena se doda 2. odstavek, ki se glasi: <q>"Študentkam materam, ki v času študija
                  rodijo, se študentski status podaljša še za eno leto za vsakega živorojenega
                  otroka"</q>. Amandma je vložila skupina 15 poslancev; mnenja matičnega delovnega
                  telesa in Vlade nimamo. Prosim, gospa Vida Čadonič-Špelič.</p>
            </sp>
            <sp xml:id="SDZ1-Redna-12-1993-09-29.sp287">
               <speaker>MAG. VIDA ČADONIČ-ŠPELIČ:</speaker>
               <p>Hvala za besedo. Spoštovani! V imenu 15 poslancev Slovenskih krščanskih demokratov
                  bi vam rada predstavila ta amandma, ki govori o tem, da se podaljša, jasno za
                  vsakega živorojenega otroka, status študentke še za eno leto. V nadaljevanju imamo
                  še dva amandmaja in sicer amandma gospoda Pučnika, ki približno tako govori,
                  vendar govori tukaj še o financiranju, kar menimo, ni predmet tega zakona, drugače
                  je smiselno isti, in še naprej je predlog Vlade, ki tudi smiselno povzema ta
                  amandma; torej ne matično telo, ne Vlada ne nasprotujeta tej dikciji, zato vas
                  prosim, da podprete naš amandma. Hvala lepa.</p>
            </sp>
            <sp xml:id="SDZ1-Redna-12-1993-09-29.sp288">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Ugotovimo sklepčnost!
                     <stage>(53 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma skupine 15 poslancev k 70. členu sprejet.</p>
               <p>Prehajamo na 22. stran. Amandma dr. Jožeta Pučnika za nov 3. odstavek. Vsebinsko
                  je enak amandma, vendar<gap n="..."/> Ali kdo ugovarja? Predlagam, da glasujemo, ker tu gre
                  za 3. odstavek: <q>"Študentkam materam se ob rojstvu otroka omogoči enoletno
                  mirovanje študentskega statusa s siceršnjimi vsemi pravicami študenta ter v tem
                  času dodeli tudi finančna podpora"</q>. Matično delovno telo amandma vsebinsko
                  podpira, Vlada ne in daje svoj amandma. Prosim, gospa Danica Simšič.</p>
            </sp>
            <sp xml:id="SDZ1-Redna-12-1993-09-29.sp289">
               <speaker>DANICA SIMŠIČ:</speaker>
               <p>Jaz sicer nimam nič proti glasovanju, ampak menim, da smo pravzaprav to že
                  izglasovali in pa finančna podpora, ki je pravzaprav novost v besedilu, je zajeta
                  v tistem zakonu, ki ga bomo še sprejemali, to je zakon o družinskih prejemkih,
                  kjer je tudi starševski dodatek za vse matere, ki pač postanejo matere in
                  vključuje študentke, kmetice in nezaposlene. Tako, da nimam nič proti. Bom
                  glasovala za, nisem pa prepričana, da je v tem primeru to potrebno. Hvala.</p>
            </sp>
            <sp xml:id="SDZ1-Redna-12-1993-09-29.sp290">
               <speaker>PODPREDSEDNIK VLADIMIR TOPLER:</speaker>
               <p>Jaz bi ponovno opozoril, da sem predlagal, da je to vsebinsko že zajeto; ker
                  nimamo predlagatelja in ker so bili ugovori iz Državnega zbora, sem to dal na
                  glasovanje. Ugotovimo sklepčnost! <stage>(63 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Sprašujem za amandma Vlade. Ni potreben in ga umika.</p>
               <p>Na glasovanje dajem 70. člen. Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 70. člen sprejet.</p>
               <p>71. člen. Matično delovno telo je predlagatelj amandmaja: Besedilo člena se
                  spremeni tako, da se glasi: <q>"Zoper dokončno odločitev pristojnega organa
                  visokošolskega zavoda o pridobitvi oz. izgubi statusa študenta in o drugih zadevah
                  v zvezi s študijem, se lahko sproži upravni spor"</q>. Želi kdo besedo? Vlada podpira
                  ta amandma, ki ga predlaga matično delovno telo. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(51 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o 71. členu. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(49 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 71. člen sprejet.</p>
               <p>K 72. in 73. členu nimamo amandmajev. Želi kdo razpravljati o členih?
                     <stage>(Ne.)</stage> Ugotovimo sklepčnost! <stage>(53 prisotnih.)</stage></p>
               <p>Kdo je za sprejem 72. in 73. člena? <stage>(50 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da sta člena sprejeta.</p>
               <p>Prehajamo k 74. členu, ki ga dajem v razpravo. Imamo amandma: Drugi odstavek se
                  spremeni tako, da se glasi: <q>"K sistemizaciji delovnih mest iz prejšnjega odstavka
                  tega člena, potrebnih za izvajanje javne službe, da soglasje minister, pristojen
                  za visokošolstvo"</q>. Predlagatelj je matično delovno telo; Vlada ga ne podpira. Želi
                  kdo besedo? <stage>(Ne.)</stage> Ugotovimo sklepčnost! <stage>(61
                     prisotnih.)</stage></p>
               <p>Kdo je za predlagani amandma? <stage>(22 poslancev.)</stage> Je kdo proti?
                     <stage>(29 poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 74. člen. Ugotovimo sklepčnost! <stage>(56
                  prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je glasovanje končano in 74. člen sprejet.</p>
               <p>K 75. členu imamo amandma: Na koncu člena se doda besedilo: <q>"in mnenje odbora
                  Državnega zbora, pristojnega za visoko šolstvo."</q> Predlagatelj je matično delovno
                  telo, Vlada ne nasprotuje. Želi kdo besedo? Ugotovimo sklepčnost! <stage>(61
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o 75. členu. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je člen sprejet.</p>
               <p>K 76. členu nimamo amandmajev in ga dajem v razpravo. Želi kdo besedo?
                     <stage>(Ne.)</stage> Ugotovimo sklepčnost! <stage>(55 prisotnih.)</stage></p>
               <p>Kdo je za sprejem 76. člena? <stage>(51 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je 76. člen sprejet.</p>
               <p>K 77. členu imamo več amandmajev. Matično delovno telo predlaga, da se doda nov
                  prvi odstavek, ki se glasi: <q>"Za redni študij, po programih za pridobitev javno
                  veljavne izobrazbe, ki so vključeni v nacionalni program, se ne plačuje šolnine."</q>
                  Sedanji prvi in drugi odstavek postaneta drugi in tretji odstavek. Vlada tega ne
                  podpira in daje svoj amandma. Želi kdo besedo? Gospod Zgaga, prosim.</p>
            </sp>
            <sp xml:id="SDZ1-Redna-12-1993-09-29.sp291">
               <speaker>DR. PAVEL ZGAGA:</speaker>
               <p>To, da Vlada ne podpira teh amandmajev, ne pomeni, da nasprotuje intencam, ki so v
                  njih skrite, pač pa poskuša s sistemsko dikcijo uskladiti te intence in jih
                  vkorporirati v siceršnji tekst tega zakona. Ugotavljamo, da smo del teh vprašanj
                  rešili že v začetnih členih tega zakona - 7. člen imam v mislih - po drugi strani
                  pa z dikcijo, ki jo predlagamo mi, poskušamo precizirati posamezne elemente. Se
                  pravi, gre za dodiplomske študijske programe, ki imajo javno veljavnost in se
                  izvajajo kot javna služba - in če njihovo izvajanje presega z nacionalnim
                  programom visokega šolstva določene standarde, potem to omejitev dopuščamo. S to
                  dikcijo puščamo odprto tudi vprašanje tujcev in njihovega plačevanja šolnine, v
                  skladu s tisto dikcijo iz 7. člena, ko te stvari rešuje minister s svojim odlokom.
                  Hvala.</p>
            </sp>
            <sp xml:id="SDZ1-Redna-12-1993-09-29.sp292">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospa Vida Čadonič in potem gospod Dimitrij Rupel.</p>
            </sp>
            <sp xml:id="SDZ1-Redna-12-1993-09-29.sp293">
               <speaker>MAG. VIDA ČADONIČ-ŠPELIČ:</speaker>
               <p>Hvala. Moram priznati, da me je predstavnik Vlade tokrat prepričal in tudi po
                  pogovoru s predstavniki študentov bom glasovala proti temu in podprla amandma
                  Vlade. Enako prosim tudi vas. Hvala.</p>
            </sp>
            <sp xml:id="SDZ1-Redna-12-1993-09-29.sp294">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospod Rupel.</p>
            </sp>
            <sp xml:id="SDZ1-Redna-12-1993-09-29.sp295">
               <speaker>DR. DIMITRIJ RUPEL:</speaker>
               <p>Jaz bi imel jezikovni oziroma lektorski popravek na vladni amandma. V drugi vrsti
                  je govor <q>"ni mogoče predpisati za izobraževanje po dodiplomskih študijskih"</q> -
                  <q>"po"</q>, to lahko zgleda tudi časovno ali kako. Zato predlagam <q>"v okviru dodiplomskih
                  študijskih..."</q>, tako je mišljeno. Ker <q>"po dodiplomskih"</q> je lahko <q>"podiplomskih"</q>.
                  Ja, nerazumljivo je; če ne popravite je nerazumljivo.</p>
            </sp>
            <sp xml:id="SDZ1-Redna-12-1993-09-29.sp296">
               <speaker>PODPREDSEDNIK VLADIMIR TOPLER:</speaker>
               <p>Hvala. Upam, da bo vlada popravila. Ali sprejemate ta popravek? Sprejemajo.</p>
               <p>Glasujemo o amandmaju matičnega delovnega telesa k 77. členu. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da amandma matičnega delovnega telesa k 77. členu ni sprejet.</p>
               <p>Amandma za nov drugi odstavek. Doda se nov drugi odstavek, ki se glasi: <q>"Šolnine
                  in drugih prispevkov iz prvega odstavka ne plačajo otroci slovenskega rodu iz
                  tujine za redni študij"</q>. Predlagatelj gospa Irena Oman; matično delovno telo
                  amandmaja ne podpira, Vlada tudi ne in daje svoj amandma k tretjemu odstavku.
                  Prosim, gospa Irena Oman.</p>
            </sp>
            <sp xml:id="SDZ1-Redna-12-1993-09-29.sp297">
               <speaker>IRENA OMAN:</speaker>
               <p>Spoštovani! Predstavnik Vlade je že obrazložil. Ta amandma je vsebinsko povzet v
                  amandmaju v 7. členu, tako da ga umikam. Hvala.</p>
            </sp>
            <sp xml:id="SDZ1-Redna-12-1993-09-29.sp298">
               <speaker>PODPREDSEDNIK VLADIMIR TOPLER:</speaker>
               <p>Torej je umik.</p>
               <p>Prehajamo k amandmaju za nov tretji odstavek, ki ga predlaga gospod Tone Peršak.
                  Je tudi umik? Dobro. Hvala.</p>
               <p>Prehajamo na amandma Vlade <stage>(prebral ga bom s popravkom)</stage>: Doda se
                  nov tretji odstavek, ki se glasi: <q>"Državljanom Republike Slovenije šolnine ni
                  mogoče predpisati za izobraževanje v okviru dodiplomskih študijskih programov z
                  javno veljavnostjo, ki se izvajajo kot javna služba, razen če njihovo izvajanje
                  presega z nacionalnim programom visokega šolstva določene standarde"</q>. Se Vlada
                  strinja s takšno korekcijo? Se. Želi kdo besedo? <stage>(Ne.)</stage> Ugotovimo
                  sklepčnost! <stage>(60 prisotnih.)</stage></p>
               <p>Kdo je za? <stage>(58 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma Vlade k 77. členu sprejet.</p>
               <p>Na glasovanje dajem tako spremenjeni 77. člen. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 77. člen sprejet.</p>
               <p>K 78. in 79. členu nimamo amandmajev in jih dajem v razpravo. Želi kdo besedo?
                     <stage>(Ne.)</stage> Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da sta 78. in 79. člen sprejeta.</p>
               <p>Prehajamo na odločanje o 80. členu in ga dajem v razpravo. Imamo amandma dr.
                  Tanciga, ki ga matično delovno telo podpira in Vlada sprejema. Na koncu drugega
                  odstavka se doda nov stavek: <q>"Komisija mora pridobiti tudi mnenje študentov."</q> Želi
                  kdo o tem besedo? <stage>(Ne.)</stage> Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje oziroma na sprejem 80. člena. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je glasovanje končano in 80. člen sprejet.</p>
               <p>Od 81. do vključno 84. člena nimamo nobenega amandmaja in jih dajem skupaj v
                  razpravo. Želi kdo razpravljati? <stage>(Ne.)</stage> Razpravo zaključujemo in
                  prehajamo na odločanje. Ugotovimo sklepčnost! <stage>(58 prisotnih.)</stage></p>
               <p>Kdo je za sprejem teh členov? <stage>(58 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da so členi od 81 do 84 sprejeti.</p>
               <p>V razpravo dajem 85. člen h kateremu imamo amandma skupine 10 poslancev: Na koncu
                  prvega odstavka 85. člena se doda stavek, ki se glasi: <q>"Teološka fakulteta kot
                  članica Univerze v Ljubljani ohrani svojega ustanovitelja."</q> Nimamo mnenja Vlade in
                  matičnega delovnega telesa. Želi kdo besedo? Prosim, gospa Danica Simšič.</p>
            </sp>
            <sp xml:id="SDZ1-Redna-12-1993-09-29.sp299">
               <speaker>DANICA SIMŠIČ:</speaker>
               <p>Hvala lepa. Nimam nič proti temu, da Teološka fakulteta ohrani svojega
                  ustanovitelja, sprašujem pa, ker resnično ne vem, sprašujem predstavnika Vlade,
                  ali je Teološka fakulteta že članica univerze ali ne in ali to sprejemamo za
                  naprej. Rada bi pojasnilo, lepo prosim.</p>
            </sp>
            <sp xml:id="SDZ1-Redna-12-1993-09-29.sp300">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Lahko predstavnik Vlade odgovori. Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp301">
               <speaker>DR. PAVEL ZGAGA:</speaker>
               <p>Teološka fakulteta v Ljubljani je v postopku pridobivanja statusa članice
                  ljubljanske Univerze. Ta postopek še ni končan, torej v tem trenutku še ni
                  polnopravna članica ljubljanske Univerze. Sicer sem ta amandma sam videl šele
                  danes. Vlada o njem ni sklepala takrat kot o vseh ostalih. Bi pa želel pojasniti,
                  da že po svoji materiji to vprašanje ni vprašanje zakona o visokem šolstvu, pač pa
                  je materija akta o ustanovitvi oziroma pri oblikovanju univerze, kot imenujemo to
                  zadevo v tem zakonu. Drugače rečeno, na osnovi tega zakona, ko bo sprejet, bomo
                  pripravili zakon o preoblikovanju Univerze v Ljubljani in tam seveda je ta
                  materija aktualna. Zaradi tega predlagamo, da to tematiko opredelimo na tistem
                  mestu; v tem trenutku je popolnoma neaktualna. Hvala.</p>
            </sp>
            <sp xml:id="SDZ1-Redna-12-1993-09-29.sp302">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? V kolikor ne, prosim da ugotovimo sklepčnost.
                  Ugotovimo sklepčnost! <stage>(68 prisotnih.)</stage></p>
               <p>Kdo je za predlagani amandma skupine desetih poslancev? <stage>(25
                     poslancev.)</stage> Je kdo proti?</p>
               <p><stage>(Glas iz klopi - se ne razume.)</stage> Ugovarjate glasovanju? Prosim, da
                  nekdo pride sem.</p>
            </sp>
            <sp xml:id="SDZ1-Redna-12-1993-09-29.sp303">
               <speaker>IRENA OMAN:</speaker>
               <p>Hvala. Lepo prosim, če lahko ponovimo glasovanje, ker mi nismo bili dovolj hitri.
                  Hvala.</p>
            </sp>
            <sp xml:id="SDZ1-Redna-12-1993-09-29.sp304">
               <speaker>PODPREDSEDNIK VLADIMIR TOPLER:</speaker>
               <p>Dobro, sprejemamo in bomo ponovili. Prosim, da ponovno ugotovimo sklepčnost!
                  Glasujemo o amandmaju skupine 10 poslancev k 85. členu. Ugotovimo sklepčnost!
                     <stage>(69 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(37
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o 85. členu v celoti. Ni brezpredmeten. Ugotovimo
                  sklepčnost! <stage>(50 prisotnih.)</stage></p>
               <p>Kdo je za? <stage>(59 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 85. člen sprejet.</p>
               <p>V razpravo dajem 86. člen, h kateremu skupina 10 poslancev predlaga amandma: Na
                  koncu 86. člena se doda stavek, ki se glasi: <q>"Teološka fakulteta v Ljubljani
                  ohrani svoje akte v skladu z voljo ustanovitelja."</q> Mislim, da je ta brezpredmeten,
                  ker nismo sprejeli že prejšnjega. Ali je potrebno, da o njem glasujemo? Dobro,
                  glasujemo.</p>
               <p>Besedo želi gospod Marjan Podobnik. Prosim.</p>
            </sp>
            <sp xml:id="SDZ1-Redna-12-1993-09-29.sp305">
               <speaker>MARJAN PODOBNIK:</speaker>
               <p>Spoštovani! Glasoval bom za ta amandma. Tudi zato, ker mislim, da so argumenti
                  proti temu s strani Vlade verjetno podobni kot pri prejšnjem členu in prejšnjem
                  amandmaju. Vendar dejstvo je, da če neka materija ni izključno stvar nekega zakona
                  to še ne pomeni, da v nekem zakonu te zadeve tudi ni možno obravnavati. In že
                  nekajkrat je bil primer, ko smo se iz teh razlogov izmaknili opredelitvam o
                  nekaterih stvareh - tudi včeraj pri nekaterih zakonih. Mislim, da je prav, da se
                  kot zbor opredelimo do tega vprašanja in ko bo prišel drug zakon, o katerem ste
                  prej govorili, se bomo seveda lahko tudi o tej zadevi ponovno opredelili in jo kot
                  tako podprli in če bo treba seveda zadeve tudi uskladili. Prepričan sem, da se je
                  v tem zakonu možno opredeliti tudi o tem vprašanju. - In bom glasoval za ta
                  amandma. Hvala.</p>
            </sp>
            <sp xml:id="SDZ1-Redna-12-1993-09-29.sp306">
               <speaker>PODPREDSEDNIK VLADIMIR TOPLER:</speaker>
               <p>Hvala. Želi še kdo drug besedo? <stage>(Ne.)</stage> Ugotovimo sklepčnost!
                     <stage>(64 prisotnih.)</stage></p>
               <p>Kdo je za predlagani amandma k 86. členu? <stage>(26 poslancev.)</stage> Je kdo
                  proti? <stage>(34 poslancev.)</stage></p>
               <p>Ugotavljam, da amandma ni sprejet. Prosim, gospod Podobnik? <stage>(govori iz
                     dvorane - se ne sliši)</stage> Ugovarjate glasovanju? Prosim, da pride sem,
                  drugače ne bom upošteval!</p>
            </sp>
            <sp xml:id="SDZ1-Redna-12-1993-09-29.sp307">
               <speaker>MARJAN PODOBNIK:</speaker>
               <p>Jaz sem pritisnil na <q>"prisotnost"</q> in lučka še ni ugasnila. In predlagam tudi, da
                  se tako hitro <q>"ne pelje"</q> tega postopka in prosim, če se glasovanje ponovi.
                  Hvala.</p>
            </sp>
            <sp xml:id="SDZ1-Redna-12-1993-09-29.sp308">
               <speaker>PODPREDSEDNIK VLADIMIR TOPLER:</speaker>
               <p>Prosim, da ponovno ugotovimo sklepčnost! <stage>(65 prisotnih.)</stage></p>
               <p>Kdo je za? - Ste pritisnili, gospod Podobnik? - <stage>(29 poslancev.)</stage> Je
                  kdo proti? <stage>(36 poslancev.)</stage></p>
               <p>Ugotavljam, da amandma ponovno ni sprejet.</p>
               <p>Prehajamo na odločanje o 86. členu. Ugotovimo sklepčnost! <stage>(61
                     prisotnih.)</stage></p>
               <p>Kdo je za sprejem 86. člena? <stage>(61 poslancev.)</stage> Je kdo proti?
                     <stage>(1 poslanec.)</stage></p>
               <p>Ugotavljam, da je 86. člen sprejet.</p>
               <p>K 87. členu nimamo amandmajev in ga dajem v razpravo. Želi kdo besedo? - Ker ne
                  želi nihče besede, prosim, da ugotovimo sklepčnost! <stage>(65
                  prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 87. člen sprejet.</p>
               <p>V razpravo dajem 88. člen. K njemu je skupina 10 poslancev predlagala amandma: Na
                  koncu 2. odstavka 88. člena se doda stavek, ki se glasi: <q>"Teološka fakulteta v
                  Ljubljani uskladi svoj statut s tem zakonom in aktom o preoblikovanju potem, ko je
                  sprejet ustrezen sporazum med Republiko Slovenijo in Apostolskim sedežem."</q> Želi
                  kdo besedo? Prosim, gospa Čadonič.</p>
            </sp>
            <sp xml:id="SDZ1-Redna-12-1993-09-29.sp309">
               <speaker>MAG. VIDA ČADONIČ-ŠPELIČ:</speaker>
               <p>Hvala. Spoštovani! Ravno zaradi prej povedanega, kar je tam povedal predstavnik
                  Vlade, torej da Teološka fakulteta postaja članica Univerze, če sem prav razumela,
                  - in se bo to zgodilo slej ali prej, če je to komu ljubo ali ne - bi predlagala,
                  da vendarle ta amandma sprejmete zaradi tega, ker lepo govori, da Teološka
                  fakulteta, če bo seveda postala članica Univerze, uskladi svoj status s tem
                  zakonom. Mislim, da bi bilo umestno, če bi bilo to sprejeto. Mi bomo glasovali
                  seveda za.</p>
            </sp>
            <sp xml:id="SDZ1-Redna-12-1993-09-29.sp310">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Simšič.</p>
            </sp>
            <sp xml:id="SDZ1-Redna-12-1993-09-29.sp311">
               <speaker>DANICA SIMŠIČ:</speaker>
               <p>Hvala lepa za besedo. Seveda se strinjam s tem, da ko bo Teološka fakulteta
                  postala članica - in povedala sem, da nima nič proti temu, niti temu, da ohrani
                  svojega ustanovitelja - da uskladi akte s statusom. Seveda pa ne morem sprejeti
                  tega, kar je bilo povedano oz. tako, kot je zapisano. Kajti glede na pojasnilo, ki
                  ga je dal predstavnik Vlade, da je Teološka fakulteta v postopku postajanja
                  članice, je tukaj nadaljevanje, <q>"ko je sprejet ustrezen sporazum med Republiko
                  Slovenijo in Apostolskim sedežem"</q>. Zato sprašujem, prosim, v kakšni fazi je
                  sprejem tega sporazuma in kdaj bo sprejet. Zatorej predlagam oz. jaz bom glasovala
                  proti temu amandmaju in vaše stališče bo pa vaša odločitev.</p>
            </sp>
            <sp xml:id="SDZ1-Redna-12-1993-09-29.sp312">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Školč.</p>
            </sp>
            <sp xml:id="SDZ1-Redna-12-1993-09-29.sp313">
               <speaker>JOŽEF ŠKOLČ:</speaker>
               <p>Hvala lepa. Jaz bi predlagatelje pozval, da ta amandma umaknejo, ker je to
                  dopolnilo povsem nepotrebno. Če bo Teološka fakulteta postala članica Univerze, bo
                  itak pod pogoji, ki jih določa zakon, in ni potrebno, da se to posebej v zakonu
                  piše. Če pa je to vezano na sporazum  Republike Slovenije z Apostolskim sedežem,
                  pa mislim, da s tem zakonom ni mogoče prejudicirati, da ta sporazum bo, da ga ne
                  bo, kaj v njem bo. V glavnem, to je tekst, ki ne sodi v ta zakon. Druge stvari, ki
                  so okrog teh dopolnil pa na neki način Teološko fakulteto podržavijo oz. spravijo
                  na silo pod Univerzo in niti ne verjamem, da se ustanovitelji s takimi amandmaji
                  lahko v celoti strinjajo. Hvala lepa.</p>
            </sp>
            <sp xml:id="SDZ1-Redna-12-1993-09-29.sp314">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Ker ne želi nihče več besede, prehajamo na
                  odločanje o amandmaju k 88. členu. Ugotovimo sklepčnost! <stage>(70
                     prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(37
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o sprejemu 88. člena. Ugotovimo sklepčnost! <stage>(60
                     prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je 88. člen sprejet.</p>
               <p>V razpravo dajem 89. člen. Prosim, gospod Kocuvan.</p>
            </sp>
            <sp xml:id="SDZ1-Redna-12-1993-09-29.sp315">
               <speaker>JOŽEF KOCUVAN:</speaker>
               <p>Se opravičujem. Z ozirom na to, ker amandmaji niso bili sprejeti in je bilo s
                  strani gospoda ministra povedano, bi predlagal <stage>(smeh v dvorani)</stage> oz.
                  državnega sekretarja, - sicer ne vem, če je to zdaj primerno - da sprejmemo sklep,
                  ki bi bil naslednji: "Zaradi nekaterih odprtih vprašanj v zvezi <gap n="..."/></p>
            </sp>
            <sp xml:id="SDZ1-Redna-12-1993-09-29.sp316">
               <speaker>PODPREDSEDNIK VLADIMIR TOPLER:</speaker>
               <p>Gospod Kocuvan, jaz predlagam, da ko bomo sprejemali zakon, na koncu sprejmemo še
                  sklepe in da gremo zdaj zakon do konca, če se strinjate.</p>
               <p>Prehajamo k 89. členu. Imamo amandma gospe Irene Oman, ki ga ne podpira niti
                  matično delovno telo niti Vlada. V prvem odstavku se za piko doda stavek, ki se
                  glasi: <q>"Hkrati s tem prevzame nase vse finančne in druge obveznosti"</q>. Umik.</p>
               <p>Prehajamo na odločanje o 89. členu. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je 89. člen sprejet.</p>
               <p>K 90. členu imamo amandma matičnega delovnega telesa, ki ga Vlada podpira. Črtajo
                  se besede <q>"niso ustanovljene ali"</q>. Želi kdo besedo? Ker ne želi nihče besede,
                  prehajamo na odločanje o amandmaju matičnega delovnega telesa. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 90. členu sprejet.</p>
               <p>Prehajamo na glasovanje o 90. členu. Ugotovimo sklepčnost! <stage>(54
                     prisotnih.)</stage></p>
               <p>Kdo je za sprejem 90. člena? <stage>(53 poslancev.)</stage> Je kdo proti?
                     <stage>(1 poslanec.)</stage></p>
               <p>Ugotavljam, da je 90. člen sprejet.</p>
               <p>K 91. in 92. členu nimamo nobenega amandmaja, zato jih dajem skupaj v razpravo.
                  Želi kdo besedo? <stage>(Ne.)</stage>  Ugotovimo sklepčnost! <stage>(53
                     prisotnih.)</stage></p>
               <p>Kdo je za sprejem 91. in 92. člena? <stage>(37 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da sta 91. in 92. člen sprejeta.</p>
               <p>Za 92. členom se doda nov 93. člen, mislim da je to verjetno 92.a člen, ki se
                  glasi: <q>"Za dijake, ki bodo opravili maturo v letih 1995/1997, se pri pogojih za
                  vpis na visokošolskih študijih lahko s študijskim programom določijo predmeti
                  izbirnega dela mature"</q>. Skupina poslancev to predlaga. Želi kdo besedo? Gospod
                  Moge, prosim.</p>
            </sp>
            <sp xml:id="SDZ1-Redna-12-1993-09-29.sp317">
               <speaker>RUDI MOGE:</speaker>
               <p>V imenu poslancev, ki smo predlagali ta amandma, predlagamo, da se točka dva črta,
                  ker smo že sprejeli, tako da o tem ni treba več odločati. Vi ste točko ena
                  povedali, potem je točka dva in točka tri.</p>
            </sp>
            <sp xml:id="SDZ1-Redna-12-1993-09-29.sp318">
               <speaker>PODPREDSEDNIK VLADIMIR TOPLER:</speaker>
               <p>Točka dva. Hvala. Gospod Moge, to je lahko 92.a člen? <stage>(Moge:
                     Lahko.)</stage> Da ne bomo imeli proceduralnih zapletov. Želi še kdo besedo?
                     <stage>(Ne.)</stage> Ugotovimo sklepčnost! <stage>(54 prisotnih.)</stage></p>
               <p>Kdo je za nov 92.a člen, ki sem ga prebral? <stage>(33 poslancev.)</stage> Je kdo
                  proti? <stage>(6 poslancev.)</stage></p>
               <p>Ugotavljam, da je nov 92.a člen sprejet.</p>
               <p>Ker nimamo več amandmajev, dajem v razpravo člene od vključno 93. do 100. Želi o
                  teh členih kdo razpravljati? <stage>(Ne.)</stage> Ugotovimo sklepčnost! <stage>(48
                     prisotnih.)</stage></p>
               <p>Kdo je za sprejem členov od 93. do 100? <stage>(37 poslancev.)</stage> Je kdo
                  proti? <stage>(1 poslanec.)</stage></p>
               <p>Ugotavljam, da so vsi členi sprejeti.</p>
               <p>Opravili smo razpravo in glasovanje o posameznih členih. Razpravljati in glasovati
                  pa moramo še o naslovu zakona. Ali želi še kdo razpravljati o naslovu zakona? Ker
                  ne želi nihče razpravljati, dajem na glasovanje naslov zakona. Ugotovimo
                  sklepčnost! <stage>(58 prisotnih.)</stage></p>
               <p>Kdo je za? <stage>(58 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je naslov zakona sprejet.</p>
               <p>Imamo še sklepe. <q>"Zakon za tretjo obravnavo pripravi Vlada Republike Slovenije."</q>
                  Želi o tem kdo razpravljati? <stage>(Ne.)</stage> Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(57 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je sklep sprejet.</p>
               <p>Imamo še dva dodatna sklepa. "V ustanovitvenih aktih javnih visokošolskih zavodov,
                  ki opravljajo dejavnost s področja več znanstvenih in umetniških disciplin, mora
                  biti določena taka sestava senata oziroma v statutu določen tak način sprejemanja
                  strokovnih odločitev, ki bo zagotavljal enakopravno odločanje predstavnikov vseh
                  znanstvenih in umetniških disciplin <stage>(npr. družboslovnim in naravoslovnim
                     fakultetam)</stage>." Želi o tem kdo razpravljati? <stage>(Ne.)</stage>
                  Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je sklep sprejet.</p>
               <p>Imamo še dodaten sklep: <q>"Pred sprejemom akta o preoblikovanju univerz bo Državni
                  zbor razpravljal o ustreznosti števila obstoječih univerz in o primernosti obsega
                  njihove dejavnosti."</q> Želi kdo besedo? <stage>(Ne.)</stage> Ugotovimo sklepčnost!
                     <stage>(56 prisotnih.)</stage></p>
               <p>Kdo je za tak dodaten sklep? <stage>(33 poslancev.)</stage> Je kdo proti?
                     <stage>(9 poslancev.)</stage></p>
               <p>Ugotavljam, da je tudi ta dodaten sklep sprejet.</p>
               <p>Gospod Kocuvan, prosim vas še za vaš dodaten sklep.</p>
            </sp>
            <sp xml:id="SDZ1-Redna-12-1993-09-29.sp319">
               <speaker>JOŽEF KOCUVAN:</speaker>
               <p>Moj sklep bi bil sledeč: <q>"Zaradi nekaterih odprtih vprašanj v zvezi s statusom in
                  specifiko Teološke fakultete Državni zbor zadolžuje Vlado, da najde ustrezne
                  rešitve glede članstva Teološke fakultete v Univerzo z njenim ustanoviteljem in
                  Apostolskim sedežem."</q></p>
            </sp>
            <sp xml:id="SDZ1-Redna-12-1993-09-29.sp320">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi o tem predlogu sklepa kdo razpravljati? Prosim, gospod Školč.</p>
            </sp>
            <sp xml:id="SDZ1-Redna-12-1993-09-29.sp321">
               <speaker>JOŽEF ŠKOLČ:</speaker>
               <p>Hvala lepa. Sicer podpiram ta prizadevanja, da se status uredi, bojim pa se, da je
                  nemogoče to naložiti Vladi, da ona to uredi mimo Univerze. In zato bi prosil, da
                  se sklep ustrezno preformulira, da je operativen. Vlada tega ne more urediti mimo
                  Univerze; to govori zoper avtonomijo Univerze. Hvala lepa. So pa tudi drugi
                  razlogi, ampak ta se mi zdi ta trenutek zadosten, da nasprotujem temu sklepu, če
                  ni preformuliran.</p>
            </sp>
            <sp xml:id="SDZ1-Redna-12-1993-09-29.sp322">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospa Vida Čadonič.</p>
            </sp>
            <sp xml:id="SDZ1-Redna-12-1993-09-29.sp323">
               <speaker>MAG. VIDA ČADONIČ-ŠPELIČ:</speaker>
               <p>Hvala. Jaz sprašujem Vlado, ali je to res nemogoče, oziroma če bi bolj ustrezalo,
                  da rečemo: <q>"Vlada in Univerza"</q>. Res sprašujem Vlado, ker se mi zdi, da bi ta zbor
                  moral preseči svojo majhnost in vendar nekaj reči o tej Teološki fakulteti. Lepo
                  prosim.</p>
            </sp>
            <sp xml:id="SDZ1-Redna-12-1993-09-29.sp324">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Lahko vam še enkrat ponovim predlog sklepa k zakonu o visokem šolstvu:
                  <q>"Zaradi nekaterih odprtih vprašanj v zvezi s statusom in specifiko Teološke
                  fakultete Državni zbor zadolžuje Vlado, da najde ustrezne rešitve glede članstva
                  Teološke fakultete v Univerzo z njenim ustanoviteljem in Apostolskim sedežem."</q></p>
               <p>Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp325">
               <speaker>DR. PAVEL ZGAGA:</speaker>
               <p>Kar se tiče včlanjena novih članic v univerzo, konkretno v Univerzo v Ljubljani,
                  je tako po še obstoječi zakonodaji kot tudi po tej, o kateri razpravljamo danes,
                  ena izmed ključnih pristojnosti dana v roke senatu Univerze oziroma po sedanjem
                  sistemu Znanstveno-pedagoškemu svetu univerze. In samo ta je tisti, ki lahko to
                  odločitev sprejme. Hvala.</p>
            </sp>
            <sp xml:id="SDZ1-Redna-12-1993-09-29.sp326">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ker ni več nobenega razpravljalca, dajem predlog sklepa na glasovanje.
                  Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda. Prosim, gospod Zgaga.</p>
            </sp>
            <sp xml:id="SDZ1-Redna-12-1993-09-29.sp327">
               <speaker>DR. PAVEL ZGAGA:</speaker>
               <p>Spoštovani Državni zbor! Ne glede na pozno uro bi želel, ob tem, da ste ves
                  današnji dan posvetili problematiki slovenskega visokega šolstva, izreči zahvalo
                  za to, kar ste naredili. Slovenija po 13. letih ponovno dobiva zakonsko regulacijo
                  tega področja in prepričan sem, da to zahvalo za delo, ki je bilo danes storjeno,
                  lahko izrečem ne samo v imenu Vlade in Ministrstva za šolstvo in šport pač pa tudi
                  v imenu obeh obstoječih slovenskih univerz in v imenu vseh slovenskih
                  visokošolskih zavodov. Hvala. <stage>(Ploskanje v dvorani.)</stage></p>
            </sp>
            <sp xml:id="SDZ1-Redna-12-1993-09-29.sp328">
               <speaker>PODPREDSEDNIK VLADIMIR TOPLER:</speaker>
               <p>Spoštovani poslanci, zaključujemo to točko dnevnega reda in mislim, da si
                  zaslužimo akademsko četrt, zato danes sejo zaključujem <stage>(čeprav je samo
                     akademskih pet minut)</stage>. Sejo nadaljujemo jutri ob 10. uri. Vsem želim
                  prijeten večer!</p>
            </sp>
            <stage type="time">(SEJA JE BILA PREKINJENA 29. SEPTEMBRA 1993 OB 18.54 URI IN</stage>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-40-1996-09-12">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">7A1636C2CAD31C99C1257832004838F0</idno>
               <idno type="URI">7A1636C2CAD31C99C1257832004838F0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-40-1996-09-12.DZ" n="40">
               <name>Redna</name>
               <date when="1996-09-12"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-40-1996-09-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 12. SEPTEMBRA 1996 OB 10.19 URI.)</stage>
            <sp xml:id="SDZ1-Redna-40-1996-09-12.sp1">
               <speaker>PODPREDSEDNIK MIROSLAV MOZETIČ:</speaker>
               <p>Spoštovane gospe in gospodje! Pričenjam nadaljevanje 40. seje Državnega zbora
                  Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
                  poslanke in poslanci: Alojzij Metelko, mag. Jože Protner, Jože Jagodnik, Mihaela
                  Logar, mag. Janez Kocijančič, Roberto Battelli, Štefan Matuš, Gabrijel Berlič za
                  popoldanski del seje, Peter Petrovič za popoldanski del seje, Jože Rajšp, Marijan
                  Stanič, Janko Predan za popoldanski del seje, Bojan Korošec po 15. uri. Prosim, da
                  ugotovimo prisotnost v dvorani. Ugotavljamo prisotnost! Ugotavljam, da je navzočih
                  51 poslank in poslancev. Zbor je sklepčen in lahko pričnemo z delom.</p>
               <p>Na sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Današnje nadaljevanje 40. seje bomo pričeli z obravnavo prekinjene 3.k točke
                  dnevnega reda - predlog zakona o spremembah in dopolnitvah zakona o graditvi
                  objektov - skrajšani postopek. Zatem bomo prišli na obravnavo preostalih točk
                  dnevnega reda, in sicer so nam preostale še naslednje točke: 3.h, 3.i, 9., 10.,
                  12., 13., 14., 15., 16., 17., 18., 20.a in b, 21.a in 21.b točka, za katere so
                  tudi podani pogoji za njihovo obravnavo. Točki 3.b in 3.e pa bo zbor obravnaval,
                  ko bo prejel dokončno poročilo matičnih delovnih teles. Gospod Kociper ima
                  proceduralno.</p>
            </sp>
            <sp xml:id="SDZ1-Redna-40-1996-09-12.sp2">
               <speaker>ŠTEFAN KOCIPER:</speaker>
               <p>Hvala lepa. Gospod podpredsednik, kolegice in kolegi! Res je, kar je povedal
                  predsedujoči. Točka 3 d - to je predlog zakona o zagotovitvi sredstev za izgradnjo
                  nove Pediatrične klinike v Ljubljani - je delno pripravljena. Odbor za zdravstvo,
                  delo, družino in socialno politiko je sprejel na svoji 89. seji 28.6. namreč
                  sklep, da podpira ta zakon, da ga Državni zbor tudi sprejme po hitrem postopku.
                  Sprejel pa je zaradi izvedbenih pomanjkljivosti v tem zakonu tudi sklep, da naj se
                  predsednika odborov, ki sta matična za to področje - to je ta odbor o katerem
                  govorim in Odbor za finance - tudi dogovorita za skupno sejo, kjer bi te
                  nedorečenosti dorekli. Žal do te seje ni prišlo. Tudi Odbor za finance ni sprejel
                  dokončnega stališča. Dobil sem gradivo raznih komunikacij tudi Odbora za finance z
                  Vlado. Kot so ta gradiva pač pokazala, ni dokončne besede s strani Vlade. Vendar
                  predlagam, ker je to pač zadnja možnost, da to točko tudi Državni zbor obravnava
                  in se do tega zakona, ki smo ga praktično podpisali, kolikor vem, iz vseh
                  poslanskih skupin, predlagali iz vseh poslanskih skupin, ta parlament tudi
                  opredeli. Mislim, da ima pravico, ne glede na to, da Vlada ni opravila svojega
                  dela oziroma tudi Odbor za finance pač ni dokončal svojega dela. Navsezadnje je ta
                  izgradnja Pediatrične klinike imela tako široko podporo, da si parlament ne sme
                  dovoliti, da bi ta zakon pustil nedodelan oziroma praktično, da se do njega ne bi
                  opredelil preden gre na volitve, kajti s tem bi ostali vsi skupaj dolžni tistim,
                  ki so že veliko dali v ta sklad za izgradnjo Pediatrične klinike. In jaz prosim,
                  da parlament odgovorno opravi to nalogo, saj je tudi sprejel ta zakon na dnevni
                  red po hitrem postopku. Zato po nadaljevanju te točke oziroma po opravljeni prvi
                  točki, ki jo je napovedal predsedujoči, prosim, da gremo po vrsti po dnevnem redu
                  naprej. Hvala lepa.</p>
            </sp>
            <sp xml:id="SDZ1-Redna-40-1996-09-12.sp3">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali imate, gospod Ivo Hvalica, tudi v zvezi z dnevnim redom, vrstnim
                  redom?</p>
               <p>Gospod Ivo Hvalica ima besedo.</p>
            </sp>
            <sp xml:id="SDZ1-Redna-40-1996-09-12.sp4">
               <speaker>IVO HVALICA:</speaker>
               <p>Hvala lepa. Spoštovani! V obvestilu, ki smo ga dobili včeraj, z datumom 10.
                  september, in ki ga je podpisala sekretarka Državnega zbora gospa Jožica Velišček,
                  piše v zadnji alinei, da 3.d in 3.e točko bo zbor obravnaval, ko bo prejel
                  dokončno poročilo matičnih delovnih teles. Tukaj mislim predvsem na 3.e točko -
                  predlog zakona o zagotavljanju sredstev za prestrukturiranje proizvodnje v
                  poslovnem sistemu Salonit Anhovo. Gledal sem poslovnik. Kategorije dokončnega
                  poročila nisem zaznal. Tega ni. Mi imamo poročilo delovnega telesa. Kaj je to
                  dokončno poročilo? Prosim Državni zbor, da mi pojasni, od kdaj je uvedel ta
                  institut dokončnega poročila in kaj to je, in če tudi ni poročila, ampak ne
                  dokončnega, ampak poročila matičnega delovnega telesa, da mi pojasni, kako je to
                  mogoče, da - pred seboj imam prečiščen dnevni red 40. seje, ki se je začela v
                  petek 21. junija - do danes 12. septembra še ni poročila; pri čemer me ne briga
                  ali je začasno ali dokončno ali umestno, ni še poročila matičnega delovnega
                  telesa. Gre za izjemno urgentno zadevo. O tem sem že govoril na Kolegiju Državnega
                  zbora, predvčerajšnjim. Gre za dramatično zadevo. Tam umirajo ljudje že tedensko,
                  ne več mesečno, za posledicami azbesta, mi se pa s tem tukaj igramo. Lepo prosim
                  za malo odgovornosti, malo čuta, malo humanosti, ki ga v tem parlamentu sicer
                  manjka. Prosim za pojasnilo in za konkreten odgovor, zakaj in kako se je moglo to
                  zgoditi? Hvala lepa.</p>
            </sp>
            <sp xml:id="SDZ1-Redna-40-1996-09-12.sp5">
               <speaker>PODPREDSEDNIK MIROSLAV MOZETIČ:</speaker>
               <p>Ja. Kaj so poročila dokončna in vmesna poročila in matični odbor in zainteresirano
                  delovno telo, to vse piše v poslovniku. Gospod Ivo, si boste lahko prebrali.
                  Namreč, sedaj imamo dva predloga in bom dal vsakega posebej na glasovanje, in
                  sicer to, da potem, ko zaključimo s točko 3k, ki je prekinjena, nadaljujemo s 3.d
                  in 3.e točko; to sta točki, ki sta po vrstnem redu, potem so tudi h, i, 9, 10, 12
                  itn.</p>
               <p>Dajem na glasovanje predlog, da obravnavamo potem, ko zaključimo 3.k točko, 3.d
                  točko - predlog zakona o zagotovitvi sredstev za izgradnjo nove pediatrične
                  klinike v Ljubljani. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(12
                     poslancev.)</stage>Ugotavljam, da bomo to točko obravnavali tako, kot je
                  sklep.</p>
               <p>Sedaj dajem na glasovanje tudi to, da se potem za 3.d točko uvrsti 3.e točka -
                  predlog zakona o zagotavljanju sredstev za prestrukturiranje proizvodnje v
                  poslovnem sistemu Salonit Anhovo. Predlog dajem na glasovanje. Ugotovimo
                  sklepčnost! <stage>(57 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da je tudi ta predlog sprejet.</p>
               <p>In tako bomo tudi 3.e točko. Tako da vrstni red je naslednji: najprej 3.k točka,
                  potem 3.d in 3.e, 3.h, 3.i, 9., 10., 12., 13., 14., 15., 16., 17., 18., 12.a,
                  12.b, 21.a in 21.b točko. Preden preidemo na 3.k točko, moramo še eno zadevo
                  urediti, in sicer predlagam, da zbor tudi za poslanca gospoda Zorana Thalerja
                  opravi razpravo in glasovanje o predlogu sklepa, da do sprememb odlokov o sestavi
                  delovnih teles opravlja funkcijo člana v vseh delovnih telesih, ki jih je
                  opravljal poslanec Matjaž Peskar. Želi v zvezi s tem kdo besedo?
                     <stage>(Nihče.)</stage></p>
               <p>Zato dajem na glasovanje naslednji predlog sklepa. Glede na priporočilo Komisije
                  za poslovnik, ki ga je sprejela na svoji seji dne 3.5.1996 predlagam, da zbor
                  ugotovi, da poslanec Zoran Thaler do morebitnih sprememb v sestavi delovnih teles
                  opravlja funkcijo člana v vseh delovnih telesih, katerih član, podpredsednik ali
                  predsednik je bil poslanec Matjaž Peskar, ki je prenehal opravljati funkcijo
                  poslanca. Predlog dajem na glasovanje.</p>
               <p>Ugotovimo sklepčnost! Ni več proceduralno, ko sem jaz predlagal sklep v
                  glasovanje. Kakšna obrazložitev glasu? Pri proceduralnih predlogih ni obrazložitve
                  glasu, nimate obrazložitve glasu. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Gospod Ivo Hvalica ima proceduralno zadevo.</p>
            </sp>
            <sp xml:id="SDZ1-Redna-40-1996-09-12.sp6">
               <speaker>IVO HVALICA:</speaker>
               <p>Hvala lepa. Spoštovani! Analogno k temu predlagam, da izglasujemo enako, kot smo
                  izglasovali sedaj to, da gospod Rajšp, nov poslanec Državnega zbora, postane član
                  <stage>(ne, poslušajte do konca gospa Danica, ste neučakani, demokratsko neučakani)</stage>, da gospod
                  Rajšp, ki je nov poslanec Državnega zbora, postane član Preiskovalne komisije o
                  sumu zlorabe javnih pooblastil. -  Vidite, da ne veste vnaprej. Niste še na
                  volitvah, gospa Danica. Torej<gap n="..."/></p>
            </sp>
            <sp xml:id="SDZ1-Redna-40-1996-09-12.sp7">
               <speaker>PODPREDSEDNIK MIROSLAV MOZETIČ:</speaker>
               <p>Prosim mir!</p>
            </sp>
            <sp xml:id="SDZ1-Redna-40-1996-09-12.sp8">
               <speaker>IVO HVALICA:</speaker>
               <p>Jaz nisem, ne vem, ali je on postal član tudi preiskovalne komisije. O tem nismo
                  dobili nobenega odloka. Kdaj?</p>
            </sp>
            <sp xml:id="SDZ1-Redna-40-1996-09-12.sp9">
               <speaker>PODPREDSEDNIK MIROSLAV MOZETIČ:</speaker>
               <p>Včeraj, gospod Ivo.</p>
            </sp>
            <sp xml:id="SDZ1-Redna-40-1996-09-12.sp10">
               <speaker>IVO HVALICA:</speaker>
               <p>Hvala, če je postal, potem je v redu.</p>
            </sp>
            <sp xml:id="SDZ1-Redna-40-1996-09-12.sp11">
               <speaker>PODPREDSEDNIK MIROSLAV MOZETIČ:</speaker>
               <p>Prosim, da se umirite. Povsem enak sklep je bil sprejet tudi včeraj za gospoda
                  Rajšpa in skladno s stališči poslovniške komisije je pač član v vseh, dokler se
                  drugače ne odloči.</p>
               <p>Prehajamo na <title>3.K TOČKO DNEVNEGA REDA - PREDLOG ZAKONA O SPREMEMBAH IN
                     DOPOLNITVAH ZAKONA O GRADITVI OBJEKTOV</title>, ki ga obravnavamo v skrajšanem
                  postopku. Prvo obravnavo znotraj skrajšanega postopka smo že zaključili in
                  prehajamo na drugo obravnavo, to je obravnavo posameznih členov in amandmajev in
                  naslova predloga zakona. In dajem pred tem na glasovanje predlog sklepa,
                  proceduralnega, da skladno z zadnjo alinejo 189. člena poslovnika zbor razpravlja
                  in glasuje o vseh tistih členih skupaj, h katerim niso bili vloženi amandmaji. Ta
                  predlog dajem na glasovanje. Ugotovimo sklepčnost! <stage>(43 prisotnih.)</stage>
                  Kolegice in kolegi ugotavljamo sklepčnost! <stage>(60 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je sklep sprejet.</p>
               <p>Prehajamo na obravnavo tistih členov, h katerim so vloženi amandmaji in seveda
                  tudi na obravnavo amandmajev. V obravnavo dajem 1. člen in pa tri amandmaje k 1.
                  členu. En amandma imate v pregledu amandmajev - to je z dne 17.7.1996. Poleg
                  amandmaja, ki je v pregledu, imamo amandma poslanca Žareta Preglja <stage>(ki je
                     posebej vložen, ni v pregledu, vložen je 18.7.1996)</stage> in amandma poslanca
                  Miroslava Geržine <stage>(vložen 9.julija 1996)</stage>. Vrstni red glasovanja
                     <stage>(ko bomo do tega prišli, glasovali bomo po razpravi)</stage>: najprej o
                  amandmaju gospoda Žareta Preglja <stage>(če bo možno o njem glasovati glede na
                     določene pravne probleme in proceduralne)</stage> in potem o amandmaju gospoda
                  Geržine in na koncu o amandmaju, ki ga imate v pregledu in ga je predlagal Odbor
                  za gospodarstvo. Torej odpiram razpravo o prvem členu in vloženih amandmajih k 1.
                  členu. Želi kdo besedo? Gospod Baškovič.</p>
            </sp>
            <sp xml:id="SDZ1-Redna-40-1996-09-12.sp12">
               <speaker>MILAN BAŠKOVIČ:</speaker>
               <p>Hvala lepa. Že predsedujoči je omenil, da je nekoliko problematično vprašanje
                  nekaterih vloženih amandmajev glede na dopustnost oziroma zmožnost obravnavanja.
                  Jaz sem to razumel kot vprašanje, ki ga je vendarle treba obravnavati in bi rad
                  nekatera opozorila oziroma svoje mnenje izrazil o tem velikem amandmaju, ki je
                  pravzaprav amandma plus nekaj dodatkov, gospoda Žareta Preglja. Namreč gre za
                  unikum v naši praksi skrajšanih postopkov. Razumem želje in tudi smoter tega
                  amandmaja, ki bi naj nekako predstavljal resnično vsebinsko poskus izhoda iz slepe
                  ulice, v kateri smo se znašli, ko smo se podali v tem projektu v skrajšani
                  postopek in zašli v velike težave. Gospod Pregelj v obrazložitvi lepo pove na
                  koncu, da je smoter amandmaja v tem, da se s predlaganimi amandmaji dejansko
                  oblikuje prečiščeno besedilo zakona. Na to bodite pozorni, ker ta poskus je bil
                  prisoten že ob samem predlaganju zakonskega projekta, ko je Vlada priložila k
                  formalnemu predlogu zakona o spremembah in dopolnitvah tudi prečiščeno besedilo z
                  željo, da se ta potem objavi kot končni rezultat razprav v Uradnem listu. Seveda
                  za kaj takega naš poslovnik nima, ne daje nobenih podlag in je potem Vlada tudi
                  izrecno odstopila od tega poskusa, da po tej poti pride do besedila zakona. Če bi
                  hoteli priti do takega teksta bi morali predlagati zakon v taki obliki, od samega
                  začetka integralni zakon, ki bi vso vsebino pokril. To se pravi kompletno revizijo
                  zakona jasno in pregledno, kompletno od a do ž nov zakon, ki bi vse uredil in
                  starega ukinil. Edino taka solucija je možna, če se naj gre na kompletno novo
                  besedilo. No, tega potem ni bilo in smo ostali pri spremembah in dopolnitvah, ki
                  so se predlagale v skrajšani postopek.</p>
               <p>Naj nekoliko le posežem nazaj, da bo potem razumljiva moja končna teza. Namreč, te
                  predlagane spremembe so tako obsežne in tudi vsebinsko pomembne, da smo mi kot
                  sekretariat  po uradni dolžnosti v samem začetku procesa opozorili, da ni pogoja
                  za skrajšani postopek, ni pogojev, zato ker 204.a člen Poslovnika predvideva točno
                  določene pogoje ob katerih je možno iti na skrajšani postopek, kot izjemo od
                  rednega postopka, ki ga Ustava sankcionira in zahteva. Gre za to, da gre samo za
                  manj zahtevne spremembe, takrat je možen tak postopek oziroma v tem primeru tudi,
                  če gre za spremembe, ki so posledica odločbe Ustavnega sodišča. Ustavno sodišče je
                  v tem primeru samo v eni odločbi aktualno in gre samo za detajl v tem celem sklopu
                  sprememb, vse drugo so ostale. In sam predlagatelj, ki je utemeljeval ta svoj
                  projekt, je jasno povedal, da gre za vsebinsko pomembne novitete, spremembe,
                  prilagajanje evropski zakonodaji, racionalizacijo postopkov itn., uvajanje novih
                  inštitucij, zbornice itn. To niso manj pomembne neznatne spremembice, ki jih ta
                  204. člen predvideva. Skrajšan postopek je ob tem, kar je napisano, seveda
                  razumeti tako, da naj bo omejen na majhne spremembe, ki ne zahtevajo poglobljenih
                  razprav, preverjanj, usklajevanj, vse to kar sicer omogoča normalni trifazni
                  postopek, ali postopek, ki se sicer da tudi po naših merilih med fazami
                  skrajševati, združevati itn. Skrajšani postopek bi moral biti hiter, kratek,
                  jasen, omejen itn.</p>
               <p>Tukaj je, če se pogleda, tudi po tem kar je gospod Pregelj pripravil zelo
                  natančno, od svojih 109. členov obstoječega zakona jih je samo šest, ki niso
                  dotaknjeni, samo šest; so notri natančno identificirani v tem projektu. Ali je
                  zdaj to tisto, kar Poslovnik dopušča? Po moje se je zdaj izkazalo, da je popolnoma
                  neupravičen in neutemeljen ta skrajšani postopek.</p>
               <p>Druga zahteva Poslovnika je, da se lahko amandmira v skrajšanem postopku samo
                  tiste določbe, ki so zadete s spremembami in dopolnitvami v zakonskem predlogu.
                  Tudi to pomeni res omejen obseg, omejena vsebina sprememb. V tem primeru se je
                  praktično že vse izgubilo. Iz tega pregleda se sedaj vidi, da ni več meje med
                  osnovnim besedilom, med predloženim besedilom, besedilom amandmajev. Nihče več
                  tega ne obvladuje. To je moj vtis, in tudi ta zadrega iz tega izhaja.</p>
               <p>Poleg tega se dodajajo nove vsebine, nove rešitve - ki so pomembne - z amandmaji
                  tudi na način, ki je sporen zlasti v skrajšanem postopku. Dodajajo se neke določbe
                  k členom, ki imajo popolnoma drugo vsebino, ampak najdejo samo formalno spono z
                  nekim predhodnim členom, potem pa imamo a, b, itn, kar je zopet za skrajšani
                  postopek še posebej vprašljivo, in nekim členom se dodaja vsebina, tista, ki zopet
                  ni konsistentna in se pojavlja kot amandma itn.</p>
               <p>Tega je toliko, tako je nepregledno in zavozlano, da dejansko rabimo prečiščen
                  pregled, ampak ne na ta način.</p>
               <p>Zato še enkrat poudarjam, da je škoda, ker takrat ne odbor ne Državni zbor nista
                  našega mnenja upoštevala in sta šla brez premisleka v skrajšani postopek.</p>
               <p>Če se sedaj vrnem k samem amandmaju gospoda Preglja je njegova značilnost v tem,
                  da pravzaprav v tem amandmaju k 1. členu, ki pa zajema vso materijo zakona od 1.
                  člena do 103. člena, pravzaprav v tem delu on utopi vse amandmaje, ki jih je dala
                  Vlada, ki so jih dali poslanci, ki so bili v osnovnem besedilu in tako naprej. Vso
                  to materijo združuje v en sam amandma k 1. členu. To je unikum in do sedaj česa
                  takega nismo v praksi preskusili. Tisti mega amandmaji, ki so se včasih pojavili,
                  so bili mega amandmaji v nekem primeru, ko je šlo za materijo res enega člena s
                  široko vsebino. Tu gre pa za to, da so vsi amandmaji, vse besedilo o osnovnem
                  amandmaju in tako naprej, vse strpano v en člen, ki pa ima - praktično - 103.
                  člene.</p>
               <p>Poslovnik ne v črki ne v duhu ne ustreza taki rešitvi. Če soočimo tak pristop s
                  poslovnikom, <stage>(to je moje mnenje, lahko bi se tega lotila Komisija za
                     poslovnik ali pa kdo drug)</stage>, ne prenese takega pristopa, zlasti še, če
                  vzamemo smisel amandmajev. Amandmaji so spreminjevalni predlogi k posameznim
                  določbam in je treba o vsakem posebej natančno razmisliti, ga utemeljiti,
                  razpravljati, se odločiti; od 1., 2., 3., 4., kolikor jih pač je. Ni mogoče sedaj
                  vseh amandmajev po vseh členih en bloc sprejeti ali zavrniti. Tukaj je vse to
                  združeno. Mislim, da bi bil smisel poslovnika s tem globoko prekršen, čeprav čisto
                  natančno po črki take situacije niti ne obravnava. Mislim, da s tem pristopom tudi
                  presega tista osnovna pravila zakona oziroma poslovnika, ki govori o teh elementih
                  vsebine skrajšanih postopkov, obsega in tako naprej. Tu se te meje več ne da
                  izluščiti.</p>
               <p>Ob tem pa še to. Če bi slučajno šli v obravnavanje tega amandmaja in ga
                  sprejemali, po strukturi je zanimiv in tudi pravno bi bilo treba potem tudi videti
                  redakcijsko in tako naprej, kako razumeti, da ta amandma k 1. členu, ki zajema
                  103. člene v svoji vsebini, vsebuje kompletno poglavje, ki ga naslavlja prehodne
                  in končne določbe, to vse izčrpa, na koncu potem pa dodaja k 61., 62. in 63. členu
                  nove neopredeljene in neuvrščene prehodne določbe. To se med sabo ne izide in tudi
                  strukturno in po tehniki ob redakciji, mislim, ni rešljivo na ta način. S tem da
                  je vprašanje, kaj s tistimi šestimi členi iz osnovnega besedila zakona, ki nekje
                  potem visijo zunaj in je to, potem spet ni kompletno besedilo. Skratka, to so
                  problemi. Mislim, da je treba o tem razmisliti. Samo nekaj variant je <stage>(to
                     je samo moje mišljenje)</stage>: ali sprejeti razlago, da taka oblika amandmaja
                  enostavno ni sposobna za obravnavo in odločanje ali pa, če to ni prepričljivo in
                  jasno, prepustiti Komisiji za poslovnik, da se tega loti in da neko svojo razlago,
                  ki bi našla izhod iz tega položaja. To je moje mišljenje. Hvala lepa.</p>
            </sp>
            <sp xml:id="SDZ1-Redna-40-1996-09-12.sp13">
               <speaker>PODPREDSEDNIK MIROSLAV MOZETIČ:</speaker>
               <p>Jaz mislim, da preden bi nadaljevali razpravo, bi morali razčistiti proceduralno,
                  ker sicer ni smiselno voditi razprave o amandmaju, ki vsebuje cel zakon praktično,
                  čeprav je delno tukaj že Vlada naredila podoben greh, da je v svojemu predlogu
                  tudi v posamezne člene vključevala cela poglavja zakona. In odvisno od tega potem
                  bomo vodili pač razpravo, ker v tem primeru je treba verjetno voditi razpravo k
                  amandmaju poslanca gospoda Preglja, ki vsebuje cel zakon. Glede na razlago, ki je
                  bila dana, mislim tudi sam, da glede na poslovnik, in je smisel in smoter
                  poslovnika, se amandmaji ne vlagajo in z njimi zaobsega celoten zakon, ker s tem
                  se pač prepreči na neki način razpravo o vseh drugih amandmajih, ker če je tak
                  amandma sprejet, potem smo sprejeli zakon v celoti z enim amandmajem in so vsi
                  drugi amandmaji brezpredmetni. V skladu s poslovnikom dajem razlago
                  predsedujočega, da o tem amandmaju ne moremo glasovati, v razpravo. Želi kdo o tej
                  zadevi besedo? Gospod Pregelj.</p>
            </sp>
            <sp xml:id="SDZ1-Redna-40-1996-09-12.sp14">
               <speaker>ŽARKO PREGELJ:</speaker>
               <p>Spoštovani! Osebno menim, da se o tem amandmaju da glasovati, saj je čisto
                  korektno vložen. Poleg tega se moramo zavedati, da imamo opravka z zakonom, ki je
                  predlagan v obliki spremembe in dopolnitve obstoječega zakona. Taki zakoni so
                  svojevrstna posebnost oziroma so nekoliko drugačni od običajnih zakonov, kajti
                  običajno lahko v enem samem členu zakona o spremembah se pojavi lahko več novih
                  členov, ki se potem vnesejo v osnovni zakon. Tako da s tega stališča, poglejte,
                  lahko predlog, ki sem ga vložil, razumemo tako, kot sem ga zdaj poizkušal
                  obrazložiti. Torej to je v bistvu zakon, ki bo imel en člen oziroma nekaj členov
                  in v 1. členu bo praktično vse tisto, kar se dopolnjuje v starem zakonu. Zavedati
                  se moramo, da je ta materija v našem poslovniku nepopolno obdelana, da je
                  poslovnik, kar se tega tiče, pomanjkljiv, da ni posebej zapisano in ne dovolj
                  natančno, kako se obravnavajo in tudi, kako se pišejo zakoni o spremembah in
                  dopolnitvah obstoječih zakonov. Se pa strinjam z mnenjem gospoda Baškoviča, ki je
                  v bistvu korektno opozoril na to, da je amandma mišljen kot sprememba neke manjše
                  zaključene celote v zakonu, to je v resnici običajno člen, čeprav naš poslovnik
                  predvideva, da se lahko istočasno bere več členov ali cela poglavja. In potem je
                  pač zelo težko zdaj reči, če bi se hkrati bralo več členov, da ni možno dati na
                  celo serijo členov enega samega amandmaja. Seveda so to dokaj nepregledni
                  postopki, jaz se tega zavedam, tudi nisem predlagal tega amandmaja iz želje
                  zapletati postopek, ki je že sicer sam po sebi dovolj zapleten, toda želel sem
                  opozoriti, da v bistvu bi edino korekten pristop bil tak, da bi Vlada predlagala
                  tak konsistenten tekst, kot je v bistvu ta amandma, ki povzema vse rešitve tako
                  matičnega odbora kot cele vrste predlagateljev amandmajev. Osebno menim, da v
                  kolikor se zbor odloči, da pač o takem amandmaju ne bo glasoval in bo šel v tisto
                  dokaj mukotrpno delo glasovanja o vsakem amandmaju posebej, sploh bo potem težko
                  sestavit en zelo konsistenten tekst in ga tudi potem brati skupaj z osnovnim
                  zakonom.</p>
               <p>Predlagam, da uporabimo še eno drugo možnost, ki nam jo poslovnik daje. In sicer,
                  da glede na to, da se je sedaj končala prva obravnava, se odločimo, da ne gremo
                  več po skrajšanem postopku, ampak da se zakon vrne v normalen postopek. Torej, da
                  preidemo na drugo obravnavo, jo opravimo tako, da zahtevamo od predlagatelja, da
                  pripravi novo besedilo. In to besedilo je praktično že pripravljeno, ga
                  predlagatelj lahko takoj predloži v nadaljnjo obravnavo, in sicer lahko to že na
                  naslednji izredni seji in potem na podlagi poslovnika se lahko v roku 7 dni tudi
                  opravi tretja obravnava. Osebno menim, da bi to bil veliko bolj korekten postopek
                  kot pa to žongliranje z amandmaji, ki je dejansko pri takem postopku kot je
                  skrajšani postopek in v takem obsegu v resnici nesprejemljivo. Jaz upam, da sem s
                  tem, bom rekel generalnim amandmajem, dovolj jasno opozoril na nesmiselnost
                  postopka, ki smo ga kot večina - jaz jo tukaj nisem podpiral - ubrali v Državnem
                  zboru in verjamem, da sem pripeljal zadevo do absurda. Ampak absurd je bil ponujen
                  že od vsega začetka s skrajšanim postopkom, zato predlagam, da v kolikor se večina
                  v zboru odloči, da o tem amandmaju ne bo glasovala, ker je dejansko stvar dokaj
                  poslovniško zapletena, predlagam, da se racionalno odločimo - glede na to, da nam
                  je v bistvu na razpolago malo več časa - da spremenimo postopek nazaj v normalen
                  postopek in zahtevamo od predlagatelja, da zadevo korektno spelje po normalni
                  proceduri; s tem da pa, jasno, uvrstimo ta zakon na izredno sejo in ga tudi
                  pripeljemo do konca. Hvala lepa.</p>
            </sp>
            <sp xml:id="SDZ1-Redna-40-1996-09-12.sp15">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Torej, če sem prav razumel, čeprav ni bilo izrecno zahtevano, gospod
                  Pregelj, zahtevate, da se glasuje o moji poslovniški razlagi in potem dajete
                  predlog - dobro bomo po glasovanju še tisti drugi del poskušali razrešiti.</p>
               <p>Na glasovanje dajem najprej moje tolmačenje oziroma tolmačenje predsedujočega, da
                  ni možno glasovati o amandmaju, ki ga je vložil poslanec Žare Pregelj. Ugotovimo
                  sklepčnost! O mojem oziroma stališču predsedujočega, da ni možno glasovati o
                  amandmaju Žareta Preglja. Ugotovimo sklepčnost! <stage>(41 prisotnih.)</stage>
                  Ugotavljamo sklepčnost! Kolegice in kolegi, ki so izven dvorane pa prosim, da se
                  nam pridružijo.</p>
               <p>Ugotovimo sklepčnost! Tisti, ki ste se nam kasneje pridružili: glasovali bomo o
                  stališču predsedujočega, da ni možno glasovati o amandmaju k 1. členu, ki ga je
                  vložil poslanec Žaro Pregelj. <stage>(48 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je stališče predsedujočega sprejeto.</p>
               <p>Torej o tem amandmaju ne bomo glasovali.</p>
               <p>Gospod Pregelj je predlagal še to, da se skladno s četrtim odstavkom 204.a člena
                  poslovnika, odloči, to kar tam piše, da po končani prvi obravnavi lahko vsak
                  poslanec predlaga, da Državni zbor spremeni odločitev iz prvega odstavka tega
                  člena in da se druga in tretja obravnava predloga zakona opravita po rednem
                  postopku. Torej tukaj je pač spet en proceduralni problem. Mi smo prvo obravnavo
                  zaključili, da smo mi danes pravilno in skladno s poslovnikom že začeli drugo
                  obravnavo. Na žalost je gospod Žaro Pregelj zamudil ta začetek in da ni možno več,
                  torej da danes niti več ne bi mogli, ker smo to fazo že zamudili. Vendar pa še to,
                  da je gospod Pregelj tudi po končani prvi obravnavi, tej splošni, že predlagal, da
                  se spremeni odločitev o skrajšanem postopku in se druga in tretja obravnava
                  opravita po rednem postopku. Tako da zbor tega ni sprejel. Danes tudi ne more več
                  tega sprejemati, ker smo tudi začeli drugo obravnavo, tako da nadaljujemo postopek
                  tako, kot je bilo že odločeno, da se pelje po skrajšanem postopku in nadaljujemo z
                  drugo obravnavo. Tako da kar zadeva 1. člen imamo obravnavo o samem členu in pa
                  amandmaju, ki ga je vložil gospod Geržina in pa o amandmaju, ki ga je vložil Odbor
                  za gospodarstvo. Amandma gospoda Geržine je bil na posebnem papirju vložen 9.
                  julija 1996, amandma odbora pa je v pregledu amandmaja. Želi kdo besedo o tem 1.
                  členu? Predstavnik Vlade.</p>
            </sp>
            <sp xml:id="SDZ1-Redna-40-1996-09-12.sp16">
               <speaker>MAG. DUŠAN BLAGANJE:</speaker>
               <p>Hvala lepa. Gospod predsedujoči, spoštovane gospe in gospodje! Želel bi
                  komentirati amandma, ki ga je k 1. členu vložil poslanec gospod Geržina in z njim
                  predlaga, da naj bi se iz zakona o graditvi objektov s spremembami in dopolnitvami
                  ne črtala člena 46. in 47. Ta amandma ni ustrezen in mu Vlada nasprotuje. In sicer
                  zaradi tega, ker predlaga, da se v gradbeno zakonodajo ponovno vrača materija, ki
                  sodi v prostorsko zakonodajo, v zakonodajo o urejanju naselji, in to predlaga z
                  neustreznimi argumenti. 46. in posledično 47. člen sta nepotrebna in je njuno
                  črtanje predlagano zato, ker je področje ustrezno, torej gre za priglasitve del,
                  ustrezno regulirano v zakonu o urejanju naselij. Zaradi tega ne bo področje
                  državnih cest utrpelo prav nobene škode, saj je v zakonu o državnih cestah, ki je
                  pred tem Državnim zborom v tretji obravnavi, vključeno posebno poglavje o graditvi
                  cest, ki je za graditev cest poseben zakon, lex specialis, katerega določbe bodo
                  veljale ne glede na določbe zakona o graditvi objektov, določb enega zakona, torej
                  zakona o državnih cestah, pa v drugem zakonu, v tem primeru zakonu o graditvi
                  objektov, ne kaže ponavljati. Črtani 46. člen namreč jasno določa možnost
                  priglasitve samo za objekte oziroma dela, za katera ni potrebno lokacijsko
                  dovoljenje in ki ne štejejo za rekonstrukcijo. Zakon o državnih cestah pa bo za
                  državne ceste omogočal priglasitve tudi za dela, ki štejejo za rekonstrukcijo.
                  Izpuščanje 46. in 47. člena iz zakona o graditvi objektov torej ustrezno rešuje
                  materijo, ustrezno rešuje položaj za državne ceste zaradi zakona o državnih cestah
                  in bi ohranjanje te rešitve, kot predlaga amandma, povzročilo samo zmedo, ničesar
                  pa ne bi prispevalo k namenu predlagatelja. Hvala.</p>
            </sp>
            <sp xml:id="SDZ1-Redna-40-1996-09-12.sp17">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Geržina. Gospod Ivo Hvalica ima repliko.</p>
            </sp>
            <sp xml:id="SDZ1-Redna-40-1996-09-12.sp18">
               <speaker>IVO HVALICA:</speaker>
               <p>Hvala lepa. Nastop predstavnika Vlade je pokazal pravzaprav tisto, kar smo rekli
                  že pred parlamentarnimi počitnicami, kako obsežna je ta materija, kako globoko
                  posega v ta segment in kako se poskuša to po skrajšanem postopku spraviti skozi
                  parlament. Tudi ni slučajno, da je to sedaj 1. točka dnevnega reda, ko še ni
                  segret ta parlament in se zna zgoditi, da bo šlo to mimo, tako kot si pač
                  predlagatelj zakona želi.</p>
               <p>Opozarjam še enkrat. Tukaj se dela neka precejšnja, velika usodna napaka. Oglašal
                  se bom do konca, ker mi vest ne da miru, ker gradbeniki tudi nekaj vedo, vi pa
                  nastopate stalno z aspekta urejanja prostora. Ponavljam še enkrat. Predlagatelj
                  zakona ni pravi oziroma bi lahko bil sopredlagatelj zakona in mi bomo poslušali še
                  pa še takšne razlage, samo to ni to. Vas bega naprej, kar naprej prostor,
                  gradbeništvo kot stroka, to vas pa, jasno, ne zanima. In in to je tisto, o tem
                  bomo še kaj rekli. Ne, ni potrebno mahati tako z roko, veste, ker razumem, da ste
                  pač kot predstavnik Vlade zelo samozavestni, samo v slovenskem parlamentu kar tako
                  delati; to mi lahko počnemo tako, vi pa bi lahko bili do poslanca, ki vam to
                  govori, malo bolj spoštljivi. Hvala lepa.</p>
            </sp>
            <sp xml:id="SDZ1-Redna-40-1996-09-12.sp19">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Mislim, da je kljub vsemu parlament dovolj ogret, sicer bomo naročili
                  ogrevanje, ampak točka pa je praktično po vrstnem redu, tako da s tega vidika ni
                  kakšnih posebnih mešanj, sicer bi lahko tudi za tiste dve točki, ki smo jih
                  uvrstili, rekli podobno.</p>
               <p>Gospod Geržina ima besedo.</p>
            </sp>
            <sp xml:id="SDZ1-Redna-40-1996-09-12.sp20">
               <speaker>MIROSLAV GERŽINA:</speaker>
               <p>Hvala lepa za besedo gospod predsedujoči. Spoštovane poslanke in poslanci, gospod
                  minister, predstavniki Vlade! Ta zakon je dejansko nekaj, kar odklaplja od bivšega
                  sistema, to je res, in je na hitro narejen tudi skozi ta postopek. Nič nimam proti
                  njemu. Vendarle, če gospod državni sekretar bazira svojo trditev, da 46. in 47.
                  člen nista več potrebna, potem je pa zadeva malo vprašljiva. Namreč, vi se,
                  spomnil bom kolegice in kolegi na to, da sprejemamo proračun prepozno, posebno za
                  popravilo, rekonstrukcijo, obnovo cestne infrastrukture pri nas in ta dva člena,
                  če bosta zbrisana, bosta onemogočila oziroma še otežila v tem trenutku, dokler ni
                  zakonodaja sprejeta, zakon o javnih cestah, sprememba zakona o urejanju naselij,
                  bosta še zavrla to dejavnost. Popolnoma se strinjam, da je to, bi rekel, lahko
                  relikt in poseganje mogoče v nekem segmentu v osebno lastnino ali privatno
                  lastnino, vendarle mi se lahko dogovorimo, da tam, kjer se ne posega v privatno
                  lastnino, se to lahko opravi, zato da se pospeši dela. Tega se ne da narediti,
                  sedaj pa temu še to zbrišemo notri, ampak enostavno je potrebno iti na gradbeno
                  dovoljenje, je potrebno vsa soglasja - in tukaj je kavelj, kot pravijo, tukaj je
                  problem, ker soglasij ne dobijo pravočasno. Gradbena sezona gre mimo, pride zima,
                  proračun je sprejet, lokalne oblasti pritiskajo, poslanci pritiskajo, vsi
                  pritiskajo, zakaj se to ne izvede, se izvaja v nepravilnem času in potem se meče
                  denar tja proč, ker se mora kasneje toliko hitro spet popravljati. To bo posledica
                  tega.</p>
               <p>Mislim, da če se rekonstruira zadevo, rekonstrukcija pa ne pomeni samo to, da
                  večamo radije, da širimo cestišče, ampak predvsem na naših cestah to, da so
                  podlage slabe. Podlage so narejene za 3 tone ali pa koliko obremenitev, mi imamo
                  danes 9, celo dovoljeno 11 ton na nekaterih cestiščih, če se dobro spomnim uredbe,
                  ki je bila sprejeta pred kratkim. Mislim, da je samo zadržanje teh dveh členov
                     <stage>(samo v prehodnem obdobju)</stage> za zmanjšanje negativnih posledic,
                  dokler ne bo sprejeta zakonodaja. Zakon, tak kot je, mislim da je dejansko samo
                  prehodna rešitev. S tem se mora gospod minister in tudi gospod državni sekretar
                  strinjati, ker detajli še manjkajo in če je to začasna zadeva, čeprav noben zakon
                  ni začasen, ampak odkar velja, velja kot zakon, ampak rešitev kot taka je začasna,
                  zato mislim, da je primerno, da se moj amandma sprejme in ohrani 46. in 47. člen v
                  zakonu. Hvala lepa.</p>
            </sp>
            <sp xml:id="SDZ1-Redna-40-1996-09-12.sp21">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Poljšak.</p>
            </sp>
            <sp xml:id="SDZ1-Redna-40-1996-09-12.sp22">
               <speaker>MARIJAN POLJŠAK:</speaker>
               <p>Prej je gospod Hvalica govoril o ogrevanju parlamenta. Povedal bom nekaj, kar bo
                  mogoče koga ogrelo oziroma upam, da ga bo ogrelo. Nisem strokovnjak na tem
                  področju, nisem preštudiral predloga zakona, posvetoval sem se z nekimi ljudmi, ki
                  so to pregledali in tudi niso preštudirali zadeve do kraja. Povedal bom, da ta
                  zakon - imam pa pravico povedati moje mnenje ali pa stališča ali trditev o tej
                  zadevi tudi če je ne poznam. Sem poslanec in lahko povem, ker mislim, da je
                  tako.</p>
               <p>Zdaj bodo volitve prej kot v dveh mesecih in bo nova oblast. Sedaj spreminjate
                  pogoje in osnutke na tem področju, čeprav ni zanesljivo, da boste naprej isti na
                  oblasti. To ni pošteno. Za kaj gre tu? Za tem stojim, da se sprejme zakon - gospa
                  Pečanova boste lahko povedali - da se na hitro naredi nekaj poslov. Za tem stoji
                  možnost poslov koncesije za izgradnjo savskih elektrarn. Dali boste Avstrijcem,
                  dobili boste provizije in potem, kaj bo delala nova vlada, če bo drugačna kot vi?
                  Za tem stoji tudi osnutek do stanovanjske izgradnje, da bo stanovanjska izgradnja
                  najcenejša, ker v Sloveniji je predraga, ampak da bo dražja, da bodo nastali razni
                  monopoli in klani, ki si bodo lahko delili kruh. Na tem področju je takšna
                  korupcija in pozivam Državni zbor, da karkoli, sam bom glasoval za amandmaje, vsak
                  amandma, ki bo stvari spremenil bom glasoval zanj. Na koncu bom glasoval proti
                  zakonu in sploh bi morali to zadevo dati z dnevnega reda, kar je bilo že tukaj
                  povedano. Mogoče premalo radikalno, ampak po ovinkih. Naj to zadevo spreminja
                  bodoča vlada. Če bo ista in bo zapravljala in metala denar skozi okno ali pa bo
                  omogočala korupcijo, malverzacije in tako naprej, naj jih omogoča naprej, če bodo
                  to hoteli volivci. Če ne, pa dajmo zadevo ohraniti. Ohranimo nekaj, da se ne bo
                  nekaj zgodilo, za kar nas bo nekatere lahko potem bolela glava. Ali pa vas bo
                  bolela, ker jaz bom proti. Potem pa rečejo, ves parlament je glasoval, tudi ti si
                  bil zraven. Glasoval bom proti. Naj vsak premisli, kaj dela pri tem. Jaz ne poznam
                  stvari, sem pa prepričan, zato ker so mi povedali, tisti, ki so mi povedali, da to
                  drži. Vržimo zadevo z dnevnega reda, tako ali tako izgubljamo čas. Pojdimo na
                  druge točke. Hvala.</p>
            </sp>
            <sp xml:id="SDZ1-Redna-40-1996-09-12.sp23">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Gospod Pregelj.</p>
            </sp>
            <sp xml:id="SDZ1-Redna-40-1996-09-12.sp24">
               <speaker>ŽARKO PREGELJ:</speaker>
               <p>Poglejte, želim razpravljati o predlogu amandmaja, ki ga predlaga Odbor za
                  gospodarstvo, ki predlaga, da se namesto pojma gradbeno podjetje, uporabi pojem
                  izvajalsko podjetje. Gre za zamenjavo sedanjega pojma izvajalska organizacija.
                  Dejansko ne govorimo več o organizacijah, ampak o podjetjih in je zdaj dilema,
                  kako imenovati tista podjetja, ki gradijo. Osebno verjamem, da bi bilo verjetno
                  širše zajeto celotno področje gradnje, če rečemo izvajalsko podjetje. Toda
                   izvajalskih podjetij je lahko več vrst, lahko izvajajo tudi nekaj čisto drugega,
                  kar ni povezano z gradbeništvom. Zato bi bilo verjetno smiselno, da bi o takem, v
                  bistvu osnovnem sistemskem zakonu kot je osnovni zakon o graditvi objektov, ta
                  pojem moral biti obrazložen, da bi enostavno bilo zapisano, kaj je izvajalsko
                  podjetje.  Verjetno bi bilo potem veliko bolj primerno, ker je bolj udomačen
                  izraz, da se v nadaljnjem tekstu zakona uporablja izraz gradbeno podjetje, ker je
                  neposredno povezano z gradnjo objekta. Izvajalska podjetja so lahko tudi različna
                  inženiring podjetja in podobno, tako da osebno menim, da z uporabo pojma
                  izvajalsko podjetje ne bomo dosegli tistega namena, ki ga zakon o graditvi ima in
                  ki se v bistvu že v praksi, pa to je tudi standardni pojem, uporablja gradbeno
                  podjetje za tista podjetja, ki imajo licence za gradnjo objektov. Vsa izvajalska
                  podjetja te licence ne bodo imela; imela bodo mogoče zgolj za napeljavo nekaterih
                  inštalacij in podobno. Tako da bi bilo tukaj očitno potrebno nekoliko bolj jasno
                  razčistiti in jih tudi veliko bolj sistematično vključiti v sam zakon. Sicer bi pa
                  opozoril, da je 1. člen kot tak unikum tudi v poslovniškem smislu. To je v bistvu
                  spisek neke vrste amandmajev, in to kar serijski spisek, ko se v členih
                  zamenjujejo pojmi, s tem da je napisan v obliki recepta za tajnico, ki tipka
                  čistopis ministru, s katerim bo potem prišel pred parlament. Verjetno, zdaj bom še
                  malo zloben, je minister, ko je zlagal skupaj ta zakon, vzel napačen list. Hvala
                  lepa.</p>
            </sp>
            <sp xml:id="SDZ1-Redna-40-1996-09-12.sp25">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Hvalica ima repliko.</p>
            </sp>
            <sp xml:id="SDZ1-Redna-40-1996-09-12.sp26">
               <speaker>IVO HVALICA:</speaker>
               <p>Hvala lepa. Kolega Žare Pregelj je opozoril na zelo zanimivo stvar. Izvajalec, kar
                  je sicer praviloma čisto v redu, namesto gradbenega podjetja, ker mi smo preveč
                  poudarjali samo gradbeništvo, tudi če je šlo za gradnjo neke sofisticirane tovarne
                  na primer in načeloma bi bilo to v redu, izvajalec. Samo izvajalec na takšen način
                  je na primer lahko Sončni vzhod. Pa ne mislim romantično na sončni vzhod nekje, ne
                  vem kje, v lepi naravi, ampak mislim na ljubljanski Sončni vzhod. Tu smo pa že
                  blizu tistih stvari, o katerih je govoril kolega Poljšak. Sončni vzhod, ki si je
                  nadel celo tablico SV, ki je podobno Slovenski vojski, tudi to je vprašljivo,
                  Sončni vzhod, audi, črede, ovni itd. O tem smo veliko brali zadnje čase. In na
                  takšen način, jasno, bi vi sončne vzhode, bi jim dodali še zahode itd., lepo
                  uporabili za to, da bi si napolnili vaše vreče. Hvala lepa.</p>
            </sp>
            <sp xml:id="SDZ1-Redna-40-1996-09-12.sp27">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Res ne vem, kakšna povezava je to z izvajalskim podjetjem Sončni
                  vzhod, ampak dobro. Prosim? Ali zdaj debatiramo o amandmaju? Replika je bila na
                  debato Žarega Preglja, ki je govoril o izvajalskem podjetju namesto gradbeno
                  podjetje itn. Torej želim, res prosim, da se držimo zadev, ki so na dnevnem redu.
                  Gospod Ivo, imate repliko, izvolite.</p>
            </sp>
            <sp xml:id="SDZ1-Redna-40-1996-09-12.sp28">
               <speaker>IVO HVALICA:</speaker>
               <p>Hvala lepa. Spoštovani predsedujoči! Ne vem, mogoče ste na dopustu brali samo
                  doktor romane ali pa kaj drugega, ampak o Sončnem vzhodu je bilo tudi marsikaj
                  rečenega in gre za določeno izvajalsko podjetje, gre za firmo, ki bo na takšen
                  način, s tako spremenjenim zakonom o graditvi objektov, lahko gradila objekte in
                  ta Sončni vzhod ima neko čredo, vse vemo, pa neke audije, saj so bile fotografije
                  itd., dimenzije tudi pokazane. Hudiča, saj to je splošno znana zadeva. Kaj naj
                  rečem še?</p>
            </sp>
            <sp xml:id="SDZ1-Redna-40-1996-09-12.sp29">
               <speaker>PODPREDSEDNIK MIROSLAV MOZETIČ:</speaker>
               <p>Ampak to ne piše v 1. členu, to je morda kakšen poznejši člen. Gospod Žare Pregelj
                  ima besedo.</p>
            </sp>
            <sp xml:id="SDZ1-Redna-40-1996-09-12.sp30">
               <speaker>ŽARKO PREGELJ:</speaker>
               <p>Gospod Hvalica je zdaj odprl eno dokaj delikatno vprašanje. Jaz bi pa vprašal, če
                  dovolite, direktno predlagatelja, kaj je po njegovem mnenju boljše, ali da piše
                  gradbeno podjetje ali izvajalsko podjetje. Namreč, pojavlja se mi ena dilema.
                  Letos poleti, ko sem bil teden dni v Bovcu, sem na eni hiši v Česoči videl
                  napisano na tisti tablici, kjer so običajno napiše SGP, kaj jaz vem, Primorje ali
                  kaj podobnega ali pa Stavbenik ali pa Gradis ali kaj takega, je pisalo samo Kopač,
                  pa mislim, da je bila 1994. Zdaj me pa zanima, ali je mogoče v ozadju tudi taka
                  želja, da bi se bilo katera podjetja lahko razglasila za izvajalska podjetja.</p>
            </sp>
            <sp xml:id="SDZ1-Redna-40-1996-09-12.sp31">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo o amandmajih in o
                  1. členu zaključujem.</p>
               <p>Na glasovanje dajem amandma poslanca gospoda Geržine, ki se glasi: Člen se
                  spremeni, tako da se v prvem odstavku iz besedila črtata navedbi 46. in 47. člena.
                  Ta amandma dajem na glasovanje. Ugotovimo sklepčnost! <stage>(42
                     prisotnih.)</stage> Ugotavljamo sklepčnost! Spoštovane kolegice in spoštovane
                  kolege, ki jih ni v dvorani prosim, da se nam pridružijo. Ugotavljamo sklepčnost!
                     <stage>(44 prisotnih.)</stage> Tretje ugotavljanje sklepčnosti ob 11.30
                  uri.</p>
               <p>Spoštovani kolegi, glasovali bomo o amandmaju gospoda Geržine k 1. členu zakona.
                  Tretje ugotavljanje sklepčnosti! <stage>(46 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma, ki ga imate v pregledu. Predlagatelj je Odbor za
                  gospodarstvo. Amandma se glasi: V šestem odstavku 1. člena se besedi <q>"gradbeno
                  podjetje"</q> nadomestita z besedama <q>"izvajalsko podjetje"</q>. Ugotovimo sklepčnost!
                     <stage>(40 prisotnih.)</stage> Očitno je res premalo toplo. Bomo naročili, da
                  nam malo zakurijo. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je amandma Odbora za gospodarstvo sprejet.</p>
               <p>Na glasovanje dajem 1. člen. Ugotovimo sklepčnost! <stage>(51
                  prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je 1. člen sprejet.</p>
               <p>Imamo amandma gospoda Žareta Preglja k 2. členu, to je sestavni del tega velikega
                  amandmaja k 1. členu, ko smo rekli, da ne moremo o njem glasovati, to je amandma k
                  2., 61., 62. in 63. členu. Glede na to, da o prvem nismo glasovali, vsi so pa
                  povezani, je glasovanje o teh amandmajih brezpredmetno.</p>
               <p>Tako da dajem v obravnavo 4. člen in amandma k 4. členu. Amandma predlaga Odbor za
                  gospodarstvo. Želi kdo besedo? <stage>(Nihče.)</stage> Amandma k 4. členu dajem na
                  glasovanje. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 4. člen. Ugotovimo sklepčnost! <stage>(50
                  prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 4. člen sprejet.</p>
               <p>V obravnavo dajem 10. člen in amandma k 10. členu. Amandma predlaga poslanec
                  gospod Žarko Pregelj. Želi kdo besedo? <stage>(Nihče.)</stage> Amandma dajem na
                  glasovanje. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 10. člen. Ugotovimo sklepčnost! <stage>(46
                  prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je 10. člen sprejet.</p>
               <p>V obravnavo dajem 11. člen in amandma k 11. členu. Amandma predlaga poslanec
                  gospod Žarko Pregelj. Želi kdo besedo? <stage>(Nihče.)</stage> Amandma dajem na
                  glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 11. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je 11. člen sprejet.</p>
               <p>V obravnavo dajem 14. člen in amandma k temu členu, ki je pod točko 1 v pregledu.
                  Predlagatelj amandmaja je Odbor za gospodarstvo. Amandma pod točko 2 je
                  brezpredmeten, o njem ne bomo glasovali. Želi kdo besedo? <stage>(Ne.)</stage> Na
                  glasovanje dajem amandma k 14. členu, ki je pod 1 v pregledu; predlagatelj je
                  Odbor za gospodarstvo. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet in s tem je tudi člen v celoti spremenjen.</p>
               <p>V obravnavo dajem 16. člen in amandmaje k 16. členu. Prvi amandma predlaga Odbor
                  za gospodarstvo, predlagatelj drugega amandmaja je tudi Odbor za gospodarstvo.
                  Želi kdo besedo? Gospod Baškovič.</p>
            </sp>
            <sp xml:id="SDZ1-Redna-40-1996-09-12.sp32">
               <speaker>MILAN BAŠKOVIČ:</speaker>
               <p>Hvala lepa. Rad bi samo opozoril na nek problem, ki me moti oziroma mislim, da bi
                  se mu dalo ustreči in urediti stvari tako, da bi bile solidno narejene, če se že
                  gre pri tej stvari naprej. Namreč v amandmaju pod številko 1 k 16. členu je v
                  prvem stavku zahteva, ki pravi, da se mora projektivno podjetje pred pričetkom
                  opravljanja dejavnosti zavarovati pred odgovornostjo za škodo, ki bi utegnila
                  nastati investitorju v zvezi z opravljanjem njegove dejavnosti. Sam ta člen je
                  sicer itak lociran silno nesrečno na koncu serije členov, ki govorijo o inženirjih
                  in tako naprej, ne pa tam, kjer se govori o podjetjih in dejavnostih, ampak to bi
                  bilo treba kasneje vendarle urediti. Ampak po vsebini je pa toliko problematično,
                  ker ni jasno, kaj se želi. Mora biti pa jasno za podjetja in mora biti jasno za
                  zavarovalnice. To ni tako enostavna zadeva. Tu gre za zavarovanja, kjer so lahko
                  velikanske kvote in vsote in tako naprej. Ali je tu mišljeno, namreč po lokaciji
                  se pa ne da <q>"pogruntati"</q>, da podjetje, ki ima v 14., 15. členu in tako naprej neke
                  osnovne pogoje, ki jih mora izpolniti preden dobi licenco oziroma preden lahko
                  začne delati, ali je to mišljeno v tej povezavi tako, da mora tudi to opraviti
                  enkrat na začetku za vse svoje poslovanje, ki bo lahko 10, 20 in tako naprej let
                  in za vse predvidene posle, to zavarovanje narediti ob nekem ne vem kakšnem
                  kriteriju in tako naprej, ali kje bi bila ta merila sploh lahko postavljena, ali
                  je to stvar proste pogodbene zavarovalnine tem podjetjem, ali pa bi šlo tu za
                  tisto konkretno izvajanje del, ko se pri posameznem projektu ob predračunu
                  projektov, programov in tako naprej ve za kakšen poseg gre, za kakšno investicijo
                  in tako naprej in se na te konkretne okoliščine <stage>(vrednost primera,
                     zahtevnost, nevarnost in tako naprej)</stage> zavaruje konkreten posel. To sta
                  dve zelo različni stvari in bi morali biti jasni. Po gradbenih uzancah, ki se
                  zaenkrat ne priznavajo kot uradni predpis, je pa neko običajno pravo, tam je
                  zavarovanje mišljeno tako, in tudi napisano, da gre za konkretne primere glede na
                  vrsto del, kraj, delo, varstvo, lastnosti, nevarnosti in tako naprej, materiale,
                  ki se vgrajujejo. Ta dilema tukaj ni pojasnjena. Ni jasno kaj se hoče. Ali gre za
                  eno ali za drugo ali za nekaj vmes - in z nekaj osnovnimi elementi tega razmerja
                  ta člen tega ne daje. Mislim, da bi bilo treba to vendarle povedati, kaj se tu
                  misli in potem poskusiti formulacijo le tako narediti, da gre za dejavnost nasploh
                  ali gre za posle, kaj je kriterij, ali je to večno ali je to začasno, občasno in
                  tako naprej. Hočem opozoriti, da to je težava in ta norma bi morala biti bolj
                  čista. Hvala lepa.</p>
            </sp>
            <sp xml:id="SDZ1-Redna-40-1996-09-12.sp33">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Predstavnik Vlade, minister ima besedo.</p>
            </sp>
            <sp xml:id="SDZ1-Redna-40-1996-09-12.sp34">
               <speaker>DR. PAVLE GANTAR:</speaker>
               <p>Hvala lepa, gospod predsedujoči. Tu je mišljeno, da se pač projektivno podjetje
                  zavaruje pred škodo, ki bi nastala pri investitorju zaradi dejavnosti tega
                  projektivnega podjetja. Zavaruje se v tem smislu, kot bi rekli na splošno, vendar
                  se ta pogodba, zavarovanje v skladu s temi pravili zavarovalništva pač obnavlja iz
                  leta v leto. Dodatno zavarovanje za posamezne posle oziroma projekt pa je možno
                  oziroma dopustno vedno, kadar investitor to zahteva in projektivno podjetje na to
                  pristane, sprejme, ker bodo tu pač konkurenčne razmere. Tu pa je zasledovan ta
                  cilj, da se <stage>(podobno kot pri avtomobilski odgovornosti)</stage> zavaruje ta
                  zadeva na takšen način. Tu je bilo to z gradbeno sfero usklajeno in tudi tako
                  razumljeno. Mislim, da te dvoumnosti po našem mnenju ni. Hvala lepa.</p>
            </sp>
            <sp xml:id="SDZ1-Redna-40-1996-09-12.sp35">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Ne.)</stage> Razpravo zaključujem in gremo
                  h glasovanju.</p>
               <p>Na glasovanje dajem amandma pod 1. točko k 16. členu. Amandma predlaga Odbor za
                  gospodarstvo. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 2 k 16. členu. Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod točko 2 sprejet.</p>
               <p>Na glasovanje dajem 16. člen. Ugotovimo sklepčnost! <stage>(45 prisotnih.)</stage>
                  Ugotovimo sklepčnost! <stage>( 54 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 16. člen sprejet.</p>
               <p>V obravnavo dajem 21. člen in amandmaja k 21. členu. Kot prvi bo amandma, ki ga ni
                  v pregledu, predlaga ga poslanec Miroslav Geržina, datum 18. julij, in se glasi: V
                  prvem stavku drugega odstavka novega 33.a člena se pika na koncu stavka nadomesti
                  z vejico ter doda besedilo: <q>"glede lokacijskih pogojev pa tudi z lokacijskim
                  dovoljenjem"</q>. In amandma, ki bo kot drugi je pa pod točko 1 v pregledu - ah ja, ta
                  amandma pod točko 2 v pregledu je umaknjen; predlagatelj je skupina poslancev,
                  prvopodpisani Maksimiljan Lavrinc. Želi kdo o teh amandmajih poslanca Geržine in
                  skupine poslancev k 21. členu besedo? Gospod Jančar.</p>
            </sp>
            <sp xml:id="SDZ1-Redna-40-1996-09-12.sp36">
               <speaker>JANEZ JANČAR:</speaker>
               <p>Hvala lepa. Ne vem, kateri amandma je sedaj umaknjen? Ena?</p>
            </sp>
            <sp xml:id="SDZ1-Redna-40-1996-09-12.sp37">
               <speaker>PODPREDSEDNIK MIROSLAV MOZETIČ:</speaker>
               <p>Ena, pod številko ena k 21. členu, v pregledu.</p>
            </sp>
            <sp xml:id="SDZ1-Redna-40-1996-09-12.sp38">
               <speaker>JANEZ JANČAR:</speaker>
               <p>V pregledu, in je samo amandma<gap n="..."/></p>
            </sp>
            <sp xml:id="SDZ1-Redna-40-1996-09-12.sp39">
               <speaker>PODPREDSEDNIK MIROSLAV MOZETIČ:</speaker>
               <p>Amandma pod točko 2 v pregledu in amandma, ki ga ni v pregledu ste ga prejeli na
                  klop, ki ga je vložil gospod Miroslav Geržina.</p>
            </sp>
            <sp xml:id="SDZ1-Redna-40-1996-09-12.sp40">
               <speaker>JANEZ JANČAR:</speaker>
               <p>Nasprotoval bom obema amandmajema, ki sta še vložena, glede na to, da ta drugi
                  amandma v 21. členu se v drugem odstavku novega 33.a člena črta drugi stavek, ne
                  vem, kaj bi to prineslo glede na to, da tu govorimo o 33.a členu, ki se umika.
                  Hvala lepa.</p>
            </sp>
            <sp xml:id="SDZ1-Redna-40-1996-09-12.sp41">
               <speaker>PODPREDSEDNIK MIROSLAV MOZETIČ:</speaker>
               <p>Želi še kdo besedo? Razpravo zaključujem in dajem na glasovanje najprej amandma
                  poslanca Miroslava Geržina, to je amandma k 21. členu. Ugotovimo sklepčnost!
                     <stage>(45 prisotnih.)</stage> Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod 2. točko v pregledu. To je amandma, ki ga predlaga
                  skupina poslancev, prvopodpisani Maksimiljan Lavrinc. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 21. člen. Ugotovimo sklepčnost! Obrazložitev glasu! Samo ne
                  razprava. Obrazložitev glasu, gospa Pečanova.</p>
            </sp>
            <sp xml:id="SDZ1-Redna-40-1996-09-12.sp42">
               <speaker>BREDA PEČAN:</speaker>
               <p>Vem, da imam možnost samo obrazložiti glas, ker sem zamudila pri razpravi, vendar
                  moram povedati, da bom glasovala trenutno proti temu členu zaradi tega, ker v
                  prvem odstavku piše takole: "da se izda enotno dovoljenje za gradnjo, če zahtevi
                  za izdajo tega dovoljenja poleg dokazil iz 36. člena tega zakona razen
                  pravnomočnega lokacijskega dovoljenja predloži tudi dokazila, ki so po predpisih
                  urejanja prostora potrebna za izdajo lokacijskega dovoljenja. Zame pomeni ta
                  stavek to, da mora graditelj predložiti pravnomočno lokacijsko dovoljenje in še
                  vsa ostala dokazila. Tako da mislim, da je v tem členu v bistvu tak nesmisel, da
                  je problematično o njem sploh glasovati. Hvala.</p>
            </sp>
            <sp xml:id="SDZ1-Redna-40-1996-09-12.sp43">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Jančar želi obrazložiti svoj glas. Ne več. <stage>(Ne.)</stage>
                  Minister pa ne mora obrazlagati glasu, ker ne glasuje. Gospod Jančar, ste dvignil
                  roko. Želite obrazložiti svoj glas?</p>
            </sp>
            <sp xml:id="SDZ1-Redna-40-1996-09-12.sp44">
               <speaker>JANEZ JANČAR:</speaker>
               <p>Glasoval bom proti, ne glede na to, da me prepričujejo, da to ni namen tak, kot
                  je, pa kljub temu. Glede na to, da je bilo k 21. členu nekaj več amandmajev, da je
                  sedaj smisel isti, samo v drugo škatlo zavito, zato bom glasoval proti.</p>
            </sp>
            <sp xml:id="SDZ1-Redna-40-1996-09-12.sp45">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? <stage>(Ne.)</stage></p>
               <p>Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je 21. člen sprejet.</p>
               <p>V obravnavo dajem 22. člen in dva amandmaja k temu členu. Prvi amandma predlaga
                  Odbor za gospodarstvo. Drugi amandma predlaga poslanec Žarko Pregelj in v kolikor
                  bo sprejet amandma pod točko ena, potem bo amandma pod točko dva brezpredmeten.
                  Želi kdo besedo? <stage>(Nihče.)</stage>  </p>
               <p>Na glasovanje dajem amandma k 22. členu, ki ga imate v pregledu pod točko 1.
                  Predlagatelj je Odbor za gospodarstvo. Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(43 prisotnih.)</stage>
                  Tretjič bomo ugotavljali sklepčnost ob 12.05.</p>
            </sp>
            <stage type="time">(Seja je bila prekinjena ob 11.55 uri in se je nadaljevala ob 12.15
               uri.)</stage>
            <sp xml:id="SDZ1-Redna-40-1996-09-12.sp46">
               <speaker>PODPREDSEDNIK MIROSLAV MOZETIČ:</speaker>
               <p>Prosim kolegice in kolege, ki jih ni v dvorani, da se nam pridružijo. Spoštovane
                  kolegice, spoštovani kolegi, ki ste izven dvorane, prosim, da se nam pridružite.
                     <stage>(38 prisotnih.)</stage> Ugotavljam, da zbor ni sklepčen. Sejo prekinjam,
                  nadaljujemo ob 14. uri.</p>
            </sp>
            <stage type="time">(Seja je bila prekinjena ob 12.17 uri in se je nadaljevala ob 14.16
               uri.)</stage>
            <sp xml:id="SDZ1-Redna-40-1996-09-12.sp47">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice, spoštovani kolegi, pričenjamo nadaljevanje seje. Prosim,
                  ugotovimo prisotnost v dvorani. Naknadno so opravičeni še naslednje kolegice in
                  kolegi: Jožef Kopše od 11. uri dalje, doktor Lev Kreft od 15. ure dalje, Ivan
                  Verzolak za popoldanski del, doktor France Bučar za popoldanski del, Tone Peršak,
                  Danica Simšič in Miloš Pavlica prav tako vsi za popoldanski del seje.</p>
               <p>Ostale pa prosim, da potrdite svojo prisotnost v dvorani. Še vedno ugotavljamo
                  prisotnost v dvorani! Ugotovimo sklepčnost! <stage>(41 prisotnih.)</stage> Znova
                  ugotavljam prisotnost! Še vedno ugotavljamo prisotnost! Prosim vse, da potrdite
                  svojo prisotnost v dvorani. Ugotavljam, da je navzočih 48 poslank in poslancev;
                  zbor je sklepčen in lahko odloča.</p>
               <p>Smo na strani 4 pregleda, pri 22. členu. Pod točko 1 imamo amandma Odbora za
                  gospodarstvo. Vlada ga podpira. Pod točko 2 pa je amandma gospoda Žarka Preglja.
                  Če je sprejet amandma pod točko 1, je amandma gospoda Preglja nepotreben, ker je
                  enake vsebine. Razprava je bila zaključena in prehajamo na glasovanje. Na
                  glasovanje dajem amandma pod točko 1 k 22. členu, predlagatelj odbor. Vlada
                  amandma podpira. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Amandma pod točko 2 je brezpredmeten.</p>
               <p>Na glasovanje dajem 22. člen. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je člen sprejet.</p>
               <p>Smo pri 24. členu. Imamo amandma odbora, Vlada ga podpira. Dajem ga v razpravo.
                  Glasujemo o amandmaju. Ugotovimo sklepčnost! <stage>(36 prisotnih.)</stage>
                  Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 24. člen. Ugotovimo sklepčnost! <stage>(39 prisotnih.)</stage>
                  Ugotavljam prisotnost! <stage>(40 poslancev)</stage> Ugotavljam prisotnost!
                     <stage>(50 prisotnih.)</stage></p>
               <p>Kdo je za sprejem 24. člena? <stage>(31 poslancev.)</stage> Je kdo proti?
                     <stage>(2 poslanca.)</stage></p>
               <p>Ugotavljam, da smo člen sprejeli.</p>
               <p>Smo pri 25. členu. Pod točko 1 imamo amandma odbora. Vlada ga podpira. Pod točko 2
                  smo imeli amandma na amandma, ki je pa brezpredmeten, zato ker je amandma pod
                  točko 3 na strani 6 pregleda, ki ga je predlagala gospa Metka Karner-Lukač,
                  umaknjen. Pod točko 3 imamo tudi amandma gospe Metke Karner-Lukač in imamo še en
                  amandma, ki ga nimate v pregledu. To je nov amandma, ki ga je vložila gospa Metka
                  Karner-Lukač in se glasi: Prvi odstavek 36.a člena se spremeni tako, da se glasi:
                  "Iz projektne dokumentacije, ki se priloži zahtevi za  izdajo dovoljenja v primeru
                  rekonstrukcije objekta, mora biti razvidno, da je nosilnost temeljnih tal
                  ustrezna, da so že vgrajeni gradbeni proizvodi, ki bodo ohranjeni in uporabni in
                  da je objekt primeren za rekonstrukcijo. Te amandmaje dajem v razpravo in člen 25.
                  Želi kdo besedo? Gospa Lukačeva, izvolite.</p>
            </sp>
            <sp xml:id="SDZ1-Redna-40-1996-09-12.sp48">
               <speaker>METKA KARNER-LUKAČ:</speaker>
               <p>Spoštovane gospe, spoštovani gospodje, glede na to, da je ta zadeva z umikom
                  amandmaja, vložitvijo novega in tako naprej, dokaj zakomplicirana, bi želela samo
                  obrazložiti, za kaj pravzaprav gre. Namreč v 25. členu, sem prepričana, da je
                  Vlada takrat, ko je pripravljala besedilo v izvirniku, imela gotovo zelo dober
                  namen, in sicer predvsem, da bi z vidika varnosti zagotovila pri objektih, ki se
                  rekonstruirajo, tudi dejansko varnost. Vendar pa se mi zdi, da je takrat v tistem
                  originalnem tekstu to slabo obrazložila oziroma zelo slabo se je izrazila. In
                  takrat, v tem originalnem tekstu stoji, da so za to potrebni določeni dokazi, ki
                  jih je potrebno priložiti. Seveda pa pod pojmom dokaz razumemo lahko marsikaj.
                  Namreč, dokazuje se, da je neka stvar primerna za rekonstrukcijo, da so temelji
                  primerni, da so gradbeni materiali, ki so tam notri vgrajeni primerni itn.,
                  predvsem z raznimi izvidi pooblaščenih institucij, kar bi pa gotovo gradnjo zelo
                  podražilo. Amandma, katerega sem umaknila, je predvideval, da bi bilo to potrebno
                  samo za objekte, ki so v javni rabi, medtem ko za objekte, ki so pa v zasebni
                  rabi, pa bi se lahko to zgodilo na podlagi mnenja strokovnjaka. Nekoliko smo se
                  prepirali z Vlado. Odbor za gospodarstvo je tudi moj amandma podprl, vendar smo
                  kasneje našli ustrezno rešitev, ki mislim, da jo tudi Vlada podpira. Torej, to je
                  novi amandma, ki sem ga vložila in ga nimate v pregledu, ga je pa predsedujoči
                  prebral. Tako da bi bilo smiselno oziroma da bi bilo nujno ta amandma podpreti,
                  ker v bistvu olajša rekonstrukcijo, ampak tudi obenem zagotavlja vse pogoje, da
                  bodo ti objekti, če bodo seveda tako izvedeni, kot bodo načrti predvidevali, tudi
                  varni za nadaljnje prebivanje. Naslednji amandma, ki govori o tem, da za objekte
                  zgrajene pred letom 1967 ni potrebno predložiti lokacijskega oziroma gradbenega
                  dovoljenja, če jih hočemo obnoviti. Ne bi rada razlagala naprej, ker ga podpira
                  tako odbor kot pa tudi Vlada in mislim, da nadaljnje obrazložitve niso potrebne.
                  Torej, prosim vas, da oba amandmaja podprete in Vlada mu tudi ne nasprotuje, kot
                  razumem.</p>
            </sp>
            <sp xml:id="SDZ1-Redna-40-1996-09-12.sp49">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Razpravo zaključujem.
                  Prehajamo na odločanje.</p>
               <p>Na glasovanje dajem amandma k 25. členu pod točko ena. Predlagatelj je odbor,
                  Vlada ga podpira. Ugotovimo sklepčnost! <stage>(41 prisotnih.)</stage></p>
               <p>Ugotavljam prisotnost! Prosim vse, da potrdijo svojo prisotnost v dvorani.
                  Ugotovimo sklepčnost! <stage>(42 prisotnih.)</stage></p>
               <p>Skladno s poslovnikom nadaljujemo tretje glasovanje čez 10 minut.</p>
               <p>Spoštovane kolegice, kolegi! Tretjič po desetih minutah ugotavljam prisotnost v
                  dvorani. Ugotovimo sklepčnost v dvorani. Prosim, da zasedete svoja mesta in
                  potrdite prisotnost v dvorani. Še vedno ugotavljam prisotnost! <stage>(46
                     prisotnih.)</stage></p>
               <p>Na glasovanje dajem amandma k 25. členu pod številko 1; predlagatelj je odbor,
                  Vlada ga podpira. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma pod 1 sprejet.</p>
               <p>Na glasovanje dajem amandma, ki ga nimate v pregledu in ga je predlagala gospa
                  Metka Karner-Lukač. Vlada ta amandma podpira. Ugotovimo sklepčnost! <stage>(32
                     prisotnih.)</stage> Ugotovimo sklepčnost! Kolegice in kolegi, v dvorani nas je
                  po štetju več kot je potrebno za sklepčnost. Vsakdo lahko bojkotira, ampak jaz sem
                  dolžan kot predsedujoči to pojasniti zaradi novinarjev, da nas je v dvorani več,
                  tako da je zbor sklepčen, ampak vsi ne pritiskajo na tipke, kar je seveda v
                  demokratičnih državah mogoče. Ugotovimo sklepčnost! <stage>(45 prisotnih.)</stage>
                  Tretje ugotavljanje bomo nadaljevali ob 15. uri, četrto pa po 10. novembru.</p>
            </sp>
            <stage type="time">(Seja je bila prekinjena ob 14.50 uri in se je nadaljevala ob 15.00
               uri.)</stage>
            <sp xml:id="SDZ1-Redna-40-1996-09-12.sp50">
               <speaker>PODPREDSEDNIK VLADIMIR TOPLER:</speaker>
               <p>Tretjič ugotavljam prisotnost v dvorani! Še vedno, kolegice in kolegi, ugotavljam
                  prisotnost v dvorani! <stage>(47 prisotnih.)</stage></p>
               <p>Kdo je za amandma k 25. členu, ki ga predlaga gospa Metka Karner-Lukač in ga Vlada
                  podpira? <stage>(33 poslancev.)</stage> Je kdo proti? <stage>(2
                  poslanca.)</stage></p>
               <p>Ugotavljam, da je amandma sprejet.</p>
               <p>Imamo amandma pod točko 3. Predlagatelj je gospa Metka Karner-Lukač. Odbor za
                  gospodarstvo ga podpira, Vlada ga podpira. Ugotovimo sklepčnost! <stage>(45
                     prisotnih.)</stage> Ugotavljam prisotnost v dvorani! <stage>(49
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem tako spremenjen 25. člen. Ugotovimo sklepčnost! Ugotavljamo
                  prisotnost v dvorani! <stage>(44 prisotnih.)</stage> Ugotavljam prisotnost!
                     <stage>(48 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo člen sprejeli.</p>
               <p>Smo pri 27. členu. Pod točko 1 imamo amandma gospoda Žarka Preglja, Vlada mu
                  nasprotuje. Pod točko 2 amandma je pa umaknjen, amandma gospoda Kopača in Lavrinca
                  je umaknjen. Želi kdo o amandmaju besedo? Gospod Hvalica izvolite.</p>
            </sp>
            <sp xml:id="SDZ1-Redna-40-1996-09-12.sp51">
               <speaker>IVO HVALICA:</speaker>
               <p>Hvala lepa. Spoštovani! Pričakoval sem, da se bo<gap n="..."/></p>
            </sp>
            <sp xml:id="SDZ1-Redna-40-1996-09-12.sp52">
               <speaker>PODPREDSEDNIK VLADIMIR TOPLER:</speaker>
               <p>Prosim za mir v dvorani, da se bo slišalo govornika!</p>
            </sp>
            <sp xml:id="SDZ1-Redna-40-1996-09-12.sp53">
               <speaker>IVO HVALICA:</speaker>
               <p>Spoštovani! Pričakoval sem, da se bo ob tem amandmaju oglasil kakšen od zelenih.
                  Sedaj očitno zelenih več ni  v parlamentu. Gre namreč za naslednje in ne razumem,
                  zakaj mu Vlada nasprotuje. Tu pravi - govorim o amandmaju k 27. členu, ki ga je
                  dal poslanec Žare Pregelj - ali ima projekt poročilo o vplivih na okolje za
                  presojo vplivov na okolje po zakonu varstva okolja. Pa kdo se tega boji? Ja, bi
                  prosil predstavnika predlagatelja ministrstva, da pove. Ampak tu je, ne vem,
                  prijatelj Leo, jaz ne vem, ali niste senzibilni o takšnih stvareh. Saj to je nekaj
                  nepojemljivega in Vlada nasprotuje. Ne vem. Prosim za pojasnilo. Hvala.</p>
            </sp>
            <sp xml:id="SDZ1-Redna-40-1996-09-12.sp54">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Šešerko.</p>
            </sp>
            <sp xml:id="SDZ1-Redna-40-1996-09-12.sp55">
               <speaker>DR. LEO ŠEŠERKO:</speaker>
               <p>Spoštovani gospod podpredsednik! Kolegice in kolegi! Jaz moram gospodu Hvalici
                  povedati, da je ta Vlada v tolikih primerih nasprotovala ekološkim predlogom, da
                  ni nobenega razloga, da bi zato v vsakem primeru posebej gor hodili. Lahko vas
                  samo opozorim, da je recimo ta Vlada nasprotovala, da bi državljani odločali o
                  zaprtju Jedrske elektrarne Kraško in nasprotovala je temu, da bi prišle kolesarske
                  steze v proračun te države. Striktno nasprotuje temu, da bi se nehal kuriti
                  žveplen premog v ljubljanski toplarni in tako naprej. Ta lista bi lahko bila nekaj
                  10 strani dolga z zelo kratkimi alinejami. Zaradi tega ne razumem zakaj vi en tak
                  detajl potegnete ven in ga poskušate napihniti v tem smislu, da zelenih ni več.
                  Kakršni koli ali vestni ali liberalni ali taki, ki so v drugih strankah se bodo tu
                  oglašali, nastopali, ampak ne ob vsakem primeru. To, da ta Vlada za okolje noče
                  narediti nič, razen takrat kadar je čisto ob zid potisnjena, je vendar jasno
                  vsakemu Slovencu. In zato ne vidim razloga, zakaj vi tu spor med poslanci netite,
                  ker jaz mislim, da stvar nas poslancev je, da ne glede na ideološke razlike, ki so
                  med nami in ne glede na to, kako eden drugega eksemplificiramo in označujemo, vi,
                  recimo, socialdemokrati - ali eni od social demokratov, ki boste zelo težko dobili
                  mednarodno priznanje ali ki imate velike težave, da mednarodno uveljavite ta svoj
                  naziv socialdemokrata in mislim, da boste še veliko let imeli to težavo - ne
                  vidim, zakaj bi vi nam zelenim očitali, da nismo zeleni ali da nas ni ali karkoli
                  od tega. Mislim, da je tudi potrebna, še posebej sedaj, ko zapuščamo ta parlament,
                  neka človeška medsebojna toleranca med različnimi ideološkimi skupinami in
                  prizadevanje tako za tiste socialne vsebine, ki se vi zanje prizadevate
                     <stage>(ali vsaj nekateri)</stage> kot za ekološke, za katere si tudi mi
                  prizadevamo. Zato predlagam, da se razidemo v tem sklicu dobrovoljno, z nekim
                  razumevanjem, tudi zato, ker razumemo človeške probleme eden drugega. Ta
                  parlament, kakršenkoli že je, v teh štirih letih, kar smo bili skupaj, smo se
                  naučili velikokrat, da so vodstva političnih strank slepo gledala na neke
                  interese, včasih tudi samo zelo ozkega kroga tistih, ki te stranke vodijo, recimo,
                  na primeru ljubljanske Toplarne in kurjenje žveplenega premoga se to da zelo lepo
                  videti in pojasniti. Zakaj ta parlament ni zmožen prepovedati nekega neekološkega
                  dogajanja, ki je tudi v popolnem nasprotju, ne samo popolnoma neekološko, ampak
                  tudi popolnoma neekonomsko, ker se kuri nek premog, ki je dosti dražji od nekega
                  drugega, ki bi bil ekološko primeren. In vodstva strank slepo vztrajajo v teh
                  pozicijah in ker se mi poslanci dobro med seboj poznamo in ker vemo, da je večina
                  poslancev tu po svoji duši zelo poštenih in tudi pripravljenih glasovati za tiste
                  rešitve, ki so za zdravje ljudi in za politično stabilnost dežele in tako naprej
                  primerne. Ker to vemo se mi zdi nesmiselno, zakaj bi se mi tu med seboj obkladali,
                  obtoževali in iskali na napačnem mestu krivce. Hvala lepa.</p>
            </sp>
            <sp xml:id="SDZ1-Redna-40-1996-09-12.sp56">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod državni sekretar Blagajne.</p>
            </sp>
            <sp xml:id="SDZ1-Redna-40-1996-09-12.sp57">
               <speaker>MAG. DUŠAN BLAGANJE:</speaker>
               <p>Spoštovani zbor! Vlada temu amandmaju ne nasprotuje iz vsebinskih, temveč iz
                  postopkovnih razlogov. Amandma je namreč vložen k napačnemu zakonu. O takšnem
                  amandmaju bi se lahko pogovarjali v zvezi z zakonom o urejanju naselij. Gre za to,
                  da se presoja vplivov na okolje kot postopek, ki mu sledi poročilo, opravi pri
                  izdaji lokacijskega dovoljenja in nima pri gradbenem dovoljenju kaj iskati. Takrat
                  so stvari mimo. V primerih, ko bi nekdo iskal enotno dovoljenje, je pa tako ali
                  tako le-to izdano po postopku, ki vsebuje lokacijsko in gradbeno presojo in bi, če
                  bi šlo za objekt, za katerega je po zakonu o varstvu okolja oziroma po
                  podzakonskem predpisu presoja predpisana, v takem primeru bila presoja opravljena.
                  Presoja vplivov na okolje se ne opravlja za vse objekte, za katere se izdaja
                  gradbeno dovoljenje, temveč samo za tiste, za katere bo tako določil podzakonski
                  akt. Še enkrat rečem, zgodi se z lokacijskim dovoljenjem in ne z gradbenim
                  dovoljenjem. To je razlog.</p>
            </sp>
            <sp xml:id="SDZ1-Redna-40-1996-09-12.sp58">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Dve repliki. Najprej gospod Poljšak, potem gospod Hvalica.</p>
            </sp>
            <sp xml:id="SDZ1-Redna-40-1996-09-12.sp59">
               <speaker>MARIJAN POLJŠAK:</speaker>
               <p>Replika gospodu Šešerku. Če si utrujen od politike, to je lahko objektivno, lahko
                  je razumljivo, potem priznaj, da si utrujen in da se več ne boriš. Če ne bom v
                  primeru nacionalnih problemov, vsaj glavnih, ki bodo, državljanstva ali karkoli,
                  čez nekaj dni bomo imeli državljanstvo, če bom izgubil energijo in ne bom več
                  nastopal, ne bom prišel gor in se ne bom izgovarjal, če me bo kdo napadel. Če bom
                  že prišel gor, bom priznal, da nisem več. Se pravi, če vas je en napadel in vam je
                  povedal pravo kritiko, prosim bodite pošteni in priznajte, da ste se utrudili.</p>
            </sp>
            <sp xml:id="SDZ1-Redna-40-1996-09-12.sp60">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Hvalica. Razpravljamo pa o zakonu o graditvi objektov.</p>
            </sp>
            <sp xml:id="SDZ1-Redna-40-1996-09-12.sp61">
               <speaker>IVO HVALICA:</speaker>
               <p>Hvala lepa. Sedaj se je pa zgodilo tisto, kar sem jaz čakal. Sedaj je pa
                  predlagatelj, ki je Ministrstvo za okolje in prostor, začelo dajati akcent zakonu,
                  ki ga je zakon o graditvi objektov in je govorilo o gradbeni stroki in tako dalje.
                  Sedaj je pa tu malo zmede. Ker jaz vam ravno to očitam, da vi niste kompetentni za
                  predlaganje sprememb enega takega zakona. In natančno vem, zakaj to počnete. To je
                  velik političen manever - sem že prej govoril o sončnem vzhodu in sončnem zahodu
                  in o tropu in o ovnih. Sedaj pa vi to, ko gre vam v prid, pa sedaj ni okolje in
                  prostor, sedaj je pa to gradbena stroka. Pa bomo o tem še nekaj rekli, ker je niz
                  razlogov in povodov je možno tukaj najti v naslednjih amandmajih, da bomo kaj o
                  tem rekli. Namreč sedaj ste se ujeli v lastno zanko. Hvala.</p>
            </sp>
            <sp xml:id="SDZ1-Redna-40-1996-09-12.sp62">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Redna-40-1996-09-12.sp63">
               <speaker>ŽARKO PREGELJ:</speaker>
               <p>Spoštovani! Ta amandma je posledica strokovnega mnenja, ki sem ga pridobil in
                  opozorila, da ta zakon oziroma novela obstoječega zakona o graditvi objektov se ne
                  usklajuje z že davno sprejetim veljavnim zakonom o varstvu okolja. Namreč ena
                  bistvenih značilnosti tega zakona o varstvu okolja je v tem, da je v celem
                  poglavju preventivno, če lahko tako rečem, posegel v tiste postopke, ki so
                  povezani z izdajanji lokacijskih in gradbenih dovoljenj. Trditev gospoda Blaganje,
                  da se ta amandma lahko nanaša na zakon o urejanju naselji in drugih posegih v
                  prostor, kjer govorimo v bistvu o lociranju posameznega objekta v nek urbani
                  prostor ali pa kamorkoli drugam, je samo delno pravilno. Namreč v zakonu o varstvu
                  okolja imamo v členih - v poglavju planiranje od 51 naprej, potem pa predvsem v
                  poglavju posegi v okolje in sanacija, kjer se opravi presoja vplivov na okolje -
                  to so 55., 56. in 57. člen, jasno zapisano, da so potrebne takšne presoje, ki
                  jasno povedo, ali bo imel kakšen objekt vpliv na okolje ali ne. Pri določenih
                  objektih mora minister dati tudi soglasje. Problem je pa nekje drugje. Problem je
                  v tem, da Vlada tega zakona o varstvu okolja ni naredila operativnega in na
                  podlagi 57. člena ni pripravila uredbe, ki bi jasno določala vrste posegov v
                  okolje, za katere je presoja vplivov na okolje obvezna. Drugič, vrste posegov ter
                  pogoje in merila, ki morajo biti izpolnjeni, da je presoja vplivov na okolje
                  obvezna tudi zanje. In tretjič, vrste posegov, pri katerih za presojo vplivov na
                  okolje zadošča poročilo, ki vsebuje samo posamezne analize oziroma delne
                  elaborate. Torej gre za podzakonski akt, ki bi operativno reševal to problematiko,
                  hkrati pa je v zakonu o varstvu okolja tudi zapisano, da če nek poseg v okolje ne
                  dobi okoljevarstvenega dovoljenja ni možno izdati v bistvu gradbenega dovoljenja.
                  Se strinjam, da kadar gre za skupno dovoljenje tako lokacijsko kot gradbeno, da se
                  to pač opravi v okviru lokacijskega postopka, da se tudi javna obravnava, ki se
                  mora izvesti na podlagi zakona o varstvu okolja, opravi v okviru tistega postopka.
                  Mi bomo imeli sedaj celo vrsto posegov oziroma gradenj, kjer se bo pač hkrati
                  izdajalo lokacijsko in gradbeno dovoljenje in iz samega tega zakona, vsaj, kakor
                  ga jaz poskušam strniti in razumeti, ni nedvoumno razvidno, da je to že obseženo v
                  lokacijski obravnavi oziroma v izdaji lokacijskega dovoljenja. Zato je prav, da
                  ima minister, ki izdaja gradbeno dovoljenje, tudi to možnost oziroma njegov
                  upravni organ, da preveri, ali ima določen poseg okoljevarstveno soglasje oziroma
                  ali je sploh za tak poseg to potrebno. Ne vidim tukaj nobenega problema, če bi med
                  tema dvema pogojema, namreč prvi pogoj je bil v bistvu predlagan za črtanje, to je
                  bila opravljena kontrola projekta po 31. členu zakona, ki se sedaj pač opravlja v
                  nekem drugem členu oziroma je že s samim projektom zahtevano, da je revidiran.
                  Potrebno bi bilo, zato da imamo skladno zakonodajo s področja priprave in izdaje
                  te gradbene dokumentacije, da imamo tudi to zahtevo tukaj opozorjeno. Bojim se, da
                  je mehanično odklanjanje tega amandmaja v bistvu velikanska želja, da se ta del
                  zakona o varstvu okolja, torej bistvenih delov nikoli ne bo uresničilo. Zato moram
                  izraziti določeno razočaranje in upam, da bo večina imela razumevanje za tisti del
                  okoljevarstvene stroke, ki je zakon o varstvu okolja vzela zares in mi tudi
                  pripravila ta amandma. Hvala lepa.</p>
            </sp>
            <sp xml:id="SDZ1-Redna-40-1996-09-12.sp64">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Černelič. Se odpovedujete? Želi še kdo besedo?
                     <stage>(Ne.)</stage> Prehajamo na odločanje. Na glasovanje dajem amandma k 27.
                  členu; predlagatelj je gospod Pregelj, Vlada mu nasprotuje. Ugotovimo sklepčnost!
                     <stage>(41 prisotnih.)</stage> Ugotavljam prisotnost! Še vedno ugotavljamo
                  prisotnost! Glasujemo o amandmaju gospoda Preglja, ki mu Vlada nasprotuje.
                  Ugotavljam prisotnost! <stage>(45 prisotnih.)</stage> Tretje ugotavljanje! Tretje
                  ugotavljanje prisotnosti imamo ob 15.40 minut, ker je najmanj 10 minut potrebno
                  počakati pred tretjim glasovanjem.</p>
               <p>Spoštovane kolegice, spoštovani kolegi! Prosim, da ugotovimo prisotnost v dvorani!
                  Še vedno ugotavljamo prisotnost! Ugotavljamo prisotnost v dvorani! Še vedno
                  ugotavljam prisotnost v dvorani! <stage>(46 prisotnih.)</stage></p>
               <p>Kdo je za sprejem amandmaja, ki ga predlaga gospod Pregelj k 27. členu, Vlada pa
                  mu nasprotuje? <stage>(21 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da je amandma sprejet. Na glasovanje dajem 27. člen. Gospod Ivo
                  Hvalica, če bi poslušali, bi videli, da sem na začetku rekel, da je amandma, ki ga
                  predlagata dva kolega poslanca, umaknjen. Glasujemo o členu. Ugotovimo sklepčnost!
                  Še vedno ugotavljamo prisotnost! <stage>(45 prisotnih.)</stage> Še vedno
                  ugotavljamo prisotnost drugič! <stage>(47 prisotnih.)</stage></p>
               <p>Kdo je za sprejem člena? <stage>(33 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je člen sprejet.</p>
               <p>Smo pri 29. členu. Imamo amandma odbora. Vlada ga podpira. Želi kdo besedo?
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem spremenjen 29. člen. Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo člen sprejeli.</p>
               <p>K 30. členu imamo pod točko 1 amandma Vlade na amandma gospoda Preglja. Pod točko
                  2 imamo amandma gospoda Preglja. Vlada podpira in daje amandma na amandma. Imamo
                  amandma gospoda Geržina, ki predlaga, da se člen črta. Se opravičujem. Samo ta dva
                  amandmaja sta k 30. členu. Amandma in amandma na amandma. Želi kdo besedo?
                     <stage>(Ne.)</stage></p>
               <p>Na glasovanje dajem amandma Vlade Republike Slovenije na amandma gospoda Žarka
                  Preglja. Samo malo, da službe ugotovijo skladnost. Na glasovanje dajem amandma na
                  amandma. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma na amandma sprejet.</p>
               <p>Na glasovanje dajem amandma. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet. Na glasovanje dajem 30. člen. Ugotovimo
                  sklepčnost! <stage>(45 prisotnih.)</stage> Ugotavljam prisotnost! <stage>(46
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo sprejeli člen.</p>
               <p>V razpravo dajem 31. člen. Pod točko 1 imamo amandma odbora, Vlada ga podpira.
                  Prvi del amandmaja je vsebinsko povezan z amandmajem odbora k 1. in 59. členu. V
                  kolikor je sprejet amandma pod točko 1 je amandma pod točko 2 nepotreben. Pod
                  točko 2 pa imamo amandma gospoda Preglja. Vlada mu nasprotuje. Želi kdo besedo?
                     <stage>(Ne.)</stage> Razpravo zaključujem.</p>
               <p>Na glasovanje dajem amandma pod točko 1, ki ga predlaga odbor in Vlada podpira.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma pod točko 1 sprejeli.</p>
               <p>Na glasovanje dajem 31. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(30 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je člen sprejet.</p>
               <p>V razpravo dajem 32. člen. Gospod Geržina predlaga, da se črta. Tega amandmaja ni
                  v pregledu. Pod točko 1 imamo amandma, ki ga predlaga gospod Pregelj. Želi kdo
                  besedo? Gospod Pregelj izvolite.</p>
            </sp>
            <sp xml:id="SDZ1-Redna-40-1996-09-12.sp65">
               <speaker>ŽARKO PREGELJ:</speaker>
               <p>Spoštovani! Sedaj smo prišli do problema, na katerega sem v bistvu po vsebinski
                  plati opozarjal že pri prvih amandmajih na 1. člen, ko je šlo za, sicer tam samo
                  za pojme, kaj je gradbeno podjetje oziroma izvajalsko podjetje, no tukaj pa sedaj
                  naletimo na člen, ki spreminja sedanji 50. člen osnovnega zakona. Ta, sedaj
                  veljavni 50. člen, je v bistvu obravnaval, kaj mora imeti posamezno podjetje, če
                  želi opravljati gradbeno dejavnost oziroma navaja, kako se lahko registrira -
                  takrat se je to reklo Organizacija združenega dela, potem so rekli izvajalska
                  organizacija, sedaj je to izvajalsko podjetje in je pač zapisana vrsta pogojev.
                  Med njimi je celo zelo sporen pogoj, ki ga je kasneje - če se prav spomnim -
                  Ustavno sodišče razveljavilo. Pogoj je bil, da morata biti v delovni izmeni vsaj
                  dva diplomirana inženirja itd. Sedaj predlaga predlagatelj zgolj odstavek, kjer
                  naj bi se govorilo o tem, kjer naj bi se cel 50. člen spremenil in nadomestil z
                  odstavkom, ki pa govori zgolj o osebi, ki je registrirana za prostorsko planiranje
                  in urbanistično načrtovanje na območju, za katero je izdelala prostorski izvedbeni
                  akt in ne sme opravljati dejavnosti projektiranja ali gradbene dejavnosti 5 let od
                  uveljavitve prostorskega izvedbenega akta. Ta člen, ki je sporen že po svoji
                  vsebini - na ta člen je bila vrsta pripomb, kajti do sedaj so pod prostorske
                  dokumente oziroma izvedbene akte sodili tudi tisti akti, ki so se nanašali na
                  izdelavo občinskih planskih dokumentov in marsikatero projektno podjetje sedaj,
                  takrat organizacija, pomeni, da ne bi več moglo sodelovati pri pripravi dokumentov
                  za gradnjo na teh področjih. To je vsebinski problem, obstaja pa problem, kaj se
                  sedaj zgodi s 50. členom, ki je čisto preprosto definiral, kaj je to izvajalsko
                  podjetje. Enako vsebino potem nadaljuje 51. člen, v naslednjih členih smo pa že
                  spremenili zgolj pojem izvajalska organizacija, tako da pridemo sedaj do nekega
                  praznega prostora, ko v osnovnem zakonu ni več jasne opredelitve, kdo je lahko
                  izvajalec pri gradnji objektov. V kolikor je pa predlagatelj to zapisal tako, da
                  se težko ven razbere, pa bi ga prosil, naj nam pomaga razbrati, kje je po njegovem
                  sedaj definirano gradbeno podjetje. Menim, da smo spet prišli do dokaza, ko se na
                  tak način lahko naredi samo neuporaben zakon. Zato bi vprašal, ali je že vse, kar
                  je mišljeno s pristojnostjo posameznega podjetja za gradnjo, rešeno v pravkar
                  sprejetem 31. členu; kjer smo tudi, kot kaže, zato ker je bil moj amandma priznan
                  za brezpredmetnega, čeprav je v bistvu posegel v drugi odstavek - ker se je pa s
                  prvim amandmajem nekoliko spremenil drugi odstavek, se ni dalo glasovati, je pa
                  ostalo dokaj sporno določilo v drugem odstavku ravnokar sprejetega člena.</p>
               <p>Sedaj bi res želel odgovor s strani predlagatelja, ker me res zanima, kako si je
                  zamislil definicijo podjetja, ki se lahko registrira za gradbeno dejavnost.
                  Mislim, da s tem dokaj nejasnim drobljenjem sedanjih določil osnovnega zakona bomo
                  na koncu dobili tak zakon, kjer bo na koncu lahko gradil pa ravno kdor bo hotel.
                  Lahko se zgodi, da bomo imeli na koncu še kakšen tak primer, kot je bil tukaj v
                  bližini v Kolizeju. Hvala lepa.</p>
            </sp>
            <sp xml:id="SDZ1-Redna-40-1996-09-12.sp66">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo. Gospod Ivo Hvalica, izvolite.</p>
            </sp>
            <sp xml:id="SDZ1-Redna-40-1996-09-12.sp67">
               <speaker>IVO HVALICA:</speaker>
               <p>Hvala lepa. Spoštovani! Zdaj smo pa tam, kjer se marsikaj jasno vidi. Poglejte,
                  preberite si 32. člen, kaj pravi: <q>"Oseba, ki je registrirana za prostorsko
                  planiranje in urbanistično načrtovanje na območju, za katerega je izdelala
                  prostorski izvedbeni akt - PUP, tako se reče žargonsko - ne sme opravljati
                  dejavnosti projektivne ali gradbene dejavnosti pet let od uveljavitve prostorskega
                  izvedbenega akta."</q> Do tu vse v redu in prav, ampak poglejte zdaj odvisni stavek.
                  Ste pa res tiči! Poglejte odvisni stavek: <q>"razen, če je bila izbrana na natečaju
                  ali če je bila na javnem razpisu, ki je bil izveden po predpisih o javnih
                  naročilih, izbrana kot najugodnejši ponudnik."</q> Ali je to sploh mogoče drugače
                  dati? Saj mi vendar moramo ščititi proračunski denar. Ljudje božji, pa kaj ste
                  mislili s tem!? Pa kaj ste mislili s tem! To pomeni razen, ki ni <q>"razen"</q>. S tem
                  ste pravzaprav omogočili tej osebi to - razen, če je bila. Pa lepo vas prosim!
                  Kakšne interese ščitimo mi? Če nekdo hoče brez natečaja oddati neko projektirno
                  delo ali karkoli nekomu in če hoče preplačati trikrat, če je to privatnik,  če je
                  to stric iz Amerike,  hvala bogu, naj da, ne pa z državnim denarjem. Vi bi pa kar
                  tako: razen, če je bila izbrana z natečajem in tako dalje. In s tem ste omogočili
                  - kaj ste omogočili? Da bo jasno tisti poznal elemente razpisa in bo imel veliko
                  komparativno prednost pred drugimi in bo dobil posel. Vi boste pa kasirali
                  provizijo. Ha? Tako izgleda ta zadeva. Tako jaz razumem, zato vas pozivam
                  spoštovani poslanci k temu, da sprejmemo amandma Žareta Preglja, ki bi to
                  preprečil. Odvisni stavek mora odpasti. Saj izgledamo mogoče malo tako naivni pa
                  tudi še ne uigrani pa tudi še ne ogreti, ampak toliko neumni pa spet nismo, da ne
                  bi videli ene take zanke. Hvala lepa.</p>
            </sp>
            <sp xml:id="SDZ1-Redna-40-1996-09-12.sp68">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Prehajamo na odločanje. Na
                  glasovanje dajem najprej amandma, ki ga nimate v pregledu. Razprava je bila
                  končana. Želite odgovoriti. Ponovno odpiram razpravo, gospod Gantar, izvolite.</p>
            </sp>
            <sp xml:id="SDZ1-Redna-40-1996-09-12.sp69">
               <speaker>DR. PAVLE GANTAR:</speaker>
               <p>Spoštovani podpredsednik! Nimam zdaj odgovorov na ta politično konotirana
                  vprašanja, ki se mi zdijo, da niso v kontekstu tega izrazito tehničnega zakona,
                  ampak v drugih igrah. Saj to sem pričakoval, zato sem se tudi ves čas izogibal
                  odgovarjanju.</p>
               <p>Rekel bi to. To, kar je vprašal gospod Pregelj, je v amandmaju k 31. členu zelo
                  jasno definirano in ne bi prebral, kaj se definira kot to, kakšno dejavnost se
                  tukaj izvaja in kaj je definirano kot gospodarska družba, posameznik, ki opravlja
                  to dejavnost oziroma ki je izvajalec. Kar pa zadeva to, kar je rekel gospod
                  Hvalica, je točno to intenco tega zakona, da se prepreči monopol, da se prepreči,
                  da tisti, ki pripravlja prostorsko izvedbene akte kar se reče v skrajšavi PIA,
                  PUPI so prostorsko kreditveni pogoji in ena izmed oblik prostorsko izvedbenih
                  aktov seveda), da dela tudi projekte, razen takrat, kadar je - in to je pa sedaj
                  tekmovanje - kadar je izbran na javnem natečaju; kadar pa ni javnih natečajev, pa
                  tega ne sme in ne more delati. Ravno v tem je poanta. Se pravi, poanta tega, kar
                  mi zagovarjamo, je to, da se prepreči točno ta monopol, o katerem gospod Hvalica
                  govori.</p>
            </sp>
            <sp xml:id="SDZ1-Redna-40-1996-09-12.sp70">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Hvalica, izvolite.</p>
            </sp>
            <sp xml:id="SDZ1-Redna-40-1996-09-12.sp71">
               <speaker>IVO HVALICA:</speaker>
               <p>Gospod minister, jaz sem začuden. Kdaj pa ni natečaja za državni denar? Kdaj ga pa
                  ni? Kaj poznate zakon o naročilih? Kdaj ga pa ni? Ali mogoče hočete vi to uvesti,
                  da boste kar oddajali direktno dela, kaj jaz vem, vašemu klanu? Kdaj ga pa ni
                  natečaja? Povejte mi. Kdaj pa ni razpisa? Jaz vas ne razumem. Oprostite, ali ste
                  se kdaj ukvarjali s to dejavnostjo? Tega sploh ne more biti! Dela, ki jih
                  financira kakršna koli državna institucija, ni mogoče oddati brez razpisa oziroma
                  natečaja. Kdaj ga pa ni? Pa ne zavajati na takšen način. In ne mi očitati, da gre
                  tukaj za političen govor. Ne. To gre pa za čisto stroko. Sicer si najemite enega
                  konzulenta s področja gradbenega inžiniringa, pa vam bo isto povedal. Ne govoriti
                  tukaj o politiki. Lepo vas prosim. Vi hočete ravno to sedaj uveljaviti. Za božjo
                  voljo. Jaz ne vem, ali vas niso seznanili vaši sodelavci s tem? Jaz, glede na to,
                  da ste vi krajinar, torej niste gradbenik in verjetno se niste s tem ukvarjali,
                  vam osebno ne zamerim. Zamerim pa vašemu tehničnemu soportu, ki vas v bistvu
                  zavaja. Ali imam prav ali ne? Nimam. Vi imate prav, zato ker ste LDS. Jaz sedaj ne
                  razumem tega. Poslušajte strokovno<gap n="..."/></p>
            </sp>
            <sp xml:id="SDZ1-Redna-40-1996-09-12.sp72">
               <speaker>PODPREDSEDNIK VLADIMIR TOPLER:</speaker>
               <p>Gospod Hvalica, prosim vas. Gospod Hvalica, jaz sem predsednik tukaj in prosim, da
                  se<gap n="..."/></p>
            </sp>
            <sp xml:id="SDZ1-Redna-40-1996-09-12.sp73">
               <speaker>IVO HVALICA:</speaker>
               <p>Prosim, da me ne prekinjate. Vi ste predse<gap n="..."/> <gap n="..."/><stage>(Izklopljen
                     mikrofon.)</stage><gap n="..."/></p>
            </sp>
            <sp xml:id="SDZ1-Redna-40-1996-09-12.sp74">
               <speaker>PODPREDSEDNIK VLADIMIR TOPLER:</speaker>
               <p>Se opravičujem. Tudi vi niste in mogoče tudi nikoli ne boste. Ampak prosim, da se
                  držite dnevnega reda.</p>
            </sp>
            <sp xml:id="SDZ1-Redna-40-1996-09-12.sp75">
               <speaker>IVO HVALICA:</speaker>
               <p><gap n="..."/><stage>(Izklopljen mikrofon.)</stage><gap n="..."/> pred koncem tega mandata, ker ta
                  funkcija pripada opoziciji, ki jo sedaj zasedete.</p>
            </sp>
            <sp xml:id="SDZ1-Redna-40-1996-09-12.sp76">
               <speaker>PODPREDSEDNIK VLADIMIR TOPLER:</speaker>
               <p>Jo imate v opoziciji, gospoda Krefta. Izvolite, povejte naprej, kaj še želite.
                     <stage>(Smeh.)</stage></p>
            </sp>
            <sp xml:id="SDZ1-Redna-40-1996-09-12.sp77">
               <speaker>IVO HVALICA:</speaker>
               <p>Vas prosim za resnost in da se ne šalite s temi stvarmi. Raje se opravičite, zato
                  ker ste me prekinili. Torej poglejte. Ta odvisni stavek mora tukaj izginiti, ker
                  sicer omogočate klanovsko, mafijsko, če hoče, oddajanje teh del. Pa koga boste
                  imeli za norca! Poglejte, če se to ne zgodi, bomo uprizoril tu en improviziran
                  maraton in ne grem od tu, ker ne boste v tem Državnem zboru uveljavili mafijskih
                  klanovskih zakonov. Ne boste. Hvala.</p>
            </sp>
            <sp xml:id="SDZ1-Redna-40-1996-09-12.sp78">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj, izvolite.</p>
            </sp>
            <sp xml:id="SDZ1-Redna-40-1996-09-12.sp79">
               <speaker>ŽARKO PREGELJ:</speaker>
               <p>Spoštovani! Gre za zanimiv pojav. Zakaj zanimiv? Glejte, na videz je dikcija
                  novega 50. člena zapisana tako, da bi preprečili nekakšne monopole določenih teh
                  podjetij, ki so registrirana za pripravo prostorskih dokumentov, da bi na tistem
                  območju, kjer pripravijo nek prostorski izvedbeni akt, tudi projektirali gradnjo
                  objektov. Namreč, zakaj? Zato, ker bi jasno imeli določeno prednost, saj ta
                  prostor najbolje poznajo in pri tem pri natečajih, ki jih investitor razpiše imajo
                  seveda izredno prednost pred ostalimi. Toda že ta rok 5 let od uveljavitve
                  prostorskega izvedbenega akta ne pomeni nič. Običajno se šele po 5 letih tam začne
                  kaj pametnega delati, ali pa v večjem obsegu. Tako da že to je v bistvu zgolj
                  slepilo.</p>
               <p>Drugo določilo, ki daje možnost, da lahko sodelujejo pri projektiranju objektov na
                  takih področjih tisti, ki so bili izbrani na natečaju, je v bistvu ohranitev neke
                  vrste monopola, res da se mu lahko prizna, da je bil tam najboljši, to dejansko ne
                  naredimo nič. Potem lahko takega določila sploh nimamo. Še bolj zanimivo je pa
                  tisto kar je v ozadju. V ozadju je pa spor, na katerega so nas opozorili državni
                  svetniki, da bi namreč, če bi bil ta člen tak, kot je sedaj predlagan, odpadli
                  tisti, ki so do sedaj pripravljali planske dokumente, tudi te prostorsko izvedbene
                  akte kot so zazidalni načrti, ureditveni pogoji in podobno, in so imeli z
                  nekdanjimi občinami določene pogodbe <stage>(brez javnih razpisov seveda)</stage>.
                  Namreč, kaj je? Včasih je bila v občini ali pa za večje območje tudi ena sama
                  projektna organizacija, ki je imela pač to pristojnost, da je risala občinske akte
                  in je risala vse, od dolgoročnega, srednjeročnega plana do zazidalnih načrtov
                  oziroma prostorsko ureditvenih pogojev. In naenkrat bi sedaj te stare <stage>(če
                     lahko rečem)</stage> projektne organizacije - sedaj so to zasebna podjetja,
                  imajo pa dovoljšnjo strokovno moč - zgubile ta svoj primat. S tem rezom bi očitno
                  neka določena skupina, ki obstaja v Ljubljani, ki se je na novo organizirala, na
                  novih podjetniških temeljih, nima pa dovolj ustreznega strokovnega kadra, dobila
                  delo in tem starim skupinam projektantov odvzela kadre. Ta proces že teče. Teče,
                  in glejte spori, ki se recimo pojavljajo ob gradnji avtocest pri razpisih za
                  pripravo dokumentacije so točno taki, kot sem sedaj opisal. Na razpisu zmaga
                  projektno podjetje, ki ponudi malenkost nižjo ceno, pri tem pa ne zadosti drugim
                  pogojem, DARS mu projekt, mu delo da, stari, tisti, ki je bil do sedaj za te
                  zadeve pristojen in ima tudi ustrezno kadrovsko zasedbo, jasno zgubi, se pritoži,
                  toda pritožba se ne upošteva in zadeva gre naprej. Na koncu se izkaže, da je ta,
                  ki je dobil delo, praktično lupina brez vsebine in da mora projektante kupovati
                  oziroma najeti drugod. In kje jih vzame? Vzame jih tam kjer so ostali brez dela.
                  Včasih je to dobro, če gledamo, če bi imela tista projektna organizacija
                  neupravičen monopol, toda v resnici je potem na koncu slabo, ker prihaja do
                  nepotrebne fruktuacije kadrov in v bistvu tudi se na ta način kvaliteta
                  projektiranja slabša in zamujajo se tudi roki. Tudi to je eden od vzrokov, zakaj
                  gre tako počasi priprava ustrezne dokumentacije za te najbolj potrebne dele našega
                  avtocestnega sistema.</p>
               <p>Tako da osebno menim, da ima ta člen kar precejšnjo težo in v resnici instrument,
                  ki ga ponuja sploh ni noben instrument. Praktično bo tisti, ki bo sedaj na
                  razpisih uspel, bo po določilu tega zakona imel neomejen monopol. In v tem
                  trenutku bodo to tiste projektne organizacije, ki se jih očitno tudi določeni
                  gospodje, ki so blizu nekaterim interesom, ki sedaj obvladujejo Vlado, bodo na ta
                  način uveljavili to, kar v bistvu želijo. Zelo zavita pot, ampak je že dokazana v
                  praksi. Hvala lepa.</p>
            </sp>
            <sp xml:id="SDZ1-Redna-40-1996-09-12.sp80">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Minister Gantar izvolite.</p>
            </sp>
            <sp xml:id="SDZ1-Redna-40-1996-09-12.sp81">
               <speaker>DR. PAVLE GANTAR:</speaker>
               <p>Sem vedel, če bom enkrat gor bom tudi drugič; upam, da ne bom tudi tretjič.
                  Najprej je treba povedati, gospod Hvalica, država ni edina, ki investira.
                  Investira tudi privatni sektor in bo čedalje bolj investiral. Razlika med stanjem
                  pred šestimi, sedmimi leti in danes je, da je včasih vse objekte tako rekoč -
                  razen družinskih hiš in določenih gospodarskih poslopij so bile privatne
                  investicije - vse ostalo je bila družbena investicija. Danes je to drugače. Danes
                  privatne firme investirajo in one so, seveda, jasno, saj sem vedel in one so
                  podvržene pač svojim kriteriju racionalnosti pri investiranju, investirajo ali ne
                  investirajo, njihova odločitev. Ko investira država, je to urejeno z zakoni in
                  predpisi; ne samo država tudi občine in drugi javno pravni subjekti so podvrženi
                  načelom porabe javnih financ in se točno ve, kako se to investira.</p>
               <p>Kar pa zadeva drugo stvar, je pa treba reči to. Gospod Pregelj je točno govoril,
                  ampak zaključek je pa potegnil v drugo smer. Prej je bil sistem, da lahko vse eden
                  dela - od izvedbenega, od prostorskega plana do lokacijske dokumentacije in
                  projekta. Danes je to preprečeno povsod, razen tam, kjer je nekdo v ferkompeticiji
                  dobil prvo, torej prvo nagrado za izvedbo projekta in je pravzaprav na ta način in
                  to mislim, da mora ostati notri, zato ker nobenemu ni mogoče preprečiti, da bi
                  kandidiral na javnem razpisu za to, da dobi ali pa ne dobi nekega projekta. In
                  vsakdo dela z istimi, pod istimi pogoji in dobi iste vsebine, podlage <stage>(kot
                     se temu reče)</stage> na mizo oziroma jih dobi. Kar zadeva kadre, kadri so ne
                  glede na zakon takšni kot so, ali se premikajo sem ali se premikajo tja, to ne
                  more biti stvar zakona, da bi predpisali, kam se premikajo kadri. Mislim, da je ta
                  rešitev <q>"fair"</q>, razvidna in mislim, da je veliko boljša kot prej in daleč od tega,
                  da bi bila <q>"mafiozna"</q> ali karkoli podobnega. Ravno obratno, gospod Hvalica.</p>
            </sp>
            <sp xml:id="SDZ1-Redna-40-1996-09-12.sp82">
               <speaker>PODPREDSEDNIK VLADIMIR TOPLER:</speaker>
               <p>Hvala  lepa. Gospod Ivo Hvalica, izvolite.</p>
            </sp>
            <sp xml:id="SDZ1-Redna-40-1996-09-12.sp83">
               <speaker>IVO  HVALICA:</speaker>
               <p>Gospod minister, obžalujem; imam občutek, da vas niso dobro pripravili  za ta
                  člen. Me ne briga kaj počnejo privatniki. Verjamem v njihov podjetniški čut in oni
                  bodo sami vedeli, komu naj dajo. Jaz govorim o javnih naročilih, za božjo voljo,
                  za državni denar! Ta me briga. Mene drugo ne briga. Pa zakaj potem to
                  izključujete? Razen, če. To se pravi, če bi bil, bo pa lahko delal to. Ne, ne
                  zmajevati z glavo. Pa veste, da ima on primerjalno prednost, ker je prej delal
                  prostorski plan pred nekim drugim konkurentom. Ali veste to? Ampak jasno, da bo iz
                  vrst, ki bodo iz vladajoče oligarhije. Lahko se zgodi tudi, da bodo iz naših.
                  Ampak mene to ne briga, trenutno sem jaz tu na tej poziciji oziroma sem v
                  opoziciji in zato tega ne morem akceptirati. In še enkrat lepo vas prosim,  da mi
                  ne pojasnjujte tega s privatniki. Oni bodo sami skrbeli za to. Mene briga
                  regulativa za družben, državen denar, za denar proračuna, za to me pa briga. In še
                  enkrat pravim, da je absolutno treba ta odvisni stavek umakniti. Poleg tega je še,
                  kar sem jaz rekel, še pripomba avtorja amandmaja Žareta Preglja, ki pravi, da je
                  pet let pravzaprav irelevantnih, ker veste, da pogosto pet let po izdelavi
                  prostorskih aktov še ne pride do gradnje. Vidite, kako dolgo se vlečejo te stvari
                  - da ne bi o tem govoril. Ampak pustimo, to je pripomba, ki jo je imel gospod
                  Pregelj. Jaz pa vztrajam na tem, da mora to iti ven. To se nanaša samo na državen
                  denar. Javni natečaj nima nobene zveze s privatnim podjetjem. To pa vsak od nas
                  razume, hudiča! Hvala.</p>
            </sp>
            <sp xml:id="SDZ1-Redna-40-1996-09-12.sp84">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Geržina, izvolite.</p>
            </sp>
            <sp xml:id="SDZ1-Redna-40-1996-09-12.sp85">
               <speaker>MIROSLAV GERŽINA:</speaker>
               <p>Hvala lepa za besedo, gospod podpredsednik. Bil sem malo v dilemi, ali sem bil
                  prav informiran ali ne. Ampak zdaj, ko sem poslušal gospoda ministra, mislim, da
                  je pravilna odločitev, da sem vložil amandma. Namreč, če vse drugo, to se pravi iz
                  družbene dejavnosti oziroma iz državnega denarja, iz proračuna gre po določenih
                  postopkih in je vse določeno. Potem, kaj storimo tukaj? Nekomu, ki je naredil
                  prostorski izvedbeni akt, onemogočimo, ker je delal za privatnika, če sem vas prav
                  razumel, da bi si ga ta izbral, ker ščitimo njega kot privatnika, da bi tega vzel,
                  ampak bo moral vzeti nekoga drugega od ne vem kje. Kaj delamo s tem? Nekaterim
                  ljudem, ki to izvajajo, ki so izvajali,  ali pa bili v organizacijah, ki so
                  izvajale te akte za občine ali pa jih še izvajajo na podeželju zunaj centrov, bomo
                  priškrnili delo zaradi tega, ker ne bodo mogli izvajati tudi načrtov. Ampak ker so
                  slučajno delali prostorski akt, tega oni zdaj ne bodo mogli delati. In to ste
                  rekli, če sem vas prav razumel, gospod minister, za privatno sfero. Jaz moram pa
                  res reči, da privatnik pa naj se sam ščiti, saj njegov denar pa, mislim, je njegov
                  denar, pa tudi če je dobil posojilo on odgovarja, je dobil ali hipoteko ali
                  karkoli. In če si je izbral tistega, ki je naredil izvedbeni akt, prostorski akt,
                  temu bo delal tudi načrte, jih naj pa naredi. Zakaj mora nekam drugam iti. En je v
                  celem okrožju, smo danes slišali lepo, za eno bivšo občino oziroma za sedaj štiri,
                  pet občin ali pa še za več občin. Dve bivše občine so<gap n="..."/> Medtem ko bodo ostale
                  enostavno brez svojega dela, ker jim onemogočimo s tem členom. To sem razumel,
                  gospod minister. Sedaj, če se nisva prav razumela, če sem vas napak, lepo prosim,
                  če pridete in mi še enkrat poveste, kaj ste mislili s tem. To je bilo razumeti. In
                  zato pravim, da je pravilno, da se ta 32. člen črta. Hvala lepa.</p>
            </sp>
            <sp xml:id="SDZ1-Redna-40-1996-09-12.sp86">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj, izvolite.</p>
            </sp>
            <sp xml:id="SDZ1-Redna-40-1996-09-12.sp87">
               <speaker>ŽARKO PREGELJ:</speaker>
               <p>Spoštovani! Ne vem, če sem bil prav razumljen, toda še enkrat bi rad ponovil.
                  Mislim, da tudi gospod Hvalica in pa tudi gospod Geržina sta podobno ugotavljala.
                  Ta dikcija tega člena, se pravi novega 50. člena ima svoj smisel samo, kadar gre
                  za javna sredstva. Kadar imamo, poglejte, za določeno območje narejeno prostorsko
                  izvedbeni akt, temu rečemo zazidalni načrt in tisti, ki ga je delal, naj bi pet
                  let ne imel pravice projektirati zgradb ali drugih objektov na tem območju, ki ga
                  pokriva zazidalni načrt. Pri stanovanjskih zazidalnih načrtih je to skorajda manj
                  pomembno, v kolikor ne gre za večje objekte, ki so namenjeni javnemu programu, na
                  primer športne objekte, stadione, bazene in tako naprej. Zelo pomembno je pa to,
                  kadar gre za infrastrukturne objekte. Malo je sposobnih projektantskih podjetij v
                  tej državi, ki imajo toliko sive skorje in toliko podatkov, da zlahka projektirajo
                  ceste. Toda prej sem opozoril. Dobivajo delo nova podjetja, kaj jaz vem s kakšnimi
                  nazivi, ki nimajo še nič. Sedaj, v kolikor je želja predlagatelja, ker je
                  ugotovil, da ima nekaj teh projektnih organizacij <stage>(oziroma sedaj
                     podjetij)</stage> monopol na tem področju in da je to ovira in da želi ta
                  monopol razbijati, politično razumem potem ta člen popolnoma. Toda, ali je to
                  dobro ali slabo v strokovnem pogledu in v pogledu hitrosti gradnje oziroma
                  priprave, v tem primeru gre za pripravo dokumentacije. Osebno menim, da tako kot
                  je zapisan, ta člen ne zadošča strokovnim zahtevam, sigurno oziroma verjetno bo pa
                  politično naredil hud vihar na tem področju in povzročil dokajšnje preusmeritve in
                  podobno. Poglejte! Jasno je - in to je moja praktična izkušnja, ko smo na Odboru
                  za infrastrukturo in okolje iskali različne vzroke, zakaj se tako počasi
                  pripravlja dokumentacija, ko smo si šli teren ogledati, ko smo si ogledali
                  posamezne projekte in podobno in tudi ko smo videli, kako potekajo razpisi in kako
                  se pripravljajo različne študije - da se običajno pri zahtevnejših delih - na
                  primer čez Trojane, ali pa na Koprskem, ali pa na Vipavskem - angažira cela vrsta
                  projektnih podjetij, ki med seboj sicer konkurirajo z idejami, praktično pa zelo
                  težko prebijejo tiste ideje, ki jih ponuja najbolj kompletno podjetje, ki dela to
                  recimo že 20 let; ker ni noben problem takemu podjetju vzeti 325. verzijo, ki jo
                  ima narisano v svojem arhivu in je bila že zdavnaj preštudirana in jo samo
                  prilagaja na nove razmere. Tukaj bi pa moral minister jasno povedati, kaj želi. Če
                  ste v ministrstvu strokovno ugotovili, da je monopol teh projektnih podjetij
                  napačen, da je negativen, da v bistvu ovira hitrost gradnje, predvsem teh javnih
                  infrastrukturnih objektov, potem dajte to povedati in dajmo napisati tak člen, da
                  bo naredil neko drugačno razmerje na tem področju.</p>
               <p>V kolikor pa želite samo nekatere omejiti, tisti pa, ki so že zdaj imeli srečo in
                  so bili izbrani na natečajih, pa bodo ohranili svoje monopole, potem boste pa
                  postavili dokaj nepravičen člen in verjetno bo prej ali slej sledila ustavna
                  pritožba kakšnega prizadetega podjetja. Brez skrbi, da bo prišlo do tega. Glede na
                  poznavanje te problematike osebno menim, da ta instrumentarij, ki je tukaj
                  vgrajen, nima nobenega učinka in verjetno je najboljše, da v tem trenutku, ker
                  tudi tak zakon kot celoto, ga ne uspemo videti, sprejmemo amandma, ki ga predlaga
                  gospod Geržina, to je pa črtanje člena.</p>
            </sp>
            <sp xml:id="SDZ1-Redna-40-1996-09-12.sp88">
               <speaker>PODPREDSEDNIK VLADIMIR TOPLER:</speaker>
               <p>Hvala. Izvolite, gospod minister.</p>
            </sp>
            <sp xml:id="SDZ1-Redna-40-1996-09-12.sp89">
               <speaker>DR. PAVLE GANTAR:</speaker>
               <p>Hvala. Pobuda oziroma razmišljanje gospoda Geržine, njegov amandma in to, kar je
                  govoril gospod Hvalica, gresta točno drug proti drugemu; sta dva različna pogleda
                  na to, kako naj bi dejavnost prostora, načrtovanje do izgradnje, organizirali.
                  Menimo, da mora biti to konceptualno in tudi pravno razvidno, prav ta razlika, ki
                  bi preprečevala možnosti, da nekdo prevzame takorekoč stvar od začetka do konca.
                  Mislimo, da je naša rešitev dobra, ker dopušča to, da tisti, ki je izdelal
                  prostorske akte, sodeluje tudi pri projektu, če je bil verificiran skozi javni
                  razpis, prišel skozi javni razpis in to je tisti mehanizem, kjer se mora pokazati
                  in izkazati, da je res prišel skozi. To ne pomeni prepovedi ali omejitve, da nekdo
                  5 let ne more delati na tem istem, kjer je delal izvedbeni akt ali prostorski
                  načrt, to ne pomeni prepovedi dela. Pomeni samo omejitev, kadar ni javnega
                  natečaja, ki mu prepreči to monopolno pozicijo.</p>
               <p>Kar zadeva firme, o katerih je govoril gospod Pregelj, češ da bodo zdaj dobivale
                  neke firme, ki so samo firme in nimajo nobenega zaposlenega - ne - saj prav ta
                  zakon ureja tudi preko zbornice, kdo je pooblaščen, kdo je lahko projektant in kdo
                  je lahko izvajalec in mora zato vsak izpolnjevati svoje pogoje. Tako da mislim, da
                  je ta rešitev, ki jo imamo tu v zakonu, še najbližja intenci, ki smo jo želeli
                  izpostaviti in ji omogočati tudi življenjske rešitve - posebej tam, kjer se dogaja
                  to skoz javne razpise, ki so sami po sebi verifikacija tega. Hvala.</p>
            </sp>
            <sp xml:id="SDZ1-Redna-40-1996-09-12.sp90">
               <speaker>PODPREDSEDNIK VLADIMIR TOPLER:</speaker>
               <p>Hvala. Ali želi še kdo? Gospod Madon, izvolite.</p>
            </sp>
            <sp xml:id="SDZ1-Redna-40-1996-09-12.sp91">
               <speaker>ZORAN MADON:</speaker>
               <p>Spoštovani! Povedati moram, da sem proti temu, da bi se ta člen črtal. Res je,
                  tudi jaz ne razumem, da ta člen kakorkoli omogoča to, za kar se gospod Hvalica in
                  Žare Pregelj borita. Gre za to, da enostavno tisti, ki dela na izvedbenem oziroma
                  na prostorskem aktu, nima možnosti nekaj let projektirati. Ker namreč, če jaz prav
                  razumem, če bi tisti, ki dela ta prostorski akt, bi si lahko tudi izrabil ta
                  prostorski akt, te osnove in si prilagodil sebi za kasnejše projektiranje. S tem
                  bi napravil škodo občini, ker bi prilagajal že prostorski akt nadaljnjemu
                  projektiranju, če bi sam projektiral in seveda bil bi konkurenčnejši v primerjavi
                  z vsemi drugimi, ki bi kasneje želeli projektirati, ker bi imel že zadeve
                  prirejene sebi. Zato je prav gotovo dobro, da to ostane, ta omejitev, da ta, ki je
                  delal prostorski akt, nima možnosti projektirati še 5 let potem. Ne, tukaj piše,
                  da 5 let ne more, razen v primeru razpisa. No, to pa je to, da bi bilo morda
                  umestno tudi v tem primeru dati 5 let omejitve, tudi če je ta razpis. Ampak ne vem
                  sam, kako je možno z razpisi omejiti oziroma zavezati tistega, ki izdeluje
                  prostorski akt, da kasneje te prednosti ne izrablja pri projektiranju.</p>
            </sp>
            <sp xml:id="SDZ1-Redna-40-1996-09-12.sp92">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj, izvolite.</p>
            </sp>
            <sp xml:id="SDZ1-Redna-40-1996-09-12.sp93">
               <speaker>ŽARKO PREGELJ:</speaker>
               <p>Spoštovani! Vedno bolj opažam, da res nisem bil dovolj razumljiv. Poglejte, želel
                  sem predvsem povedati sledeče. Ta člen bo brez kakršnegakoli učinka, zato ker
                  obstaja še vedno možnost, ki se že uveljavlja, da bo tisti na primer, ki je
                  izdelal izvedbeni akt in ga je izdelal zato, ker je bil stalni risar, če rečem, za
                  določeno občino in ko bo ugotovil, da zdaj zaradi tega določila ne more
                  projektirati zgradb na tistem zazidalnem področju, bo enostavno ustanovil ali pa
                  si sposodil en d.o.o., bo dovolil, da bo šel njegov projektant, ki je to risal,
                  tja in bo to naredil in bo vnesel vse zvitke, vse rolce, ki jih ima v svoji omari
                  s sabo ali pa računalniške programe <stage>(ker zdaj ta bolj sposobni projektanti
                     imajo že vse na računalnikih in potem samo sprintajo ven ali pa zrišejo na
                     ploterjih)</stage>; tako da v bistvu je to papir, ki bo ostal čisto suh papir,
                  neuporaben in ne bo imel nobenega učinka. Bo pa mogoče kakšnega, ki se tako ne bo
                  znašel, prizadel. Nekaj projektantov bo zelo prizadetih zaradi tega, pa to niti ni
                  bistvena zadeva. Bistveno je, da če že želimo naredi to, na kar je opozoril gospod
                  Madon, da tisti, ki izdeluje prostorski izvedbeni akt, naj ne bi tudi projektiral
                  objektov, torej, da ne bi prilagajal svojim željam nekega prostora, ki je javnega
                  pomena, ki ima neke drugačne zahteve kot pa ga ima posamezno podjetje. Na primer
                  najbolj enostaven primer je, če ima podjetje gramoznico ob avtocesti, dobi delo
                  zato, da lahko tisti odvečni gramoz, ki ga na avtocestni trasi skoplje, potem
                  deponira na svoji deponiji in ga tam še 10 let melje. Taki primeri so vsaj trije
                  pri sedanji gradnji avtocest. To je recimo izkoriščanje, izkoriščanje tega
                  položaja, da so dobro vedli, kje cesta bo šla, kakšna bo in da so tudi razpise
                  prilagodili, da so jih oni dobili.</p>
               <p>In zaradi tega jaz predlagam črtanje tega zadnjega dela, da tudi tisti, ki je na
                  natečaju prišel, da nima te pravice, da projektira. Zelo trda zadeva, ampak
                  dejansko, če želimo, da je ta člen operativen potem naj velja prepoved za vse, ne
                  samo za nekatere. Tudi če so bili na natečaju.</p>
            </sp>
            <sp xml:id="SDZ1-Redna-40-1996-09-12.sp94">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Razpravo zaključujem.</p>
               <p>Na glasovanje dajem amandma gospoda Geržine. 32. člen se črta. Ugotovimo
                  sklepčnost! Še vedno ugotavljam prisotnost! <stage>(44 prisotnih.)</stage>
                  Ugotavljam prisotnost v dvorani! Ugotavljamo prisotnost! Prosim vse, da potrdite
                  prisotnost v dvorani! <stage>(46 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma gospod Preglja. Vlada mu nasprotuje. Ugotovimo
                  sklepčnost! Še vedno ugotavljam prisotnost! <stage>(45 prisotnih.)</stage> V
                  dvorani nas je več; zgleda, da je obstrukcija posameznikov. Čez 10 minut bomo
                  skladno s poslovnikom tretjič ugotavljali prisotnost, ob 16.41 uri! Tretjič
                  ugotavljam prisotnost! Ugotavljamo prisotnost v dvorani! Še vedno ugotavljamo
                  prisotnost. Prosim, da zasedete svoja mesta v dvorani. Še vedno ugotavljamo
                  prisotnost v dvorani! <stage>(47 prisotnih)</stage></p>
               <p>Kdo je za amandma gospoda Preglja? <stage>(15 poslancev.)</stage> Je kdo proti?
                     <stage>(18 poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 32. člen. Ugotovimo sklepčnost! <stage>(46
                  prisotnih.)</stage></p>
               <p>Kdo je za sprejem člena? <stage>(26 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je člen sprejet.</p>
               <p>Smo pri 33. členu. Imamo amandma odbora, Vlada ga podpira. Amandma je prvi del
                  vsebinsko povezan z amandmajem odbora k 1. členu. Želi kdo besedo? Ugotovimo
                  sklepčnost! <stage>(43 prisotnih.)</stage> Ugotovimo prisotnost! Še vedno
                  ugotavljam prisotnost! <stage>(42 prisotnih.)</stage></p>
               <p>Sejo nadaljujemo jutri ob 10. uri. Na svidenje.</p>
            </sp>
            <stage type="time">SEJA JE BILA PREKINJENA 12. SEPTEMBRA 1996 OB 16.45 URI IN</stage>
         </div>
      </body>
   </text>
</TEI>
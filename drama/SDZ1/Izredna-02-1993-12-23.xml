<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Izredna-02-1993-12-23">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0A5F92ADF071D48BC1257832004838A6</idno>
               <idno type="URI">0A5F92ADF071D48BC1257832004838A6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-02-1993-12-23.DZ" n="02">
               <name>Izredna</name>
               <date when="1993-12-23"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-02-1993-12-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">2. izredna seja</stage>
            <stage type="date">23. december 1993</stage>
            <stage type="chairman">Sejo je vodil: VLADIMIR TOPLER, podpredsednik zbora</stage>
            <stage type="time">Seja se je pričela ob 18. uri</stage>
            <sp xml:id="SDZ1-Izredna-02-1993-12-23.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice poslanke, spoštovani kolegi poslanci! Pričenjam 2. izredno sejo Državnega zbora Republike Slovenije. Obveščen sem, da se seje ne morejo udeležiti in so opravičeni naslednje poslanke in poslanci: dr. Dušan Bavdek, Rudi Moge, mag. Jože Protner, <stage>(gospod Partljič je tu, tudi gospod Protner je tu, Drago Černetič je tudi tu, Franc Potočnik je tudi tukaj, gospod Jožef Kopše je tudi tukaj)</stage> Vika Potočnik, gospod Marjan Podobnik, Mihaela Logar in dr. Dimitrij Rupel.</p>
               <p>Prosim, ugotovimo prisotnost v dvorani! 60 poslank in poslancev, tako je zbor sklepčen in lahko odloča. Na to sejo sem vabil predstavnike Državnega sveta Republike Slovenije in Vlade Republike Slovenije ter jih lepo pozdravljam. Najprej bomo določili dnevni red. Predlog dnevnega reda ste prejeli s sklicem seje, vendar je Komisija za lokalno samoupravo predlagala umik 2. točke dnevnega reda, to je predlog zakona o referendumu za ustanovitev občin. Glede na 64. člen poslovnika, tretji odstavek, je to avtomatsko umaknjeno z dnevnega reda. Gospod Ribičič želi dati dodatno obvestilo - pojasnilo.</p>
            </sp>
            <sp xml:id="SDZ1-Izredna-02-1993-12-23.sp2">
               <speaker>DR. CIRIL RIBIČIČ:</speaker>
               <p>Spoštovani! Ne glede na to, da so bila različna mnenja o tem, ali so izpolnjeni poslovniški pogoji za obravnavo zakona o referendumih za določitev občin v tretji obravnavi, glede na to, da smo ga ...</p>
            </sp>
            <sp xml:id="SDZ1-Izredna-02-1993-12-23.sp3">
               <speaker>PODPREDSEDNIK VLADIMIR TOPLER:</speaker>
               <p>Gospod Ribičič, samo proceduralno obvestilo. O tem ni razprave. S tem kršim poslovnik. Lahko samo dodatno obvestilo oziroma pojasnilo.</p>
            </sp>
            <sp xml:id="SDZ1-Izredna-02-1993-12-23.sp4">
               <speaker>DR. CIRIL RIBIČIČ:</speaker>
               <p>... Dal bom kratko obvestilo, zakaj je komisija predlagala, da se to umakne. <stage>(Podpredsednik: To je umaknjeno.)</stage> Bilo je vključeno v dnevni red in mi smo zaradi tega sklicali komisijo in če smo morali komisijo sklicati, lahko pojasnim, zakaj sem se zavzel za to.</p>
            </sp>
            <sp xml:id="SDZ1-Izredna-02-1993-12-23.sp5">
               <speaker>PODPREDSEDNIK VLADIMIR TOPLER:</speaker>
               <p>Mislim, da ne po poslovniku, ker je avtomatsko umaknjeno z dnevnega reda.</p>
            </sp>
            <sp xml:id="SDZ1-Izredna-02-1993-12-23.sp6">
               <speaker>DR. CIRIL RIBIČIČ:</speaker>
               <p>Potem bi rekel samo to, da se zahvaljujemo Vladi, da je preko noči pripravila ta predlog. Pripravila ga je skladno z našimi predlogi. Predlagali smo pa umik z dnevnega reda zato, da bi imeli poslanci, ki so nas obvestili, da bi še radi vložili amandmaje, dovolj časa, da jih resno pripravijo. Hvala lepa.</p>
            </sp>
            <sp xml:id="SDZ1-Izredna-02-1993-12-23.sp7">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. <stage>(Je bilo dovolj hitro, čeprav ni bilo v skladu s poslovnikom.)</stage></p>
               <p>Glasujemo o dnevnem redu v celoti. Imamo samo eno točko, to je ponovno odločanje o zakonu o določitvi višine invalidskih in veteranskih prejemkov za leto 1994. Dajem takšen dnevni red na glasovanje.</p>
               <p>Ugotovimo sklepčnost! <stage>(66 prisotnih.)</stage></p>
               <p>Kdo je za sprejem takega dnevnega reda? <stage>(56 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je dnevni red sprejet.</p>
               <p>Prehajamo na <title>1. TOČKO DNEVNEGA REDA</title>, na <title>PONOVNO ODLOČANJE O ZAKONU O DOLOČITVI VIŠINE INVALIDSKIH IN VETERANSKIH PREJEMKOV ZA LETO 1994</title>.</p>
               <p>Državni svet Republike Slovenije je na seji dne 22.12.1993 sklenil, da na podlagi tretje alinee prvega odstavka 97. člena Ustave Republike Slovenije zahteva od Državnega zbora, da ponovno odloča o zakonu o določitvi višine invalidskih in veteranskih prejemkov za leto 1994. Želi predstavnik Državnega sveta obrazložiti zahtevo sveta? prosim, gospod Šušteršič, izvolite.</p>
            </sp>
            <sp xml:id="SDZ1-Izredna-02-1993-12-23.sp8">
               <speaker>BORIS ŠUŠTERŠIČ:</speaker>
               <p>Spoštovane poslanke in poslanci! Še isti večer, ko je bil izglasovan obravnavani zakon, sem dobil od civilnih invalidov vojne zahteve, da kot državni svetnik na področju socialnega varstva predlagam suspenzivni veto na zakon. Razprava v Državnem svetu je potrdila upravičenost te zahteve, kar ste sprejeli v pisni obliki z dvema sklepoma. Ker 1. in 2. točka sama po sebi, mislim, da je dovolj jasno obrazložena, k prvemu sklepu ne bi ničesar dodal, zdi pa se mi pomembno dodati še nekaj argumentov k 3. točki utemeljitve prvega sklepa. Gre za kriterije pri revalorizaciji. Tudi slovenski invalidi se zavedamo, da so se materialne stvari spremenile in da postaja aktualno vprašanje, ali so plače, ki so ušle državni kontroli še lahko relevantno merilo za korigiranje določenih ukrepov na področju invalidskega varstva. V tem smislu smo tudi deklarativno, v razgovorih s predsednikom Vlade dr. Drnovškom in predsednikom Državnega zbora, poudarili, da menimo, da v kolikor bodo ukrepi proporcionalni, se pravi, da bodo ta znižanja socialnih transferjev enakomerna na celotnem področju Slovenije, pri vseh invalidnih ljudeh in neinvalidnih ljudeh, v tem primeru to velja tudi za invalide in temu ne bomo ugovarjati.</p>
               <p>Pri tem zakonu je postavljen dvom, ali je to res in izhajamo iz mnenja, da gre za separaten ukrep. Zaradi tega predlagamo, da bi to zadevo ponovno proučili in v kolikor se to vzpostavi v sistem konsistentne politike, v tem primeru se lahko ta zakon drugače obravnava.</p>
               <p>Sicer pa k samemu zakonu še nekaj argumentov. Največji ugovor je, da je bil hitri postopek. To je občutljivo področje in škoda, da ni bilo dovolj časa, da bi pristojne komisije stvari temeljito obravnavale in s tem tudi odstranile nekatere ugovore. Druga zadeva je, da je že v visoki stopnji pripravljen nov sistemski zakon in bi bilo sploh načelno prav, da bi se ta zadeva razpletla preko sistemskega zakona.</p>
               <p>Tretja stvar, se mi zdi, da tudi predlagatelj, ko argumentira dejstva, ne uporablja povsem korekten način. Tu ne gre za osnovo iz decembra 1993, ampak za osnovo iz marca 1993, kajti vsi ti prejemki od tedaj do danes se niso revalorizirali in so civilni invalidi predlagali, če se že ne uporabi plač, naj bi se vsaj kriteriji prejemkov iz pokojninsko-invalidskega zavarovanja uporabili za ta povečanja, ki so vsekakor bolj pod kontrolo kot ostalo.</p>
               <p>Ponovil bi bistveni argument. V kolikor ne gre tu za sistematičen pristop na področju invalidskega varstva, ni prav, da se to ureja po hitrem postopku, separatno.</p>
            </sp>
            <sp xml:id="SDZ1-Izredna-02-1993-12-23.sp9">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Šušteršiču. Morda bi samo pojasnil, da zaradi arhitektonskih ovir v našem parlamentu gospod Šušteršič ni mogel govoriti iz ospredja dvorane, ampak iz ozadja.</p>
               <p>Želi besedo predstavnik Vlade? Prosim. Gospod Stušek, državni sekretar, v Ministrstvu za delo, družino in socialne zadeve ima besedo.</p>
            </sp>
            <sp xml:id="SDZ1-Izredna-02-1993-12-23.sp10">
               <speaker>JANKO STUŠEK:</speaker>
               <p>Hvala lepa. Spoštovani zbor, spoštovani podpredsednik! Vlada je dala pisno mnenje zboru - vztraja pri svojem stališču z mnenjem, da bi, če ta zakon ne bi bil interventno sprejet, poudarili smo že zadnjič, da je interventen samo zaradi tega, ker naj bi veljal s 1.1.1994, sicer je postopek resnično brezpredmeten, ker drugače čaka resnično tako, kot gospod Šušteršič pravi, sistemska zakonodaja, ki jo bomo tukaj usklajevali. Vztraja pa zaradi tega, ker se kljub obravnavi in žal nam je, da se je obravnava, saj po občutkih, skorajda spolitizirala oziroma razklala na, morda ne pravi način, ker ta intervencijski zakon nima nikakršnega namena postavljati nekih temeljnih ali prejudiciranih stališč do sistemskega zakona, ampak izključno zadržati neko stanje, predvsem pri bojazni in z namenom, ki sem ga tu že pojasnil, da ne bi presegli že tu v tem zboru sprejetih usmeritev, ki se Vladi zdijo pomembne. Predvsem gre, in imamo v mislih, memorandumske odločitve. Zakaj to? Predvsem zaradi tega, ker zneski, ki jih preračunavamo in procenti, ki iz tega izhajajo, prav gotovo pomenijo na osnovi bivše jugoslovanske zakonodaje novo izhodiščno točko, ki jo bomo, če se bo zapletlo tako, kot se je s tem zakonom, tudi s sistemskim zakonom, vlekli lahko precej daleč v naslednjeletno obdobje, kar je precejšnjega pomena tudi pri proračunskih sredstvih.</p>
               <p>Rad bi pojasnil samo to, da je dejstvo, da se od 1.3.1993 osnova ni spreminjala. Vendar se ni spreminjala zaradi sistemskega zakona, ker ta sistemski zakon predvideva spremembo oziroma valorizacijo osnove takrat, kadar se inflacijska stopnja mesečno poveča nad 5% oziroma ob polletju se naredi korekcija v kumulativi, če se inflacijska stopnja poveča nad tistim zneskom, ki se skupno, ko se z 1.3. usklajujejo vsi zneski, torej, ko se osnova povečuje, če skupno presežejo procent, ki ga je dosegla osnova. To se v tem letu ni zgodilo, zato se po nobeni zakonski podlagi ni dalo povečati teh osnov. Sicer mi poznamo, da so šli procenti inflacije gor, poznamo tudi padce povprečnih plač. To ni prava razlaga ali utemeljitev, da smo celo leto ostali pri istih izhodiščih. To so zakonska dejstva.</p>
               <p>Rad bi rekel, da izračuni, ki nas preprečujejo pri tem, ali vsaj tako kot je Vlada izrazila skrb, če intervencijski zakon ne bo izražen, pomenijo naslednje: če vzamemo 70% invalida. Glede sistema izenačevanja invalidnosti vemo, da so najmanj tri stopnje invalidskih področji. Ko govorimo o invalidih, je po obsegu sredstev, glede na število poglavij, največja. Gre za dejstvo, da 70% invalid, ki mu, npr. manjka pet prstov - to je procent za 70%, ali pa roka v zapestju, zdaj prejema 30.000 oziroma 25.000. Na to gre lahko ortopedski dodatek, invalidski dodatek. Večina teh invalidov je tudi zaposlena, kar iz svojega delovnega razmerja normalno prejema, ocenjuje mu samo stanje, bi po intervencijskem zakonu oziroma po sprejetju tega zakona po hitrem postopku po novem letu prišel na 59.725, z vsemi tremi dodatki, ob malo več kot povprečni varianti. Če pa ostanemo pri stari zakonodaji, gre to skoraj na 69.000. Že zadnjič sem ugotavljal, da to skupno znese precejšen znesek pri proračunu, kar pomeni, da se bomo morali še enkrat dogovoriti. Izključno je šlo za preventivo, da se ne bi prehitro zaleteli in da ne bi prišli do situacije, če bi bilo potrebno, to tudi vračati, ali pa, če bo šlo tudi za povečevanje na tem področju sredstev. V tem primeru boste morali pri rebalansu izglasovati za to področje dodatna sredstva. Hvala lepa.</p>
            </sp>
            <sp xml:id="SDZ1-Izredna-02-1993-12-23.sp11">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Zahtevo je obravnaval Odbor za zdravstvo, delo, družino in socialno politiko kot matično delovno telo. Prosim poročevalca odbora, gospoda Kocipra, da predstavi mnenje.</p>
            </sp>
            <sp xml:id="SDZ1-Izredna-02-1993-12-23.sp12">
               <speaker>ŠTEFAN KOCIPER:</speaker>
               <p>Hvala lepa. Spoštovani! Odbor Državnega zbora za zdravstvo, delo, družino in socialno politiko je na 25. seji danes obravnaval zahtevo Državnega sveta za ponovno odločanje o zakonu o določitvi višine invalidskih in veteranskih prejemkov za leto 1994. V razpravi so nekateri člani odbora poudarili, da se z zakonom o določitvi višine invalidskih in veteranskih prejemkov za leto 1994 ne jemljejo pravice prizadetim osebam, saj zakon ne spreminja vsebine veljavnih pravic, temveč gre zgolj le za spremembo mehanizma usklajevanja navedenih prejemkov. S sprejetim zakonom se zato ne krši Ustava Republike Slovenije, saj bodo invalidi in veterani tudi po uveljavitvi tega zakona ohranili z zakonom pridobljene pravice. Spremenil se bo le način usklajevanja. Sprememba načina usklajevanja pa je nujno potrebna, saj so na tem področju še vedno v veljavi nekdanji jugoslovanski predpisi, ki določajo osnovo za izračunavanje prejemkov glede na povprečno plačo ter upoštevajo nekdanjo visoko stopnjo inflacije.</p>
               <p>Člani odbora so izrazili tudi obžalovanje, da Vlada Republike Slovenije ni pravočasno predlagala v zakonodajni postopek sklop zakonov, ki bodo na novo in v celoti uredili navedeno problematiko. Opozorjeno je bilo tudi na dejstvo, da si prvi in drugi sklep Državnega sveta nasprotujeta in se izključujeta. Državni svet je poleg tega, da utemeljuje svoj veto, sprejel še drugi sklep, da predlaga Državnemu zboru, da načela, ki jih je uporabil pri invalidskih in veteranskih prejemkih, in že pred tem pri plačah zaposlenih v državnih organih in državnih dejavnostih, uveljavi tudi pri ostalih kategorijah prebivalstva. To je v nasprotju s prvim sklepom.</p>
               <p>Drugi člani odbora pa so podprli utemeljitev Državnega sveta, da je navedeni zakon v neskladju z ustavo. Menili so, da gre za poseganje v že pridobljene pravice in ne zgolj za urejanje rasti invalidskih in veteranskih prejemkov. Ob tem so poudarili, da ustava v tretjem odstavku 50. člena zagotavlja vojnim veteranom in žrtvam vojnega nasilja posebno varstvo.</p>
               <p>Po opravljeni razpravi je odbor sprejel o zahtevi Državnega sveta za ponovno odločanje o zakonu o določitvi višine invalidskih in veteranskih prejemkov za leto 1994 mnenje: "Odbor Državnega zbora predlaga Državnemu zboru Republike Slovenije, da ponovno odloča o zakonu o določitvi višine invalidskih in veteranskih prejemkov za leto 1994 ter da ta zakon potrdi." Hvala lepa.</p>
            </sp>
            <sp xml:id="SDZ1-Izredna-02-1993-12-23.sp13">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Kocipru.</p>
               <p>Prehajamo na glasovanje. Ob tem vas želim opozoriti, da mora, pri ponovnem odločanju, skladno z drugim odstavkom 91. člena Ustave Republike Slovenije, za sprejem zakona glasovati večina poslancev zbora. Ugotovimo sklepčnost! <stage>(75 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(20 poslancev.)</stage></p>
               <p>Ugotavljam, da zakon pri ponovnem odločanju ni bil sprejet.</p>
               <p>S tem zaključujem to točko dnevnega reda. S tem zaključujemo tudi 2. izredno sejo.</p>
               <p>Besedo dajem predsedniku Državnega zbora magistru Hermanu Rigelniku. Izvolite.</p>
            </sp>
            <sp xml:id="SDZ1-Izredna-02-1993-12-23.sp14">
               <speaker>MAG. HERMAN RIGELNIK:</speaker>
               <p>Spoštovane kolegice in kolegi, predstavniki Vlade, novinarji! Ko zaključujemo letošnjo zadnjo sejo po prvem letu dela v Državnem zboru, mi dovolite nekaj besed. Pred letom dni smo imeli našo konstitutivno sejo. Samostojno in mednarodno priznana država Slovenija je dobila svoj parlament - Državni zbor. Nasledili smo prejšnjo Skupščino Republike Slovenije, v kateri so bili še trije zbori. Brez skromnosti lahko ugotovimo, da smo v tem letu opravili ogromno in zahtevno delo. V začetku leta smo v glavnem s sprejemanjem zakonov po hitrem postopku odločili o zadevah, ki so ostale nedokončane še iz prejšnje Skupščine Republike Slovenije. Sprejeli smo zakon o vladi, izvolili predsednika Vlade in imenovali ministre. Oblikovali smo komisije in odbore in sprejeli rokovnik rednih sej za celo leto 1993. Ritem dela smo zaradi obsega nalog in aktualnih zadev morali pogosto spreminjati, tudi v izvenrednih mesečnih sejah, kar je povzročalo težave v delu delovnih teles.</p>
               <p>Z našim poslovnikom smo določili nov zakonodajni postopek. Ker redni zakonodajni postopek traja vsaj šest mesecev, smo roke obravnav prilagajali nujnosti posameznih vprašanj. Ves čas smo opozarjali, da količina zadev lahko vpliva tudi na kvaliteto odločanja. V kolegiju predsednika Državnega zbora smo iskali stične točke in poskušali doseči kar največjo stopnjo soglasja o posameznih vprašanjih. Ta posvetovanja so omogočala, da je marsikatera rešitev v Državnem zboru, kljub zapletom in različnim pogledom, dobila potrebno večino oziroma z ustrezno večino soglasje. Do preglasovanja je prihajalo res izjemoma. V kolegiju smo se redno posvetovali tudi v zvezi s sklici sej zbora in dnevnim redom. Takšen način dela bom uveljavljal tudi v prihodnje. Prepričan sem namreč, da je moja vloga predvsem v tem, da se z vodji vseh poslanskih skupin sproti dogovarjamo in iščemo soglasja o vseh poglavitnih vprašanjih v zvezi z delom Državnega zbora. Trdim, da smo po tej poti uspeli uveljaviti Državni zbor v skladu z njegovim ustavnim položajem. Kljub številnim problemom in težavam smo odgovorno opravili zahtevno in obsežno delo. Vseh zadev v postopku z našo oznako EPA je bilo skoraj 500. Na 16 rednih in dveh izrednih sejah smo sprejeli blizu 300 zakonov in drugih aktov. Delovna telesa so imela skupaj 340 sej. Uvedli smo štiri parlamentarne preiskave ter sprejeli tudi zakon in poslovnik o takih preiskavah. Med številnimi izvolitvami in imenovanji naj omenim le, da smo izvolili še sodnike Ustavnega sodišča, ki zdaj delajo v polni zasedbi. Sprejeli smo stališča in sklepe v zvezi z novejšo zgodovino Slovenije. Sredi januarja bo kolegiju predložen celovit projekt proučevanj nosilcev, kadrov in potrebnih sredstev.</p>
               <p>Opravil sem vrsto razgovorov o tem projektu tudi s predstavniki borčevske organizacije in s predstavniki nove zaveze. Celotno nalogo, tudi z ustrezno zakonodajo na podlagi teh stališč, bi opravili pred koncem leta 1995.</p>
               <p>Ko se ozrem nazaj, lahko še enkrat z zadovoljstvom ugotovim, da smo v tem letu skoraj v celoti zaključili vso lastninsko zakonodajo, da smo prav tako uzakonili poglavitni del gospodarskega sistema. Zakonsko smo uredili tudi gospodarske javne službe in sistem varstva okolja. Sproti smo poskušali urejevati vrsto zadev na področju družbenih dejavnosti, kjer je šlo zlasti za pomembna materialna vprašanja. Sprejeli smo tudi zakon o lokalni samoupravi in druge spremljajoče zakone. Nismo pa uspeli doseči soglasja o izpeljavi ustavne zasnove lokalne samouprave.</p>
               <p>Kljub intenzivnemu delu nismo uspeli opraviti vseh nalog, ki naj jih razdelim v dva sklopa.</p>
               <p>Prvi je zakonodaja, ki pomeni zaokrožitev državnosti in uresničitev države, drugi pa usklajevanja določb, predpisov z ustavo.</p>
               <p>Kaj nas čaka v prihodnjem letu? Do konca pomladanskega zasedanja moramo na novo urediti državno upravo. Tudi sodna veja oblasti zahteva novo ureditev. Potem so pred nami še zakoni, ki bodo uredili sistem javnih financ in tudi računsko sodišče. Seveda je tu še državni proračun. Glede usklajevanja zakona z ustavo naj povem le, da gre za preko 200 zakonov, prednostno pa za blizu 50. Že samo to pomeni 150 točk dnevnega reda. V programu dela za prihodnje leto bomo predvideli 11 rednih sej ob koncu vsakega meseca in dve izredni seji samo za proračun.</p>
               <p>Na januarski seji bi lahko odločali o letnem programu dela in terminskem planu. Pri tem želim posebej poudariti, da bo program dela pripravljen v skladu s poslovnikom, torej bo upošteval čas za delo v poslanskih skupinah, za delo delovnih teles in za delo z volivci. Bistvenega pomena bo spoštovanje rokov in dejstvo, da redni zakonodajni postopek traja približno šest mesecev. Le-to je v prvi vrsti skrb predlagatelja, da predlog zakona predloži pravočasno. Hitri postopki morajo biti res izjema. Skrajšanje rokov ne more biti pravilo.</p>
               <p>S tem sem želel samo opozoriti na enoletno izkušnjo, kaj pomeni dejansko spoznana propustnost slovenskega parlamenta.</p>
               <p>V zvezi s programom dela bi vas želel še obvestiti o odločitvi vodstva zbora, da sredi januarja obiščemo vse poslanske skupine z namenom, da se pogovorimo o teh, kakor tudi o vseh drugih vprašanjih, ki zadevajo delo nas, 90-ih poslancev v tem zboru, seveda, pa tudi delo strokovnih in drugih delavcev v službah, ki so nepogrešljiva podpora pri našem delu.</p>
               <p>Dovolite mi še nekaj besed o sodelovanju z drugimi državnimi organi. Z Državnim svetom smo razmere uredili s poslovnikom. Menim, da se bo Državni svet lahko, glede na svoje mesto v ustavni ureditvi, utrdil kot zastopstvo nosilcev, socialnih, gospodarskih, poklicnih in lokalnih interesov. Z mnenji teh nosilcev danih v prvi in drugi obravnavi zakonov, ker imamo interes, bo po mojem mnenju omogočeno, da bo tako imenovani suspenzivni veto postal le izjema. Odpravljena je bila tudi dilema, ali je Državni svet drugi dom. S poslovniško ureditvijo je jasno, da je slovenski parlament enodomen, to je Državni zbor.</p>
               <p>Sodelovanje z Vlado je bilo, po moji oceni, zadovoljivo in vse bolj v skladu z ustavno delitvijo oblasti. Ne moremo pa mimo dejstva, da je Vlada pogosto v zadnjem hipu predlagala zakone in ni dovolj upoštevala niti prioritet niti poslovniških rokov.</p>
               <p>Sodelovanje s predsednikom Republike je potekalo v skladu z ustavo in s poslovnikom, predvsem na področju mednarodnih odnosov in obrambe.</p>
               <p>Sodelovanje s sodnimi organi je prav tako potekalo v skladu z ustavo in z zakonom. Enako velja za tožilstvo, Banko Slovenije, Službo družbenega knjigovodstva in za Ustavno sodišče.</p>
               <p>Upam, da bo naše skupno izhodišče tudi v prihodnje, da mora slovenski parlament delovati in opravljati svojo funkcijo. Vlada in ministri - citiram zopet cenjenega profesorja, gospoda Bučarja - se lahko tudi menjajo, parlament pa mora delovati. To je bila prva poslanica, ki mi jo je dal ob mojem prihodu v parlament in moram reči, da jo spoštujem in cenim kot svojo usmeritev tudi v prihodnje.</p>
               <p>Upam, da bomo tudi upoštevali, da država ni v službi političnih strank, temveč je naloga političnih strank, da delajo v korist svoje države. Vsak ima pri tem svoj del odgovornosti nasploh in posebej do svojih volivcev. To je, po mojem mnenju, eno izhodišč, da napravimo našo državo prijetnejšo, da se bodo ljudje počutili bolje, ob jasnejši perspektivi, da bo vsem zagotovljen boljši in prijetnejši dan. Tudi to je dolžnost parlamenta. Ne nazadnje smo že v ustavi določili, da bomo gradili pravno in socialno državo. Prepričan sem, da je Državni zbor voljan in sposoben ta ustavna načela tudi uresničevati.</p>
               <p>Naj zaključim z zahvalo vsem vam, poslankam in poslancem, za vaše delo, sodelavcem v službah Državnega zbora za obsežno in zahtevno strokovno in administrativno-tehnično podporo. Posebej pa se v svojem imenu in v imenu Državnega zbora zahvaljujem vsem novinarjem, ki so spremljali naše delo in ga predstavljali javnosti. V imenu vodstva Državnega zbora vsem želim vesele božične in novoletne praznike ter veliko osebne sreče in zadovoljstva v letu 1994. Prav tako čestitam ob dnevu samostojnosti. V imenu Državnega zbora voščim za bližajoče praznike tudi vsem Slovenkam in Slovencem ter državljankam in državljanom Republike Slovenije.</p>
               <p>S tem je formalni del te seje zaključen. Vabim vas na nadaljevanje v avli. Hvala lepa.</p>
            </sp>
            <sp xml:id="SDZ1-Izredna-02-1993-12-23.sp15">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu predsedniku in na svidenje v letu 1994.</p>
            </sp>
            <stage type="time">(Seja je bila končana 23. decembra 1993 ob 18.32 uri.)</stage>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <bibl>
               <idno type="custom" subtype="session">C2EF799B3C186A62C1257832004838E5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=I&amp;type=sz&amp;uid=C2EF799B3C186A62C1257832004838E5</idno>
            </bibl>
         </sourceDesc>
         <sourceDesc>
            <p>Information about the source</p>
         </sourceDesc>
      </fileDesc>
  </teiHeader>
  <text>
      <body>
         <div>
            <stage>SE JE NADALJEVALA 10. NOVEMBRA 1994 OB 14.44. URI)</stage>
            <sp>
               <speaker>PODPREDSEDNIK MIROSLAV MOZETIČ:</speaker>
               <p>Kolegice in kolegi, prosim, da zasedete svoja mesta! Ugotavljamo navzočnost. (49.) Smo sklepčni. Imam dve opravičili za popoldanski del, in sicer Breda Pečan in pa Mateja Kožuh-Novak. Najprej bomo začeli z nadaljevanjem 25. seje Državnega zbora, 25. redne seje Državnega zbora, in sicer z nadaljevanjem 29. točke, to je s predlogom zakona o popravi krivic. Včeraj smo naložili Odboru za notranjo politiko in pravosodje, da pripravi stališče - in prosim poročevalca, da poroča o opravljenem delu.</p>
               <p>Gospod Pukl, boste poročali?</p>
            </sp>
            <sp>
               <speaker>VITODRAG PUKL:</speaker>
               <p>Spoštovani gospod podpredsednik, spoštovane kolegice in kolegi! Je zamuda s tem poročilom, ker je to sejo vodila podpredsednica gospa Polonca Dobrajc, ki je verjetno, žal, zamudila. Delno poročilo ste prejeli, je pa medtem prišlo tudi sporočilo oziroma predlog za popravek gospoda Potrča, ki meni, da bi bilo treba menjati 3. odstavek. Sporazumeli smo se (in s tem soglaša tudi gospa Polonca Dobrajc), da se 3. odstavek menja tako, kot to predlaga gospod Potrč, ker bi to bil odraz poteka seje.</p>
               <p>V bistvu gre pa za to, da je na tej seji prišlo ponovno do delnega obnavljanja stališč, kot so bila uveljavljena na zboru, prišlo pa je tudi do mnenja večine navzočih, da bi bilo primerno - zaradi izredne pomembnosti in politične teže tega zakona - formirati skupino vseh strank, in sicer kompetentnih predstavnikov, to je predsednikov poslanskih skupin ali predsednikov strank, ki bi skušala, torej ta skupina, doseči dikcijo zakona, ki bi bila primerna namenu tega zakona in ki bi nekako usklajevala najvišje možno soglasje vseh političnih strank - ob osnovni predpostavki, da vsaka stranka želi, da se krivice odpravijo, različna pa so gledanja na upravičence, na način in pa na samo oškodovanje. No, iz tega delnega poročila, ki ste ga prejeli, sledi: Odbor za notranjo politiko in pravosodje prekinja razpravo, se bo pa sestal najkasneje v 10 dneh in nadaljeval z obravnavo predloga zakona o popravi krivic, prva obravnava, in priprava predlogov stališč in sklepov. Tu povem, da sem neuradno obveščen, da je kolegij danes sprejel verjetno pobudo strank, da bi se formirala taka skupina, ki bi poskusila do formalnega obravnavanja na odboru oziroma na zboru uskladiti ta zakon na način, kot sem že povedal.</p>
               <p>K temu delnemu poročilu ste prejeli že na klop, kar sem že najprej omenil, in sicer da se bo 3. odstavek spremenil tako, kot to predlaga gospod Potrč, namreč da odbor ni glasoval najprej o tem, da naj bi se predlog zakona  zavrnil in ta predlog odklonil, marveč bi se to besedilo glasilo: "Glede na to, da na seji odbora niso bili navzoči predstavniki vseh poslanskih skupin in da so se ponovila mnoga odprta vprašanja in z njimi povezana diametralno nasprotna stališča prisotnih razpravljavcev, se je Odbor odločil, da na svoji seji ne dokonča vsebinske razprave in tudi ne glasuje o vloženem problemu, da se predlog zakona v prvi obravnavi zavrne, temveč da se najprej odloča o tem, da se vsebinska razprava prekine in nadaljuje kasneje." No, ta prekinitev in nadaljevanja kasneje je vezano na to, da se formira ta delovna skupina predstavnikov strank. Če bo ta formirana in poslovala in če bo uspešna - kar menim, da bo, če bo poslovala - bo potem lahko Odbor obravnaval tako usklajeni predlog zakona v rednem postopku in ga predložil Državnemu zboru. Če pa ta skupina ne bo delala oziroma ne bo dosegla rezultata, bo pač odbor moral obravnavati v okviru svojih pristojnosti, to se pravi bo moral obravnavati predloge stališč in o njih odločati z glasovanjem, to je z večino glasov. Hvala lepa.</p>
            </sp>
            <sp>
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Glede na oddano delno poročilo Odbora, predlagam Zboru naslednji sklep: "Razpravo oziroma odločanje o predlogu zakona o popravi krivic se v skladu s 73. členom poslovnika Državnega zbora preloži na eno izmed naslednjih sej". Želi kdo o tem predlogu razpravljati? Nihče, zato dajem ta predlog na glasovanje. Ugotovimo sklepčnost! (56 prisotnih.)</p>
               <p>Kdo je za? (38 poslancev.) Je kdo proti? (5 poslancev.)</p>
               <p>Ugotavljam, da je ta predlog sklepa sprejet.</p>
               <p>S tem je ta točka dnevnega reda zaključena in s tem tudi 25. seja Državnega zbora.</p>
            </sp>
            <stage>(Seja je bila končana 10. novembra 1994.)</stage>
         </div>
      </body>
  </text>
</TEI>

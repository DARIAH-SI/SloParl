<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Izredna-26-1995-04-05">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">572F7448BA25F83FC1257832004838AC</idno>
               <idno type="URI">572F7448BA25F83FC1257832004838AC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-26-1995-04-05.DZ" n="26">
               <name>Izredna</name>
               <date when="1995-04-05"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-26-1995-04-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">26. izredna seja</stage>
            <stage type="date">(5. april 1995)</stage>
            <stage type="chairman">Sejo je vodil Jožef Školč, predsednik Državnega
                  zbora.</stage>
            <stage type="time">Seja se je začela ob 14.03 uri.</stage>
            <sp xml:id="SDZ1-Izredna-26-1995-04-05.sp1">
               <speaker>PREDSEDNIK JOŽEF ŠKOLČ:</speaker>
               <p>Spoštovane kolegice poslanke, kolegi poslanci, gospe in gospodje! Prosil bi vas, če lahko zasedete svoja mesta. Pričenjam s 26. izredno sejo Državnega zbora Republike Slovenije. Obveščen sem, da so zadržani in se seje ne morejo udeležiti naslednje poslanke in poslanci: dr. Dušan Bavdek, gospod Miroslav Geržina, gospa Jana Primožič, gospod Geza Džuban, dr. Bojan Korošec, gospa Irena Oman, gospod Andrej Lenarčič, gospa Danica Simšič in gospod Igor Omerza. Zadnja dva se bosta v dobri uri seje tudi udeležila.</p>
               <p>Še enkrat bi vas prosil za pozornost v dvorani. Ugotavljamo sklepčnost! Gospe in gospodje, prosil bi vas, če zasedete svoja mesta. Ugotavljamo sklepčnost! Kot predsedujoči bi se nadvse dobro počutil, če bi se usedli v svoje klopi in dali mir za nekaj časa. Gospe in gospodje, lepo vas prosim, če zasedete svoja mesta. Ugotavljamo sklepčnost! Prisotnih je 58 poslank in poslancev. Ugotavljam, da je zbor sklepčen in da lahko odloča.</p>
               <p>Na to sejo sem vabil predsednika Vlade Republike Slovenije dr. Janeza Drnovška, ministra za finance mag. Mitjo Gasparija ter druge člane Vlade, guvernerja Banke Slovenije dr. Franceta Arharja, generalnega direktorja Zavoda za pokojninsko in invalidsko zavarovanje gospoda Janeza Prijatelja in generalnega direktorja Zavoda za zdravstveno zavarovanje Slovenije, gospoda Franca Koširja. Vse prav lepo pozdravljam.</p>
               <p>26. izredno sejo Državnega zbora sem sklical na predlog Vlade Republike Slovenije in na podlagi rokovnika za sprejem državnega proračuna. Predlog dnevnega reda ste prejeli s sklicem 26. izredne seje z dnem 3.4.1995, in sicer predlagam eno samo točko, to je predstavitev predloga proračuna Republike Slovenije za leto 1995. Sprašujem, če želi kdo v zvezi z dnevnim redom besedo? Gospod Janez Podobnik.</p>
            </sp>
            <sp xml:id="SDZ1-Izredna-26-1995-04-05.sp2">
               <speaker>JANEZ PODOBNIK:</speaker>
               <p>Spoštovani gospod predsednik, poslanke in poslanci! V skladu s poslovnikom predlagam, da bi izredno sejo Državnega zbora dopolnili z dodatno točko dnevnega reda, na kateri bi razpravljali o problematiki vidnosti in slišnosti televizijskega in radijskega signala RTV Koper-Capodistria in TV Slovenije 1 na območju Primorske in v zamejstvu, na območju, kjer živi slovenska manjšina v Italiji. Predlog s to vsebino je tudi v skladu s poslovnikom podpisalo 23 poslancev Državnega zbora. Osebno menim, da gre za zelo občutljivo problematiko, ki je tudi časovno vezana, in ker je danes sklicana izredna seja, menim, da ni nobenega razloga, da ne bi Državni zbor uvrstil te točke na dnevni red. Hvala lepa.</p>
            </sp>
            <sp xml:id="SDZ1-Izredna-26-1995-04-05.sp3">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Spoštovane kolege in kolegice sem dolžan obvestiti, posebej pa tudi gospoda Podobnika, da smo o tej pobudi razpravljali  na seji kolegija, predvsem da bi ocenili, ali so predlagani sklepi pripravljeni v skladu s pristojnostmi Državnega zbora in ali jih je potrebno v sodelovanju s službami Državnega zbora popraviti in dopolniti tako, da bo o njih možno odločati v skladu s poslovnikom in v okviru pristojnosti Državnega zbora. Moje mnenje je namreč bilo, da je ta predlog materiala pripravljen neustrezno in da zato ne zadošča, da zato pač ni mogoče opraviti razprave v Državnem zboru. Na kolegiju so se kolegi, ki tam sedijo, večinsko strinjali, da to vrnemo predlagateljem. Gospa Breda Pečanova, ki vam je naklonila čast, da daste to pobudo pred zborom, to zelo natančno ve. Z njo smo opravili tudi nekaj drugih pogovorov in menim, da tudi če bi to v tem trenutku uvrščali na dnevni red te seje, danes ne bi mogli končati. Od predlagateljev bom še naprej zahteval, da pripravijo tak material, ki je usposobljen za obravnavo na Državnem zboru. Hkrati bi vas rad obvestil, da sem se v sodelovanju s podpredsedniki in drugimi ljudmi, ki so v vodstvu zbora, odločil, da povabimo v ponedeljek na razgovor o tej problematiki tistih pet ljudi, ki jih je Državni zbor izvolil v Svet RTV Slovenija, da jim predstavimo te probleme in jih prosimo, da to sprožijo na za to ustreznem mestu. Seveda bodo na ta sestanek povabljeni tudi predstavniki predlagateljev te izredne seje.</p>
               <p>Menim, da ni pogojev za odločanje o tem predlogu, zato niti ne bi odpiral o tem razprave in s tem zavlačeval. Samo število podpisov pa menim, da ni zadosten argument, da Državni zbor spustimo v neko razpravo.</p>
               <p>Želi v zvezi z dnevnim redom še kdo predlagati kaj drugega? Gospod Podobnik, imate drug predlog? Ne o tej pobudi. Opozarjam vas, da sem o tej pobudi dal dosti pojasnil, o njej smo razpravljali in ne bo razprave na Državnem zboru. Izvolite gospod Podobnik, imate nov predlog.</p>
            </sp>
            <sp xml:id="SDZ1-Izredna-26-1995-04-05.sp4">
               <speaker>JANEZ PODOBNIK:</speaker>
               <p>Gospod predsednik, pravkar sem dobil vaš odgovor, ki ste ga posredovali prvopodpisani pobudnici za to točko dnevnega reda, ki ga je sicer oblikovala skupina primorskih poslancev. Dovolite mi, da izrečem misel.</p>
            </sp>
            <sp xml:id="SDZ1-Izredna-26-1995-04-05.sp5">
               <speaker>PREDSEDNIK JOŽEF ŠKOLČ:</speaker>
               <p>Gospod Podobnik, prosil bi vas, da o tem ne razpravljamo in vi ste dvignili roko in ste rekli, da o tem pač ne boste razpravljali in bi prosil, da držite besedo. Jaz vas ne bom prekinil, gospod Podobnik, toda prosil bi vas, da držite besedo. O tem se pač ne razpravlja.</p>
            </sp>
            <sp xml:id="SDZ1-Izredna-26-1995-04-05.sp6">
               <speaker>JANEZ PODOBNIK:</speaker>
               <p>Torej držal bom besedo. Problematika, ki jo ta točka odpira, je tako pomembna, da... <stage>(predsednik Jožef Školč: Prelomil ste besedo, gospod Podobnik.)</stage> ...Državni zbor. In mislim, da ste kot predsednik Državnega zbora sprejeli zelo veliko odgovornost, ker ne daste na glasovanje . Samo to želim od vas, da ta predlog, ki ga je podpisalo 23 poslancev, ki je opremljen povsem v skladu s poslovnikom, so sklepi, je gradivo, da ga daste na glasovanje. To je osnova demokracije. Lepo prosim, da ta predlog daste na glasovanje. Hvala.</p>
            </sp>
            <sp xml:id="SDZ1-Izredna-26-1995-04-05.sp7">
               <speaker>PREDSEDNIK JOŽEF ŠKOLČ:</speaker>
               <p>Gospod Podobnik, v demokraciji je pomembno tudi to, da se med seboj poslušamo in če vi meni daste besedo, da pač o tem ne razpravljamo, potem jo morate držati ne glede na to, kaj si seveda o mojih predlogih mislite. Seveda je drug problem, da je potrebno predloge za Državni zbor pripraviti tako, da Državni zbor lahko odloča. Jaz sem bil zelo temeljit v pisnem odgovoru, ki ga gotovo poznate, kjer sem povedal, kaj vse je potrebno pripraviti za to, da lahko o tej zadevi razpravlja Državni zbor.</p>
               <p>Lahko vam povem še več, da se v enem delu ta razprava odpira tudi na Odboru za mednarodne odnose in lahko vam povem, da je o tem problemu napovedan sestanek med predstavniki Vlade in RTV Slovenije. Menim, da je potrebno, ko se bo Državni zbor v to vključil, imeti materiale, ki se dotikajo odgovornosti Državnega zbora. Samo to je moja zahteva do predlagateljev in obljuba na kolegiju, ko bodo materiali pripravljeni tako, da se lahko skliče posebna izredna seja.</p>
               <p>Želi še kdo v zvezi z dnevnim redom? Gospod Zagožen.</p>
            </sp>
            <sp xml:id="SDZ1-Izredna-26-1995-04-05.sp8">
               <speaker>DR. FRANC ZAGOŽEN:</speaker>
               <p>Spoštovani predsednik, spoštovani zbor! Citiram del 85. člena ustave: "Predsednik Državnega zbora mora sklicati izredno sejo, če to zahteva najmanj četrtina poslancev Državnega zbora ali predsednik republike." Nič ne govori o tem, da je imel predsednik pravico razsojati o tem, ali je seja potrebna, ali je ustrezno pripravljena itd. Hvala.</p>
            </sp>
            <sp xml:id="SDZ1-Izredna-26-1995-04-05.sp9">
               <speaker>PREDSEDNIK JOŽEF ŠKOLČ:</speaker>
               <p>Predvidevam, da vsak, ki je pooblaščen, da predlaga sklic kakršnekoli točke, mora to predlagati na način, ki pritiče Državnemu zboru. Predvidevam, da se v bistvu ne more predložiti kot material parlamenta nekaj iz opusa bratov Grimm.</p>
               <p>Želi še kdo v zvezi z dnevnim redom? Gospod Kopše.</p>
            </sp>
            <sp xml:id="SDZ1-Izredna-26-1995-04-05.sp10">
               <speaker>JOŽEF KOPŠE:</speaker>
               <p>Gospod predsednik, gospe in gospodje! Predsednik Državnega zbora ne more predvidevati, temveč se mora držati Poslovnika Državnega zbora. In če skupina predlaga točko, jo mora dati na glasovanje.</p>
            </sp>
            <sp xml:id="SDZ1-Izredna-26-1995-04-05.sp11">
               <speaker>PREDSEDNIK JOŽEF ŠKOLČ:</speaker>
               <p>Čisto tako ni. Tisti, ki nekaj predlaga, mora predlagati v skladu s pooblastili, ki jih ima Državni zbor in seveda na tem vztrajam. Ne bi želel, da vodimo okoli tega razpravo, ker smo vse dileme s tem materialom razčistili in se mi zdi, da bi bilo zelo nekorektno, da bi moral nase vzeti tisto, kar predlagatelji niso pripravili.</p>
               <p>Če ne želi nihče več v zvezi z dnevnim redom, potem ugotavljam sklepčnost, zato da sprejmemo...</p>
               <p>Gospod Podobnik želi besedo.</p>
            </sp>
            <sp xml:id="SDZ1-Izredna-26-1995-04-05.sp12">
               <speaker>MARJAN PODOBNIK:</speaker>
               <p>Zaradi stvari, ki so se sedaj zgodile, prosim v imenu poslanske skupine Slovenske ljudske stranke, da se pred glasovanjem o dnevnem redu omogoči 15 minutni odmor. Hvala.</p>
            </sp>
            <sp xml:id="SDZ1-Izredna-26-1995-04-05.sp13">
               <speaker>PREDSEDNIK JOŽEF ŠKOLČ:</speaker>
               <p>Sejo nadaljujemo ob 14.40 uri.</p>
            </sp>
            <stage type="time">(Seja je bila prekinjena ob 14.17 uri in se je nadaljevala ob 14.35 uri.)</stage>
            <sp xml:id="SDZ1-Izredna-26-1995-04-05.sp14">
               <speaker>PREDSEDNIK JOŽEF ŠKOLČ:</speaker>
               <p>Spoštovane poslanke in poslanci! Nadaljevali bomo s sejo Državnega zbora in za začetek ugotavljam prisotnost. Prosil pa bi za mir v dvorani. Ugotavljamo navzočnost v dvorani, gospe in gospodje! <stage>(53 prisotnih.)</stage> Zbor je tako sklepčen in lahko nadaljuje z delom.</p>
               <p>Pozivam predstavnika poslanske skupine Slovenske ljudske stranke, da pove, kaj so natuhtali.</p>
            </sp>
            <sp xml:id="SDZ1-Izredna-26-1995-04-05.sp15">
               <speaker>JANEZ PODOBNIK:</speaker>
               <p>Spoštovani gospod predsednik, poslanke in poslanci! V poslanski skupini Slovenske ljudske stranke menimo, da bi na podlagi zadnjega odstavka 51. člena poslovnika lahko predlagatelji izredne seje tudi sami sklicali izredno sejo. Prav tako ugotavljamo oziroma obžalujemo, da zaradi občutljive teme z vidika slovenskih nacionalnih interesov, saj gre za vprašanje signala slovenske televizije v zamejstvu, torej obžalujemo, da predsednik Državnega zbora predloga za dodatno točko ni dal na dnevni red. Toda, ob posvetu v poslanski skupini in tudi v posvetu s poslanci Kluba primorskih  poslancev predlagamo, da je točka s to vsebino ena od sestavnega dela dnevnega reda prve naslednje seje Državnega zbora. Hvala lepa.</p>
            </sp>
            <sp xml:id="SDZ1-Izredna-26-1995-04-05.sp16">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Podobnik, če bi me prej pozorno poslušali, bi lahko razumeli, da je mogoče sklicati tudi izredno sejo na to temo takoj, ko bodo predloženi za zbor ustrezni materiali, in to bo lahko na izredni seji, lahko pa tudi na redni seji. Hkrati pa še enkrat pozivam predlagatelje, da material pripravijo v skladu s pristojnostmi, ki jih ima Državni zbor.</p>
               <p>Želi še kdo v zvezi z dnevnim redom? Ampak, ne s to točko. Gospa Pečanova.</p>
            </sp>
            <sp xml:id="SDZ1-Izredna-26-1995-04-05.sp17">
               <speaker>BREDA PEČAN:</speaker>
               <p>Hvala za besedo. Gospod predsednik! Glede na to, da sem dobila vaš odgovor šele danes na mizo, vam lahko samo v imenu podpisnikov, ker ste ta dopis naslovili na mene, kot na prvo podpisano, povem, da bomo...</p>
            </sp>
            <sp xml:id="SDZ1-Izredna-26-1995-04-05.sp18">
               <speaker>PREDSEDNIK JOŽEF ŠKOLČ:</speaker>
               <p>Gospa Pečanova! Govorimo o dnevnem redu, o ničemer drugem.</p>
            </sp>
            <sp xml:id="SDZ1-Izredna-26-1995-04-05.sp19">
               <speaker>BREDA PEČAN:</speaker>
               <p>...Ja, bomo dopolnili sklepe oziroma stališča tako, kot ste od nas zahtevali. Hvala.</p>
            </sp>
            <sp xml:id="SDZ1-Izredna-26-1995-04-05.sp20">
               <speaker>PREDSEDNIK JOŽEF ŠKOLČ:</speaker>
               <p>Obžalujem, da se vodijo polemike z menoj na seji zbora, glede na to, da so bile te stvari prezentne že prej in je tudi pisarna, kot veste, vsakemu, ki hoče kakšno stvar na Državnem zboru urediti, na stežaj odprta.</p>
               <p>Želi še kdo v zvezi z dnevnim redom? Če ne, potem dajem predlog, da danes opravimo predstavitev predloga proračuna Republike Slovenije za leto 1995, na glasovanje. Ugotovimo sklepčnost! <stage>(63 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je dnevni red 26. izredne seje Državnega zbora sprejet.</p>
               <p>Prehajamo na <title>PREDSTAVITEV PREDLOGA PRORAČUNA REPUBLIKE SLOVENIJE ZA LETO 1995</title>.</p>
               <p>Gre za prvo dejanje, obravnava in sprejemanje državnega proračuna v Državnem zboru, in sicer na podlagi četrtega odstavka 215. člena Poslovnika Državnega zbora. Predstavnik Vlade in minister za finance predstavita predlog državnega proračuna. O tej predstavitvi ni razprave.</p>
               <p>Najprej prosim predsednika Vlade Republike Slovenije, dr. Janeza Drnovška, da predstavi predlog proračuna Republike Slovenije za leto 1995.</p>
            </sp>
            <sp xml:id="SDZ1-Izredna-26-1995-04-05.sp21">
               <speaker>DR. JANEZ DRNOVŠEK:</speaker>
               <p>Gospod predsednik, spoštovane poslanke in poslanci! Veseli me, da razprava o letošnjem državnem proračunu poteka v razmerah zelo ugodnih tekočih gospodarskih gibanj. Podobna ocena velja za kratkoročne konjunkturne napovedi. Slovenija je država z eno najvišjih stopenj gospodarske konjunkture v Evropi.</p>
               <p>Dovolite mi, da se v kratkih obrisih spomnimo gospodarskih rezultatov v preteklem letu in jih primerjamo z letošnjimi četrtletnimi rezultati. Trenutno so že poznane prve ocene rasti proizvodnje v letu 1994 po posameznih dejavnostih, ki kažejo na zelo ugodne ekonomske rezultate. Gospodarsko leto 1994 je Slovenija zaključila s 6,4% stopnjo industrijske rasti, 11,8% stopnjo rasti obsega gradbenih del in 9% rastjo števila nočitev turistov. Porast prodaje v trgovini na drobno znaša 9,6%, v trgovini na debelo pa 6,8%. Dejavnosti transporta, skladiščenja in zvez v letu 1994 beležijo 1% realno rast, ugodne pa so tudi prve najave rasti kmetijstva, ki so precej višje od jesenskih prognoz.</p>
               <p>Kakšen je bil lanskoletni skupni poslovni rezultat bodo pokazali zaključni računi za leto 1994, ki še niso dokončno obdelani. Prve ocene kažejo, da rast dohodka sicer ne bo dosegla rasti industrijske proizvodnje, vendar ne bo nižja od napovedane 5% rasti družbenega proizvoda.</p>
               <p>Struktura gospodarske rasti je z vidika možnosti bodočega razvoja ugodnejša od tiste v prejšnjih letih. Domače povpraševanje, ki je v letu 1993 doseglo 15% realno rast, se je lani umirilo na okoli 4% realne rasti domačega povpraševanja. Tudi znotraj domačega povpraševanje so razvojni impulzi ugodni, saj najhitreje naraščajo investicije, pri čemer so plačila za naložbe v letu 1994 za skoraj 25% presegla raven iz leta 1993, investicijski zagon pa se nadaljuje tudi v prvih mesecih letošnjega leta.</p>
               <p>Okrepljena konjunktura na večini tujih trgov omogoča hitro rast tujega povpraševanja, kar vpliva na ugodne gospodarske rezultate. V celem letu 1994 je bil skupni izvoz realno za 10% večji kot leto poprej.</p>
               <p>Presežek na računu tekočih transakcij v plačilni bilanci, ki je znašal v letu 1994 480 milijonov ameriških dolarjev, povečuje devizne rezerve, ki so konec februarja letos že presegle raven 3 milijard ameriških dolarjev, s čimer zadoščajo za pokritje petmesečnega uvoza in za tretjino presegajo celotno stanje našega zunanjega dolga.</p>
               <p>Delež prihodkov javnega sektorja v bruto domačem proizvodu se je zmanjšal s 47,1% v letu 1993 na 46,8% v letu 1994. V letošnjem letu predvidevamo nadaljnje znižanje deleža javne porabe na 46,2%.</p>
               <p>Nadaljuje se trend umirjanja inflacije. V letu 1994 so cene porasle za 18,3%. Porast cen v letu 1994 bi bil lahko še nižji, vendar smo se v Vladi zavestno odločili za prilagoditev nekaterih cenovnih razmerij, predvsem v javnem sektorju, tako da so bolj primerljiva z evropskimi cenovnimi razmerji. S tem smo se v veliki meri izognili proračunskemu financiranju javnega sektorja.</p>
               <p>Lanskoletne izvedene korekcije nam omogočajo nekoliko radikalnejši naskok na znižanje inflacije v letu 1995. Letošnji cilj 10% inflacije se nam po trenutnih gibanjih zdi realno dosegljiv.</p>
               <p>Registrirana brezposelnost je vse od decembra leta 1993, ko je dosegla vrh s približno 137.000 brezposelnimi osebami, postopoma upadala in v februarju letos dosegla raven okrog 121.000 brezposelnih oseb. Tudi drugi kazalci kažejo na oživljanje zaposlovanja. Zaposlovanje se odvija predvsem v drobnem zasebnem sektorju, saj ima rast števila zaposlenih v tradicionalnem oziroma bivšem družbenem sektorju še vedno rahlo tendenco upadanja, število prostih delovnih mest v celoti pa še naprej narašča.</p>
               <p>Tudi v primarni delitvi bruto domačega proizvoda se oblikujejo razvojno ugodna delitvena razmerja. Ob povečanju neto indirektnih davkov so se v letu 1994 prispevki za socialno varnost realno zmanjšali in razbremenili strošek dela. Bruto plače na zaposlenega so bile v povprečju leta realno višje za 4,7%, vendar so za razliko od predhodnega leta ostale znotraj rasti produktivnosti dela. Torej, rast produktivnosti dela je bila hitrejša od realne rasti plač.</p>
               <p>Navedeni ugodni rezultati v sektorju slovenske ekonomije kažejo, da je Slovenija najbolj občutljivo prvo obdobje tranzicije ekonomskega sistema uspešno zaključila. Ob sedanjih visokih stopnjah rasti prav vseh gospodarskih dejavnosti se nadaljuje drugi del preobrazbe, to je intenzivno prilagajanje podjetij novim tržnim razmeram. Te nove razmere najbolj zaznamuje trdnost tečaja slovenskega tolarja. V razmerah še nedokončane domače cenovne stabilizacije to povzroča velike pritiske na dohodkovni položaj izvoznikov in preko tega na nadaljnje prestrukturiranje slovenskega gospodarstva, še posebej njegovega pretežno izvoznega  dela.</p>
               <p>Izračuni kažejo, da je industrija kot celota z visoko 13% rastjo produktivnosti dela v letu 1994 uspela skoraj v celoti nevtralizirati tako znižanje izvozne konkurenčnosti zaradi počasnejše rasti nominalnega efektivnega tečaja tolarja v primerjavi z domačo inflacijo, kakor tudi vpliv realne rasti plač. Čeprav so ti problemi pričakovani v obdobju tranzicije in v celoti obvladljivi, pa v posameznih delih gospodarstva v posameznih panogah povzročajo nadpovprečne probleme. Večje probleme kot jih podjetja lahko normalno obvladajo. Kljub temu lahko govorimo o izjemno hitrem in uspešnem prilagajanju glavnine realnega sektorja spremenjenim gospodarskim razmeram. V tej točki se naša ekonomska politika nahaja pred dilemo, ali je tako hitra in uspešna prilagoditev vzdržna na daljši rok brez večjih sprememb v pogojih poslovanja podjetij, zlati v luči vedno močnejšega tolarja.</p>
               <p>Spoznanja, ki jih imamo v Vladi, govorijo v prid temu, da moramo prisluhniti problemom, predvsem pretežnih izvoznikov v delovno intenzivnih panogah z največ zaposlenimi delavci. Močan tolar najbolj ogroža konkurenčnost oziroma sposobnost takšnih podjetij, da še v naprej vzdržijo mednarodno tekmo v sedanjih zaostrenih razmerah.</p>
               <p>Spoštovane poslanke in poslanci! Glavni inštrument države pri vodenju ekonomske politike je njen proračun, vendar pa je ekonomska politika v veliki meri določena tudi z ureditvami sistema socialne varnosti, plačnega sistema, denarnega sistema, bančnega sistema in drugimi sistemi, ki imajo posredno ali neposredno vpliv na gospodarjenje in državo na sploh. Ekonomska politika zato ni samo posledica vladnih in parlamentarnih odločitev o proračunu za tekoče leto, temveč tudi dogovor cele vrste dejavnikov, ki imajo vsak svoj interes, vsak svojo moč in ki morajo pri doseganju svojih ciljev računati drug na drugega.</p>
               <p>Socialni partnerji, ki smo v letu 1994 ustanovili Ekonomsko socialni svet in sprejeli pravila za njegovo delovanje, smo vsi, vendar vsak s svojega zornega kota zainteresirani za konsistentno ekonomsko politiko in tudi dovolj restriktivno politiko javnega financiranja v letu 1995. Po dolgotrajnih pogajanjih smo s socialnim sporazumom, ki smo ga podpisali pretekli teden, sprejeli ustrezne zmerno restriktivne cilje v javnem financiranju ter se opredelili do takšne dohodkovne politike, ki bi podpirala doseganje ekonomskih in javnofinančnih ciljev. Podpis socialnega sporazuma je za Slovenijo pomemben z vidika ohranjanja splošne socialne stabilnosti. Sorazmerna socialna nekonfliktnost, sorazmerna politična stabilnost, skupaj z izstopajočimi gospodarskimi rezultati Slovenijo v zadnjem času uvrščajo vedno višje v mednarodnih primerjavah gospodarske uspešnosti in perspektivnost.</p>
               <p>Iz javno finančnih, ekonomsko političnih, razvojnih in socialnih razlogov bi se tekoči prihodki javnega sektorja smeli v letošnjem letu realno povečati za največ 2%, ob predvideni stopnji rasti 5%, ob stopnji rasti družbenega proizvoda. Ob tem spoštujemo obstoječe ureditve, zakonske rešitve, ki so določenim javnofinančnim porabnikom zagotovile večjo možnost samostojnega odločanja o svojih odhodkih. Omenil bi predvsem področje pokojninskega in zdravstvenega zavarovanja. V Vladi se zavedamo, da radikalni in kratkoročni posegi na teh področjih ne bi dali pričakovanih rezultatov, zato se nagibamo k srednjeročnim in dolgoročnim rešitvam, ki bi pripeljale k razbremenitvi gospodarstva in ne bi ogrožale doseženih standardov na tem področju.</p>
               <p>Državni proračun kot sicer največji in hkrati najbolj določljiv del celotnega javnega financiranja je predlagan v višini približno 510 milijard tolarjev, s čimer soglašajo tudi socialni partnerji v okviru socialnega sporazuma. Omenjeno raven proračunske porabe smo oblikovali na predpostavki približno enake proračunske porabe v preteklem letu, dodali pa smo nekatere nove izredne obveznosti proračuna v letošnjem letu.</p>
               <p>Pogajanja o obsegu proračuna so bila že v okviru Vlade dolgotrajna in naporna. Tako določen obseg proračuna, kot ga predlagamo, pa povzroča precej težav posameznim porabnikom, vendar smo se v okviru vladne procedure odločili za to, da izvedemo ustrezne racionalizacije pri klasični proračunski porabi in da poskušamo predložiti čim bolj racionalen in vzdržen proračun.</p>
               <p>Pričakujem, da bo tudi razprava v Državnem zboru in seveda odločitev o proračunu sledila usmeritvam racionalnosti in pa vzdržnosti proračunske porabe v okviru celotnih javnofinančnih gibanj.</p>
               <p>Z vidika politike javnega financiranja, krepitve konkurenčne sposobnosti gospodarstva in socialne politike, je najbolj pomembna politika plač. Ob socialnem sporazumu je bil pripravljen dogovor o politiki plač, ki bi ob svoji realizaciji zagotavljal, da se strošek dela v letu 1995 v celoti ne bi povečal. Z možnostjo izbire osnove za izračun plač in z zagotovitvijo deleža v pozitivnem finančnem izidu je bila v predlog vnesena potrebna prožnost, ki se izraža v možnosti dodatnega izplačevanja plač ob dobrem poslovnem izidu. To in pa povišanje najnižje izplačane plače na 45.000 tolarjev bruto bi se predvidoma odrazilo v realno nespremenjenih plačah v celoti ali pa v njihovem rahlem realnem povečanju v primeru zelo dobrih gospodarskih rezultatov.</p>
               <p>Ob takšnem gibanju plač, kakršno je predvideno sicer s še ne do konca podpisanim dogovorom o politiki plač v letu 1995, naj bi Vlada cenovno politiko vodila tako, da bi cene v letošnjem letu porasle bistveno manj, kot so porasle v letu 1994.</p>
               <p>Uspešna cenovna politika, ki je že zaznavna v trendnem umirjanju cen v prvih treh mesecih letos, naj bi omogočila tudi sprejem tistih instrumentov v denarni politiki, ki bodo vplivali na zmanjšanje stroškov financiranja, torej obresti. Pritiske domačih tržnih razmer na izvozno gospodarstvo, ki smo jim bili priča že dlje časa, naj bi ekonomska politika blažila tudi z večjo posredno podporo izvoznega gospodarstva preko proračunskih sredstev in iz sredstev kupnine po zakonu o lastninskem preoblikovanju.</p>
               <p>Vlada bo v kratkem v Državni zbor poslala dodatne zakonske rešitve, ki bodo podpirale omenjene cilje. Od pomembnejših zakonov bi omenil zakon o plačah, zakon o obrestnih merah in zakon o odlogu plačil davkov in prispevkov.</p>
               <p>Spoštovane poslanke in poslanci! Običajno v nastopih ob novem proračunskem letu si želimo še boljše rezultate od predhodnih, letošnja situacija pa je glede takšnih pričakovanj neobičajna. Ocenjujemo namreč, da bo sedanje izjemne gospodarske rezultate zelo težko bistveno izboljšati. Zelo zadovoljni bi namreč bili, če bi jih uspeli obdržati. To utemeljujemo z letošnjimi stopnjami inflacije: januar 1,1%, februar 0,9%, marec 0,5%, s 14% rastjo fizičnega obsega industrijske proizvodnje v prvih dveh mesecih letošnjega leta glede na lanskoletno primerljivo obdobje, s kar 37% rastjo izvoza v letošnjih prvih dveh mesecih glede na lansko leto, če omenim samo te najpomembnejše letošnje kazalce, ker hkrati se kaže tudi realna rast varčevanja in pa nadaljnje zniževanje brezposelnosti.</p>
               <p>Postavlja se torej načelno vprašanje, kakšne spremembe sploh napraviti v ekonomski politiki v letošnjem letu. Ali sploh kaj menjati ob tako ugodnih trenutnih rezultatih? V Vladi menimo, da je pravilna usmeritev v nadaljnje postopno zmanjševanje deleža javne porabe v družbenem proizvodu in v neposrednem razbremenjevanju gospodarstva. Sorazmerno visok oziroma trden tolar bo še naprej povzročal težave delu izvoznega gospodarstva, zato bo potrebno nekatere ukrepe pravočasno vpeljati, da ne bi prišlo do preloma v negativno smer. V tej smeri gredo tudi predlagani zakoni, o katerih sem govoril. Želimo še naprej povečati stopnjo varčevanja, kar bo osnova za nove investicije in razvoj. Želimo postaviti gibanje plač v realne in konkurenčne okvire, vendar naša usmeritev ni radikalno zmanjševanje plač. Naša primerjalna prednost ni zelo nizka cena delovne sile, pač pa motivacija za kvalitetno delo in uspešno vodenje podjetij. Zato tudi predlagamo sorazmerno fleksibilne in vzdržne instrumente za vodenje plačne in dohodkovne politike v letošnjem letu. Ocenjujemo, da bo predloženi obseg proračuna, skupaj z napovedanimi ostalimi ukrepi ekonomske politike ustrezen okvir za uspešno dokončanje od gospodarskega prilagajanja in tudi za to, da začetne, izjemno dobre rezultate v lanskem letu in v letošnjem letu vzdržimo tudi celo letošnje leto in naslednje leto.</p>
               <p>Spoštovane poslanke in poslanci! Želim vam uspešno delo pri usklajevanju proračuna in izražam pripravljenost Vlade, da seveda v najbolj konstruktivnem dialogu skušamo te proračunske rešitve sprejeti oziroma jih, če je možno, tudi še zboljšati. Hvala.</p>
            </sp>
            <sp xml:id="SDZ1-Izredna-26-1995-04-05.sp22">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Prosim še ministra za finance, gospoda Mitja Gasparija za dodatno predstavitev predloga proračuna.</p>
            </sp>
            <sp xml:id="SDZ1-Izredna-26-1995-04-05.sp23">
               <speaker>MAG. MITJA GASPARI:</speaker>
               <p>Spoštovani gospod predsednik, spoštovane poslanke in poslanci! Predlog državnega proračuna za leto 1995 izhaja iz osnovnih predpostavk, ciljev in smeri ukrepov ekonomske in socialne politike, ki jih je začrtal proračunski memorandum, katerega je Državni zbor sprejel v mesecu decembru. Temeljni cilji tega memoranduma so bili naslednji: znižanje inflacije na okoli 10% letno, nadaljevanje hitre gospodarske rasti na ravni okoli 5% letno, povečanje nacionalnega varčevanje kot podlago za večje investiranje, povečanje konkurenčne sposobnosti gospodarstva preko nadaljnjega fiskalnega razbremenjevanja in pa ohranjanje dosežene ravni socialne varnosti.</p>
               <p>Proračunski memorandum je predvideval primanjkljaj javnega sektorja v višini 16 milijard slovenskih tolarjev oziroma približno 0,7% bruto domačega proizvoda. Vendar pa zaradi možnosti realizacije zadolžitve predvsem v tujini ter v upoštevanju presežka o plačilni bilanci države, presežne ponudbe deviz in na podlagi tega, apreciacije tolarja, sodimo, da je potrebno bilanco javnega financiranja uravnotežiti ter s tem zvezati potrebo po zadolževanju predvsem v tujini. Poleg tega seveda je potrebno, da bi poleg prebivalstva začeli v slovenskem nacionalnem gospodarstvu varčevati tudi drugi sektorji, med njimi tudi javni sektorji.</p>
               <p>Uravnoteženje bilance javnega financiranje je bilo doseženo predvsem z znižanjem proračunske porabe države, deloma pa tudi občin, dočim so ostale porabe ostalih blagajn, pri čemer mislimo na pokojninsko in zdravstveno, skoraj nespremenjene v primerjavi z globalno bilanco javnega financiranja ob predstavitvi oziroma sprejemu memoranduma. Pri tem je potrebno opozoriti, da v memorandumu še niso bili upoštevani prenosi med državnimi in občinskimi proračuni. Danes ugotavljamo, da prenosi, v kar vštevamo tudi del porabe, ki do sedaj ni bil prikazan v okviru bilance javne porabe, kot na primer prihodki geodetskih uprav, povprečnine sodnikov, prihodki veterinarskih uprav in zavodov in podobno, povečujejo državni proračun za dobrih 20 milijard slovenskih tolarjev.</p>
               <p>Upoštevaje, da je memorandum predvideval odhodke proračuna v višini 503 milijard slovenskih tolarjev, sedanji proračun pa v okviru 510 milijard upošteva tudi te nove obveznosti, je predlagana primerljiva proračunska poraba za dobrih 17 milijard nižja od predvidene z memorandumom.</p>
               <p>V parlamentarni obravnavi je zakon o uporabi sredstev, pridobljenih iz naslova kupnine na podlagi zakona o lastninskem preoblikovanju podjetij. Skladno z zakonom se bo večina sredstev dodelila kot povratna sredstva v obliki posojil. Ocenjujemo, da bi lahko v tem letu iz tega naslova na razpolago pridobili okoli 13 milijard slovenskih tolarjev, od tega približno 10 milijard sredstev predvidenih za namene, za katere se sicer uporabljajo redna proračunska sredstva.</p>
               <p>Mimogrede, v papirju, ki ste ga dobili za obravnavo državnega proračuna za leto 1995, so te tabele in razlage priložene v obrazložitvi samega proračuna.</p>
               <p>Vlada s predlogom državnega proračuna nadaljuje politiko postopnega zmanjševanja deleža javno finančnih prihodkov in pa odhodkov v bruto domačem proizvodu. Tako je za letos predvideno, da naj bi obe kategoriji rasli najmanj za polovico počasneje od rasti ocenjenega bruto domačega proizvoda, ki naj bi rasel za okoli 5%, medtem ko naj bi prihodki rasli po stopnji 2% tudi na račun že prej omenjenih prihodkov, ki se do sedaj niso izkazovali v bilanci javne porabe in pa upoštevaje tudi donacije iz tujine, predvsem v okviru tako imenovanega FAR programa, odhodki pa naj bi realno porasli za 1,6% glede na lansko leto.</p>
               <p>Na strani prihodkov se nadaljuje politika postopnega razbremenjevanja. To velja predvsem za zmanjšan davek od dobička pravnih oseb, ki ga je parlament pred kratkim sprejel, ukinjen davek na visoko izplačane plače, zaradi katerega je bil v letu 1994 ustrezno zmanjšan prispevek za zaposlovanje.</p>
               <p>Prispevne stopnje ostajajo na ravni, doseženi konec leta 1994, kar pa na letni ravni pomeni znižanje s povprečno izbirno stopnjo 45,3 v lanskem letu na 44,7 v letošnjem letu.</p>
               <p>Ukinitev posameznih uvoznih dajatev. Posebna taksa na uvoženo blago, posebne davščine za izravnavo davčne obremenitve in posebne davščine za carinsko evidentiranje.</p>
               <p>Ukinjanje prispevkov za solidarnost, ki je bila davčna obremenitev podjetij in prehaja v obremenitev državnega proračuna. V letu 1995 niso predvideni novi davčni in pa nedavčni viri oziroma povišanje stopnje pri posameznih virih.</p>
               <p>Na strani odhodkov se ob globalni 1,6% rasti povečuje skupna proračunska poraba države in občin realno z 1,3%; povečuje se poraba pokojninske blagajne za 3,3%, ob določenih predpostavkah, ki so znane; poraba za obvezno zdravstveno zavarovanje, ki se financira iz javnih finančnih virov, pa naj bi se praviloma znižala za 0,4% kot posledica nadaljevanja začrtane politike o postopnem povečevanju deleža osebne porabe pri pokrivanju tovrstnih storitev. Enako kot za leto 1994 tudi za letošnje leto velja, da tako pokojninska kot tudi zdravstvena blagajna ne moreta pokriti svojih odhodkov iz tekočih prilivov. S to razliko, da se v letošnjem letu razkorak povečuje in da ni presežnih sredstev iz preteklih let, ki bi te tekoče primanjkljaje zapolnila. Zato bo potrebno za ustrezno izpolnjevanje obveznosti angažirati rezervne sklade, deponirane pri državnem proračunu oziroma deponirane v obliki državnih vrednostnih papirjev.</p>
               <p>Z memorandumom je bilo Vladi naloženo, da zagotovi nemoteno poslovanje pokojninskega zavoda ob nespremenjeni stopnji. To bi zahtevalo, da se obseg sredstev iz državnega proračuna poveča na raven preko 40 milijard slovenskih tolarjev v primerjavi s 16 milijardami enakih tolarjev transferjev v letu 1994. Upoštevaje dejstvo, da je okoli 65% porabe državnega proračuna fiksne in je vsaj kratkoročno ni moč ukiniti ali znižati, gre predvsem za plače zaposlenih tako v upravi kot tudi v šolah, kulturnih ustanovah in drugih izvajalskih organizacijah individualne pravice iz naslova socialne varnosti in obveznosti iz naslova javnega dolga, Vlada ocenjuje, da je v letošnjem letu možno zagotoviti okoli 30 milijard tolarjev transferjev v pokojninsko blagajno. 19,7 milijard tolarjev za izpolnjevanje tekočih obveznosti, približno 5 milijard tolarjev za pokrivanje obveznosti iz preteklih let, v skladu z zakonom, ki ga je parlament sprejel ob vplačilu preteklih obveznosti in pa še dodatnih 5 milijard vračila deponiranega rezervnega sklada v državnih vrednostnih papirjih.  V primeru povečanih obveznosti do pokojninske blagajne bi bilo potrebno še dodatno krčiti porabo predvsem na področju investicij in subvencij, kar pa bi imelo povratno precejšnje negativne vplive na predvideno gospodarsko rast.</p>
               <p>Porabo letošnjega proračuna določajo predvsem naslednje pomembne postavke: povečani odhodki za plače zaradi 12 plače. Kot veste je bila v lanskem letu upoštevano 11 plač na ravni državnega proračuna. Celoletnega učinkovanja v razmerjih plač ter prenosa okoli 5000 zaposlenih iz bivših občin na raven državnega proračuna v okviru tako imenovanih novih upravnih enot.</p>
               <p>Plače poslancev, sodnikov ter drugih, ki se vežejo na gibanje poslanskih plač, so izračunane v predpostavki poslanskih plač v višini 80% osnove. Prenos iz občin, kar zahteva približno 20,5 milijard slovenskih tolarjev dodatnih izdatkov na ravni državnega proračuna.</p>
               <p>Dodatni in potencialni izdatki za sukcesijo, če bo parlament sprejel nekatere predlagane rešitve, vezane na Pariški klub, ko bodo v razpravi na ustreznih telesih Državnega zbora. Prevzem obveznosti iz naslova solidarnosti, ki sem jo omenil že predhodno, ker je ukinjen prispevek za solidarnost. Povečane obveznosti do pokojninske in zdravstvene blagajne. Kot sem omenil že lani, je za SPIZ bilo namenjenih 16,1 milijarda slovenskih tolarjev tekočih obveznosti, letos po naših ocenah 30 milijard, medtem ko za zdravstveno zavarovalnico približno 4,5 milijard predvidenega črpanja rezervnega sklada v obliki odkupa državnih vrednostnih papirjev, medtem ko v lanskem letu takega financiranja s strani državnega proračuna ni bilo.</p>
               <p>Predvidena je dokapitalizacija Stanovanjska sklada s stališča vodenja usklajene politike na področju spodbujanja izgradnje stanovanj, predvsem za socialno ogrožene kategorije prebivalstva v višini okrog 2,3 milijarde slovenskih tolarjev.</p>
               <p>Povečanje obveznosti potreb za sanacijo slovenskih železnic. Lani je bil ta prenos, transfer približno 14,5 milijard, v letošnjem letu se povečuje na približno 20 milijard slovenskih tolarjev. V ta namen je tudi predviden prevzem plačil glavnic kreditov slovenskih železnic za prometno dejavnost.</p>
               <p>Vlada ni posegla oziroma upoštevaje svoje pristojnosti v predložene proračune Državnega zbora, Državnega sveta, predsednika Republike Slovenije, Ustavnega sodišča, Računskega sodišča in pa varuha človekovih pravic, sodimo pa, da je smotrno, da to postori v okviru svojih pristojnosti Državni zbor tudi zaradi tega, da uravnoteži položaje posameznih proračunskih uporabnikov. Vlada je že v memorandumu predložila dve različici projekcij za leto 1995. Pri tem je prva predpostavljala sprejem ustreznih ukrepov, druga pa predstavlja tako imenovano spontano različico izvajanja državnega proračuna. Ob proračunu prilagamo tako imenovano spontano različico oziroma varianto za obdobje do leta 1998 kot dodatno opozorilo o nujnosti posameznih ukrepov, saj se bomo v nasprotnem primeru v najkrajšem času znašli z nemogoče visokim proračunskim primanjkljajem in s takim porastom državnega javnega dolga, ki ga ne bo moč normalno financirati. Pri tem pa niso prikazani oziroma upoštevani negativni vplivi tovrstnega financiranja na prihodkovno stran oziroma predvideno gospodarsko rast v celoti. Smatramo, da te projekcije kažejo na nujnost sprememb nekaterih veljavnih zakonov in nacionalnih programov, tako da bodo začrtani cilji uresničeni v daljšem časovnem obdobju in ob vzdržni rasti v nacionalnem gospodarstvu.</p>
               <p>Pri tem bi na koncu še opozoril, da bo Vlada predlagala sklop, če naj rečem paket zakonskih projektov ob obravnavi državnega proračuna, ki naj bi urejali predvsem področje plač na podlagi, upajmo, doseženega konsenza oziroma podpisanega dogovora o plačah, zakon o minimalni plači, zakon o odlogu določenih davkov in prispevkov, ki naj bi sistematično reševal vprašanje neusklajenih ciklusov proizvodnje oziroma poslovanja v sektorju gospodarstva, predvsem pa pri tistih izvoznikih, ki so relativno močno odvisni od velike udeležbe zaposlene delovne sile; zakon o temeljni obrestni meri in predpisani obrestni meri zamudnih obresti, ki se bo ukvarjal predvsem s vprašanjem postopne dezindeksacije v slovenskem finančnem prostoru in pa tudi verjetno določenih sprememb v zakonu o restrukturiranju finančnih obveznosti podjetij, če v bančnem sektorju oziroma bankah ne bo prišlo v najkrajšem času, to je pa pred razpravo o proračunu oziroma predlogov teh zakonov, do tistih sprememb, ki bodo uveljavile ta zakon v praksi.</p>
               <p>Hkrati bi rad opozoril, da je Vlada v tem kontekstu sklopa ukrepov, ki jih bo predlagala sicer pred začetkom razprave o proračunu, že predlagala in parlament je že sprejel nekatere zakone, ki gredo v enak sklop zakonodaje, ki rešuje nekatera vprašanja na tem področju. Gre za zakon o jamstvih Republike Slovenije, ki ga je parlament sprejel pred kratkim; zakon o spremembah in dopolnitvah zakona o davku na dobiček je bil prav tako pred kratkim sprejet; zakon o izplačanih deviznih hranilnih vlogah, s katerim je končan postopek intervencije države na področju bančnega sektorja, in nekatere druge zakonske projekte, ki so se ukvarjali s posameznimi večjimi gospodarskimi kompleksi. Hvala lepa.</p>
            </sp>
            <sp xml:id="SDZ1-Izredna-26-1995-04-05.sp24">
               <speaker>PREDSEDNIK JOŽEF ŠKOLČ:</speaker>
               <p>Hvala lepa gospod minister. Spoštovane poslanke, poslanci in drugi gostje, s tem je ta izredna seja zaključena. Želim vam obilo užitkov v branju teh proračunskih aktov.</p>
            </sp>
            <stage type="time">(Seja je bila končana 5. aprila 1995 ob 15.13 uri.)</stage>
         </div>
      </body>
   </text>
</TEI>

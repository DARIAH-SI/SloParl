<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-36-1995-11-22">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">00E93AFF49FBEC31C1257832004838F8</idno>
               <idno type="URI">00E93AFF49FBEC31C1257832004838F8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-36-1995-11-22.DZ" n="36">
               <name>Redna</name>
               <date when="1995-11-22"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-36-1995-11-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 22. NOVEMBRA 1995 OB 10.05 URI.) </stage>
            <sp xml:id="SDZ1-Redna-36-1995-11-22.sp1">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Začenjam nadaljevanje 36. seje Državnega zbora Republike Slovenije. Obveščen sem,
                  da so zadržani, in se današnje seje ne morejo udeležiti, naslednje poslanke in
                  poslanci: Vladimir Topler, dr. Bojan Korošec, Janez Podobnik, Vitodrag Pukl,
                  Ljerka Bizilj za popoldanski del seje. Prosim, da ugotovimo prisotnost v dvorani.
                  Ugotovimo sklepčnost! Ugotavljam, da je v dvorani 76 poslank in poslancev. Državni
                  zbor je torej sklepčen in lahko odloča.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Današnje nadaljevanje 36. seje Državnega zbora bomo pričeli z obravnavo včeraj
                  prekinjene 14. točke dnevnega reda, predloga zakona o spremembah in dopolnitvah
                  zakona o Vladi Republike Slovenije ter nato po dnevnem redu dalje.</p>
               <p>Prehajam torej na <title>14. TOČKO DNEVNEGA REDA - DRUGA OBRAVNAVA PREDLOGA ZAKONA
                     O SPREMEMBAH IN DOPOLNITVAH ZAKONA O VLADI REPUBLIKE SLOVENIJE</title>.</p>
               <p>Postopek v drugi obravnavi smo včeraj prekinili pred glasovanjem o amandmaju k 5.
                  členu zakona, pri katerem je prišlo do najave, da stranka Slovenskih krščanskih
                  demokratov ne bo sodelovala pri glasovanju.</p>
               <p>Dajem ponovno na glasovanje amandma k 5. členu zakona, ki ga imate na 2. strani
                  pod 1. točko; vložil ga je poslanec Sašo Lap. Odbor amandmaja ne podpira. Amandma
                  se glasi: Doda se odstavek, ki se glasi: <q>"Pristojnost Sveta za nacionalno varnost
                  se uredi z zakonom."</q> Proceduralno ima besedo gospod Ivo Hvalica.</p>
            </sp>
            <sp xml:id="SDZ1-Redna-36-1995-11-22.sp2">
               <speaker>IVO HVALICA:</speaker>
               <p>Hvala lepa. Spoštovani! <stage>(Velja tudi za vas, gospod Anderlič. Usedite
                     se.)</stage> Hvala lepa. Spoštovani! Včeraj sem podal predlog, da bi nam
                  predstavnik Vlade pojasnil zaplet, ki je nastal; mislim, da Vlada ne more mimo
                  tega. Gre vendar za zakon o vladi. Še vedno pričakujem, da nam bo predstavnik
                  Vlade pojasnil nastalo situacijo, kako je mogoče, da koalicijska stranka, bi
                  rekel, bojkotira glasovanje o tem predlogu zakona. Šele potem, ko nam bo
                  predstavnik Vlade podal ustrezno pojasnilo, se bom odločil tudi sam oziroma v
                  imenu poslanske skupine, kaj in kako bomo pri tem zakonu sodelovali.</p>
               <p>Torej, pričakujem in želim ali pa tudi zahtevam, da predstavnik Vlade poda svoje
                  pojasnilo glede na nastalo situacijo. Hvala.</p>
            </sp>
            <sp xml:id="SDZ1-Redna-36-1995-11-22.sp3">
               <speaker>PODPREDSEDNIK DR. LEV KREFT:</speaker>
               <p>Hvala lepa. Torej, to ni proceduralna zahteva. To je del razprave, ki je bila že
                  zaključena, kar se 5. člena in amandmaja tiče. Mislim, da moramo najprej opraviti
                  glasovanje.</p>
               <p>Na glasovanje torej dajem amandma k 5. členu, ki ga imate v pregledu na 2. strani.
                  Ugotovimo sklepčnost! <stage>(43 prisotnih.)</stage> Ponovno vas prosim, da
                  ugotovimo sklepčnost! <stage>(43 prisotnih.)</stage> Tretjič vas prosim, da
                  ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Na glasovanje dajem 5. člen v celoti. Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da smo ta člen sprejeli.</p>
               <p>V obravnavo in na glasovanje dajem 6. člen, h kateremu imamo amandma, ki se glasi:
                  V 6. členu se doda nov 6.a člen, ki se glasi: 6.a člen. v drugem stavku drugega
                  odstavka 27. člena se za besedami <q>"Službe Vlade za zakonodajo"</q> dodajo besede <q>"in
                  vladnih služb, ki jih vodijo ministri brez resorja."</q> Predlagatelj je Vlada, odbor
                  amandma podpira. Ali želi kdo besedo? Ugotavljam, da ne in dajem amandma na
                  glasovanje. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem še 6. člen v celoti. Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo 6. člen sprejeli.</p>
               <p>V obravnavo dajem 8. člen ter amandma, ki se glasi: Za 8. členom se doda nov 8.a
                  člen, ki se glasi: 8.a člen: V prvem odstavku 33. člena se besede <q>"z dnem
                  uveljavitve tega zakona"</q> nadomestijo z besedami <q>"do uveljavitve predpisov, s
                  katerimi bo Vlada določila organizacijo in delovno področje posameznih vladnih
                  služb."</q> Predlagatelj je Vlada, odbor amandma podpira. Ali želi kdo besedo?
                  Ugotavljam, da ne in dajem amandma na glasovanje. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem še 8. člen v celoti. Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo 8. člen sprejeli.</p>
               <p>V obravnavo in na glasovanje dajem 9. člen, h kateremu so vloženi trije amandmaji.
                  Prvi: Doda se nov prvi odstavek, ki se glasi: <q>"Poglavja 4 do 7 se preštevilčijo v
                  poglavja 2 do 5. Dosedanje besedilo tega člena postane drugi odstavek."</q>
                  Predlagatelj je Odbor za notranjo politiko in pravosodje. Drugi: Za 9. členom se
                  doda nov 9.a člen, ki se glasi:"9.a člen. Od dneva uveljavitve tega zakona
                  opravljata z zakonom o javnih glasilih <stage>(Uradni list RS št. 18/94)</stage>
                  določene upravne naloge: vodenje evidence javnih glasil in vodenje evidence
                  samostojnih novinarjev Ministrstvo za kulturo, akreditacijo tujih dopisništev in
                  dopisnikov Ministrstvo za notranje zadeve.<q>" Predlagatelj je Vlada, odbor amandma
                  podpira. Tretji: Za 9. členom se doda nov 9.a člen, ki se glasi: "</q>Predpise, s
                  katerimi bo določena organizacija in delovno področje posameznih vladnih služb,
                  sprejme Vlada najkasneje v 3 mesecih od uveljavitve tega zakona." Predlagatelj je
                  Odbor za notranjo politiko in pravosodje. Ali želi kdo besedo o 9. členu in o teh
                  treh amandmajih? Ugotavljam, da ne in dajem amandma pod točko 1 na glasovanje.
                  Ugotovimo sklepčnost! <stage>(45 prisotnih.)</stage> Ponovno vas prosim, da
                  ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je ta amandma sprejet.</p>
               <p>Na glasovanje dajem amandma pod 2. točko. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je ta amandma sprejet.</p>
               <p>Na glasovanje dajem amandma pod 3. točko. Ugotovimo sklepčnost! <stage>(43
                     prisotnih.)</stage> Ponovno vas prosim, da ugotovimo sklepčnost! <stage>(45
                     prisotnih.)</stage> Tretjič vas prosim, da ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je ta amandma sprejet.</p>
               <p>Na glasovanje dajem 9. člen v celoti. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 9. člen sprejet.</p>
               <p>V obravnavo dajem vse ostale člene zakona, h katerim ni bil vložen noben amandma.
                  Želi kdo besedo? Ugotavljam, da ne in dajem vse ostale člene zakona na glasovanje.
                  Ugotovimo sklepčnost! <stage>(45 prisotnih.)</stage> Ponovno vas prosim, da
                  ugotovimo sklepčnost! <stage>(45 prisotnih.)</stage> Tretjič vas prosim, da
                  ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da so vsi ostali členi zakona sprejeti.</p>
               <p>V obravnavo in na glasovanje dajem naslov zakona. Želi kdo besedo o naslovu
                  zakona? Ugotavljam, da ne in dajem naslov zakona na glasovanje. Ugotovimo
                  sklepčnost! <stage>(44 prisotnih.)</stage> Ponovno vas prosim, da ugotovimo
                  sklepčnost! <stage>(44 prisotnih.)</stage> Tretjič vas prosim, da ugotovimo
                  sklepčnost! <stage>(44 prisotnih.)</stage> Ugotavljam, da Državni zbor ni sklepčen
                  in ne more odločati, zato bomo glasovanje nadaljevali ob 10.45 uri. Dajem torej
                  petnajst minut odmora. Ob 10.45 uri nadaljujemo z glasovanjem.</p>
            </sp>
            <stage type="time">(Seja je bila prekinjena ob 10.22 uri in se je nadaljevala ob 10.46
               uri.)</stage>
            <sp xml:id="SDZ1-Redna-36-1995-11-22.sp4">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Nadaljujemo z delom. Prosim, da ugotovimo prisotnost v dvorani! Ugotavljam, da je
                  v dvorani prisotnih 72 poslank in poslancev. Državni zbor je torej sklepčen in
                  lahko nadaljuje z delom.</p>
               <p>Ponovno torej dajem, ker smo ostali pri 14. točki dnevnega reda pri glasovanju
                  zakona, naslov zakona na  glasovanje. Ugotovimo sklepčnost! <stage>(45
                     prisotnih.)</stage> Ponovno vas prosim, da ugotovimo sklepčnost! Ugotovimo
                  sklepčnost! <stage>(45 prisotnih.)</stage> Tretjič vas prosim, da ugotovimo
                  sklepčnost. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da smo naslov zakona sprejeli.</p>
               <p>Dajem na glasovanje še proceduralni sklep, da predlog zakona za tretjo obravnavo
                  pripravi predlagatelj. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da smo ta sklep sprejeli.</p>
               <p>S tem zaključujem to točko dnevnega reda.</p>
               <p>Prehajam na <title>15. TOČKO DNEVNEGA REDA - PRVA OBRAVNAVA PREDLOGA ZAKONA O
                     OVEROVITVI LISTIN V MEDNARODNEM PROMETU</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? <stage>(Ne.)</stage> Predlog zakona je obravnaval Odbor
                  za notranjo politiko in pravosodje kot matično delovno telo. Želi predstavnik
                  odbora besedo? <stage>(Ne.)</stage> Želi besedo predstavnik Sekretariata
                  zakonodajne in pravne zadeve? <stage>(Ne.)</stage> Želijo besedo predstavniki
                  poslanskih skupin? <stage>(Ne.)</stage> Zato dajem besedo poslankam in poslancem.
                  Želi kdo besedo? Ugotavljam, da ne in prehajam h glasovanju.</p>
               <p>Matično delovno telo je oblikovalo predlog sklepov in stališč. Na to ni bil vložen
                  noben amandma, noben dopolnilni ali dodatni predlog, zato predlagam, da glasujemo
                  o teh sklepih, ki ste jih dobili s 16. oktobrom 1995 v celoti. Imate pred seboj ta
                  zakon in poročilo Odbora za notranjo politiko in pravosodje k predlogu zakona o
                  overovitvi listin v mednarodnem prometu?</p>
               <p>Dajem torej te sklepe na glasovanje. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo te sklepe sprejeli.</p>
               <p>S tem zaključujem to točko dnevnega reda.</p>
               <p>Prehajam na <title>16. TOČKO DNEVNEGA REDA - DRUGA OBRAVNAVA PREDLOGA ZAKONA O
                     OMEJEVANJU UPORABE TOBAČNIH IZDELKOV</title>.</p>
               <p>Predlog zakona sta v obravnavo zboru predložila poslanca Tone Anderlič in dr.
                  Janez Zupanc. Želi predstavnik predlagateljev zakona besedo? Gospod Tone Anderlič
                  ima besedo. Izvolite.</p>
            </sp>
            <sp xml:id="SDZ1-Redna-36-1995-11-22.sp5">
               <speaker>TONE ANDERLIČ:</speaker>
               <p>Spoštovani! Predlagatelja sva pripravila predlog zakona za drugo obravnavo. Ob tem
                  bi rad povedal samo to, da je prišlo do uskladitve z Vlado, kar pomeni, da bi
                  lahko Državni zbor tudi na tej osnovi upošteval osnovni tekst in pa amandmaje za
                  drugo branje, tako kot je odbor že storil. Ob tem moram reči, da je nekako čudno
                  in dokaj neobičajno in lahko bi rekel, da na trenutke pomislim tudi na to, da je
                  obravnava tega zakona na robu regularnosti glede na to, kaj vse se ob tem zakonu
                  in ob teh aktivnostih dogaja zunaj pa tudi znotraj tega parlamenta. Nekako
                  nerazumljiva je in na glavo postavljena logika, da tisti, ki se zavzema za
                  omejitev uporabe, za definiranje pravil igre, za usklajevanje aktivnosti z vsemi
                  tistimi organi, ki bodo zadolženi za izvajanje zakona, to je pa predvsem
                  Ministrstvo za zdravstvo v okviru Vlade in pa sama Vlada - ves čas je bil poudarek
                  in ambicija na tem, da naredimo zakon, ki bo izvedljiv in tako smo celotno
                  proceduro tudi peljali. Da ne bi ta zakon doživel enake usode kot sta že dva
                  zakona pred tem na to temo, je bila ta pot kombinirana, torej predlagatelji
                  poslanci in pa strokovna pomoč in uskladitev z ministrstvom, pristojnim za to
                  področje.</p>
               <p>Prepričan sem, da bomo zmogli toliko moči in da ne bo prihajalo do medsebojnega
                  obtoževanja, kar se dogaja, in diskvalifikacij. Če je želja vseh, da naredimo red
                  na področju oglaševanja, definiranja pogojev za obratovanje raznih gostinskih in
                  drugih objektov, da določimo pravila, na kakšen način morajo proizvajalci tega
                  tobaka in trgovci ravnati, katere oznake morajo porabljati itd., potem je pot
                  kompromisa potrebna. In s to ambicijo predlagatelja meniva, da je zakon
                  pripravljen v skladu z navodili iz prvega branja. Tudi amandmaji Vlade, ki so bili
                  podani na odboru in jih je odbor podprl, gredo v to smer, zato menim, da je vse
                  pripravljeno, da lahko odločamo o zakonu v drugi obravnavi.</p>
            </sp>
            <sp xml:id="SDZ1-Redna-36-1995-11-22.sp6">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlog zakona je obravnaval Odbor za zdravstvo, delo, družino in
                  socialno politiko kot matično delovno telo. Prosim poročevalko odbora, da
                  predstavi mnenje odbora o predlogu zakona. Gospa dr. Mateja Kožuh-Novak ima
                  besedo. Izvolite.</p>
            </sp>
            <sp xml:id="SDZ1-Redna-36-1995-11-22.sp7">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Odbor za zdravstvo, delo, družino in socialno
                  politiko je obravnaval posamezne amandmaje; katere je sprejel oziroma predlagal v
                  odobritev in katere ne, imate napisano v pregledu. Opozarjam pa predvsem na to, da
                  vsi tisti amandmaji, ki jih odbor ne podpira, so bili sprejeti z glasovanjem 6
                  proti 5 zgolj zaradi tega, ker je bila pač stran, ki zagovarja ta zakon - ki ni
                  zakon, ki je prijazen ljudem - bolje organizirana. Katere amandmaje je odbor
                  podprl in katere ne, imate priliko videti v pregledu.</p>
            </sp>
            <sp xml:id="SDZ1-Redna-36-1995-11-22.sp8">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik sekretariata? <stage>(Ne.)</stage> Želi besedo
                  predstavnica Vlade? <stage>(Ne.)</stage> Prehajamo torej na obravnavo in odločanje
                  o posameznih členih predloga zakona.</p>
               <p>Najprej dajem na glasovanje običajni proceduralni sklep, da bomo o tistih členih
                  zakona, h katerim ni bil vložen noben amandma, glasovali na koncu in jih pred tem
                  tudi obravnavali. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je ta proceduralni sklep sprejet.</p>
               <p>V obravnavo dajem najprej amandma k naslovu 2. poglavja: Naziv 2. poglavja
                  <q>"Standardi škodljivih sestavin"</q> se spremeni, tako da se glasi: <q>"Dovoljena vsebnost
                  škodljivih sestavin"</q>. Predlagatelj je Vlada. Matično delovno telo amandma podpira.
                  Želi kdo besedo? Ugotavljam, da ne in dajem ta amandma na glasovanje. Ugotovimo
                  sklepčnost! <stage>(57 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je ta amandma sprejet.</p>
               <p>V obravnavo in na glasovanje dajem 6. člen zakona in amandmaja k 6. členu. Prvi
                  amandma: V drugem odstavku 6. člena se datum 31.12.1995 nadomesti z datumom
                  <q>"30.6.1996"</q>. In drugi amandma: V zadnjem odstavku 6. člena se črtajo besede <q>"v
                  soglasju z Uradom za standardizacijo"</q>. Predlagatelj je Vlada. Matično delovno telo
                  amandma podpira. Želi kdo besedo o 6. členu in teh dveh amandmajih? Ugotavljam, da
                  ne in dajem najprej amandma pod a) na glasovanje. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je ta amandma sprejet.</p>
               <p>Na glasovanje dajem amandma pod b). Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je ta amandma sprejet.</p>
               <p>Dajem na glasovanje 6. člen v celoti. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 6. člen sprejet.</p>
               <p>V obravnavo dajem 8. člen in dva amandmaja. Prvega imate v pregledu. V prvem
                  odstavku 8. člena se za besedo <q>"katrana"</q> dodata besedo <q>"in nikotina"</q>.
                  Predlagateljica je dr. Mateja Kožuh-Novak; matično delovno telo amandma podpira.
                  Drugi. Drugi odstavek se spremeni, tako da se glasi: <q>"Podatek iz prejšnjega
                  odstavka tega člena mora biti natisnjen v barvi, ki se razlikuje od podlage, v
                  črkah, ki so velike najmanj 2 milimetra, tisk pa mora biti visok najmanj 0,3
                  milimetra. Opozorila iz 9. člena morajo biti natisnjena v barvi, ki se razlikuje
                  od podlage, v črkah, ki so velike najmanj 5 milimetrov, tisk pa mora biti širok
                  najmanj 0,4 milimetra"</q>. Predlagatelj je poslanska skupina Slovenskih krščanskih
                  demokratov. Želi kdo besedo o teh dveh amandmajih in 8. členu? Gospod Miroslav
                  Geržina, izvolite.</p>
            </sp>
            <sp xml:id="SDZ1-Redna-36-1995-11-22.sp9">
               <speaker>MIROSLAV GERŽINA:</speaker>
               <p>Hvala lepa za besedo, gospod podpredsednik. Spoštovane poslanke in poslanci!
                  Amandma k 8. členu - zakaj je tako napisan? Namreč dve opozorili naj bi bili na
                  škatlici cigaret. Eno je, koliko miligramov katrana vsebuje. Poglejte, navadnega
                  kadilca to dosti ne zanima. Bolj važno je tisto, kar piše v 9. členu tega zakona,
                  kjer piše, da minister opozarja - in tam imamo izbiro teh opozoril: - kajenje je
                  zdravju škodljivo, kajenje povzroča raka na pljučih, kajenje v nosečnosti škoduje
                  razvoju otroka, kajenje je najpogostejši vzrok srčnih smrti, kajenje povzroča
                  bolezni srca, kajenje skrajšuje življenje. Če to napišemo v črkah, kot je
                  predlagano <stage>(2 milimetra)</stage>, mislim, da potrebujemo zraven škatlice
                  cigaret tudi lupo, da bomo z njo prebrali, kaj tam piše. Mora biti tako velik
                  tisk, da pade v oči, se pravi z drugo barvo. Tudi tisti del, kjer je opozorilo
                  napisano, mislim, da je premajhen, se strinjam, sem podpisal kasneje enkrat tudi
                  prostor, ki bo vsaj četrt škatlice, kjer bo to napisano in dejansko moramo
                  opozoriti ljudi, da se v tej škatlici ne skriva samo užitek, ampak tudi smrt. Smrt
                  se pojavlja, posledica kajenja je čez 3.000 mrtvih vsako leto v naši državi in
                  mislim, da je treba ljudi opozoriti, tudi tiste, ki so strastni kadilci, da pač
                  nekako popustijo pri tem, da se obvladajo in da ne drvijo proti smrti prenaglo,
                  ker življenje je že tako in tako kratko. Zato predlagam, da ta opozorila
                     <stage>(eno od prebranih, se bo pojavila na škatlicah)</stage>, na zavojčkih,
                  da jim damo nekoliko večje črke in razmik črk, da bo jasno razvidno, kaj se v teh
                  zavojčkih skriva. Hvala lepa.</p>
            </sp>
            <sp xml:id="SDZ1-Redna-36-1995-11-22.sp10">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa doktor Mateja Kožuh-Novak.</p>
            </sp>
            <sp xml:id="SDZ1-Redna-36-1995-11-22.sp11">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Jaz vas prosim, da podprete prvi amandma, kjer
                  zahtevamo, da je na škatlici napisana tudi količina nikotina. Rada bi vam
                  razložila, zakaj. Te dni smo priča velike reklamne akcije za super lahke cigarete,
                  ki imajo bistveno nižjo količino nikotina. To je izjemno hudo zavajanje. Že leta
                  1975, zdaj so prišli ven dokumenti <q>"British American tobacco company"</q>, dokumenti
                  raziskovalcev te velike kompanije v Ameriki. Ven jih je dal eden od
                  podpredsednikov kompanije, ki je zbolel za rakom. Objavljeni so v DML of American
                  Medical Association. Že leta 1975 so raziskovalci te kompanije ugotovili, da
                  kadilec prilagodi svoje kadilske navade ob uporabi cigaret z nizkimi dozami
                  nikotina, tako da število cigaret podvoji.</p>
               <p>Skratka, mnenja smo, da kadilec mora vedeti, koliko je nikotina, ker se mora
                  zavedati, da če bo kupoval nizko dozne cigarete, bo kupoval dvakrat večjo količino
                  cigaret. Zato mislim, da ta informacija v smislu zmanjševanja zavajanja kadilcev
                  mora biti na škatlici in vas prosim, če to podprete.</p>
            </sp>
            <sp xml:id="SDZ1-Redna-36-1995-11-22.sp12">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajam k glasovanju. Na
                  glasovanje dajem torej najprej amandma, ki ga imate v pregledu. Ugotovimo
                  sklepčnost! <stage>(63 prisotnih.)</stage></p>
               <p>Kdo je za? <stage>(56 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je ta amandma sprejet.</p>
               <p>Na glasovanje dajem amandma poslanske skupine Slovenskih krščanskih demokratov, ki
                  ga v pregledu nimate. Glasi se: Drugi odstavek se spremeni, tako da  se glasi:
                  <q>"Podatek iz prejšnjega odstavka tega člena mora biti natisnjen v barvi, ki se
                  razlikuje od podlage, v črkah, ki so velike najmanj 2 mm, tisk pa mora biti visok
                  najmanj 0,3 mm. Opozorila iz 9. člena morajo biti napisana v barvi, ki se
                  razlikuje od podlage, v črkah, ki so velike najmanj 5 mm, tisk pa mora biti širok
                  najmanj 4 mm."</q> Ugotovimo sklepčnost! <stage>(62 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je ta amandma sprejet.</p>
               <p>Na glasovanje dajem 8. člen v celoti. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(50 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 8. člen sprejet.</p>
               <p>V obravnavo dajem 9. člen in amandma k 9. členu, ki se glasi: Prva alinea drugega
                  odstavka 9. člena se črta. Predlagateljica je Vlada. Matično delovno telo ta
                  amandma podpira. Želi kdo besedo o tem členu in amandmaju? Gospa dr. Mateja
                  Kožuh-Novak izvolite.</p>
            </sp>
            <sp xml:id="SDZ1-Redna-36-1995-11-22.sp13">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Meni se zdi izjemno čudno, da Vlada predlaga
                  umikanje alinee, ki piše, da kajenje ubija. Mi vsi vemo, da kajenje ubija. Celo
                  tobačna industrija nič več ne protestira. Hoče se tako ali drugače izviti. Zato
                  prosim, mi smo to posneli samo iz kanadskega zakona. V Kanadi imajo cigarete ta
                  napis in vas prosim, da si ponovno nalijemo čistega vina in dovolimo, da so
                  kadilci, zlasti tisti, ki niso dovolj osveščeni, vsaj informirani na škatlici
                  cigaret.</p>
            </sp>
            <sp xml:id="SDZ1-Redna-36-1995-11-22.sp14">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta amandma na
                  glasovanje. Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 9. člen v celoti. Gospod Miroslav Geržina proceduralno.</p>
            </sp>
            <sp xml:id="SDZ1-Redna-36-1995-11-22.sp15">
               <speaker>MIROSLAV GERŽINA:</speaker>
               <p>Lepo prosim, če ponovimo glasovanje, ker sem se zmotil pri glasovanju.</p>
            </sp>
            <sp xml:id="SDZ1-Redna-36-1995-11-22.sp16">
               <speaker>PODPREDSEDNIK DR. LEV KREFT:</speaker>
               <p>Dajem torej na glasovanje predlog, da glasovanje o amandmaju k 9. členu ponovimo.
                  Prosim, da ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo ta predlog sprejeli.</p>
               <p>Ponovno dajem na glasovanje amandma k 9. členu. Prosim, da ugotovimo sklepčnost!
                     <stage>(59 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem 9. člen v celoti. Prosim, da ugotovimo sklepčnost! <stage>(60
                     prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo ta člen sprejeli.</p>
               <p>V obravnavo dajem 10. člen ter amandmaja. V prvem odstavku 10. člena se za besedo
                  <q>"izdelkov"</q> doda besedilo <q>"vključno sponzoriranje športnih, kulturnih in drugih
                  javnih dogodkov s strani tobačne industrije in veletrgovine"</q>. In drugi: <q>"Črta se
                  tretji odstavek 10. člena."</q> Predlagateljica je doktor Mateja Kožuh-Novak; matično
                  delovno telo amandmaja ne podpira. Želi kdo besedo? Doktor Mateja Kožuh-Novak,
                  nato pa še gospod Gabrijel Berlič.</p>
            </sp>
            <sp xml:id="SDZ1-Redna-36-1995-11-22.sp17">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Kot veste, si je tobačna industrija izbrala
                  sponzoriranje športnih dogodkov prav zaradi tega, ker so njena ciljna skupina
                  otroci. 90% ljudi se navadi kaditi v najstniških letih. Zato, če hočemo resnično
                  pomagati našim otrokom, da bodo ostali nekadilci, moramo decidirano napisati, da
                  je prepovedano tudi sponzoriranje športnih in kulturnih dogodkov, kar se že tudi
                  dogaja v našem prostoru. Rada bi vas spomnila na letošnji Le Mans, da smo imeli
                  prav absurdno situacijo, da je Francija dosegla, da je prvič v zgodovini
                  avtomobilskih dirk bil Le Mans brez kakršnekoli reklame za cigarete, v Sloveniji
                  smo pa to reklamo za Le Mans imeli; prav Westovo reklamo za Le Mansove dirke. To
                  je, kar se tiče prvega amandmaja. Jaz vas prosim, tisti, ki res želimo nekaj
                  narediti za zdravje slovenskega prebivalstva, podprimo ta zakon, da se začne trend
                  obračati. Povsod, kjer so uspeli prepovedati reklamiranje, direktno in indirektno,
                  je začelo predvsem padati število novih kadilcev med otroci. Dežele, kjer jim to
                  ni uspelo, kot je Velika Britanija, dajejo strahotne količine denarja za
                  zdravstveno- vzgojne aktivnosti in vendar jim stoji. Zelo zelo počasi pada število
                  kadilcev, če primerjamo, recimo, Veliko Britanijo s Kanado.</p>
               <p>Opozorila bi vas rada še na b) amandma k 10. členu. To je ključni amandma tega
                  zakona. Če bomo ta amandma sprejeli, potem smo res nekaj storili za slovensko
                  prebivalstvo. Še enkrat bi vas rada opozorila, da Pariška konvencija ima člen,
                  kjer natančno piše, da država v primeru, ko uporaba logotipa zavaja in ko škoduje
                  javnemu zdravju, ima pravico, da tega logotipa ne sprejme. To piše v Pariški
                  konvenciji. Na to so se sklicevale tudi vse tiste države, ki so uspele prepovedati
                  indirektno reklamiranje. Zato vas lepo prosim, pokažimo zrelost in glasujmo za ta
                  dva amandmaja. Še enkrat zagotavljam tistim, ki vas skrbi za državni proračun, ki
                  se s 5% napaja iz cigaretnih davkov, ta se ne bo tako hitro zmanjšal. Hkrati pa
                  ima tobačna industrija dovolj časa. Samo za West akcijo so dali najmanj 400 tisoč
                  mark. Se pravi, če prepovemo reklamiranje, bodo kar nekaj let imeli dovolj
                  denarja, da se preusmerijo v druge, zdrave veje industrije. Se pravi, ničesar ne
                  bomo abruptno naredili.</p>
               <p>Še na nekaj bi vas rada opozorila. Kajenje se seli med revne sloje. Izračunala
                  sem, da porabijo naši kadilci 37 milijard na leto za cigarete. Teh 37 milijard, in
                  če računamo, da so to ljudje z majhnimi plačami, ne bodo vrgli stran ali dali v
                  nogavice. Teh 37 milijard bodo porabili za kupovanje drugih izdelkov, ki so pa
                  tudi obdavčeni. Se pravi, da bo prišel v proračun denar iz drugih virov. Hkrati
                  bomo pa ljudem pomagali, da ne bo toliko bolniških. Vi ste sami brali v časopisih,
                  kako velik problem je odsotnost z dela. Kadilci mnogo bolj pogosto zbolevajo za
                  boleznimi dihal kot nekadilci - ne samo za pljučnim rakom, za navadnimi vnetji, za
                  navadnimi virozami - zaradi tega, ker so manj odporni. Skratka, če bomo uspeli
                  zmanjšati število novih kadilcev, bomo resnično bistveno prispevali h kreativnosti
                  naših delavcev. In to je pomembno! Zato vas prosim, glasujte za ta dva
                  amandmaja.</p>
            </sp>
            <sp xml:id="SDZ1-Redna-36-1995-11-22.sp18">
               <speaker>PODPREDSEDNIK DR. LEV KREFT:</speaker>
               <p>Hvala. Gospod Berlič ima besedo. Za njim bo dobil besedo še dr. Janko Predan in
                  dr. Leo Šešerko.</p>
            </sp>
            <sp xml:id="SDZ1-Redna-36-1995-11-22.sp19">
               <speaker>GABRIJEL BERLIČ:</speaker>
               <p>Zelo dolgo sem premišljeval, ali se naj oglasim pri tem tobačnem zakonu ali ne,
                  ampak sem se odločil, da se bom ravno pri tej točki, ki govori o reklamiranju
                  tobaka. In sicer bom govoril o nasprotnem pojavu, ki se tiče nas vseh poslancev,
                  to je nasilje v reklami oziroma nasilje za reklamo proti kajenju. Ob vseh teh
                  pritiskih, grožnjah, poplavi pisem razno raznih posameznikov in organizacij, ki so
                  vsi po vrsti nekaj zahtevali in hočejo, da bi se opredelili tako kot se zdi njim
                  prav, mislim, da se je potrebno takšnemu načinu pritiska in lobiranja upreti. Za
                  dosego njihovega cilja se jim zdi, da so vsa sredstva dovoljena. So poznavalci
                  absolutnih resnic in vsak, kdor ne misli tako kot oni to želijo, je garjava ovca,
                  ki jo je potrebno prisiliti, da se bo s ponižno sklonjeno glavo potopila v
                  razkužilo in bo za vse večne čase ozdravljena. Povedati moram, da se bojim vseh
                  takih nosilcev večnih resnic - ne glede na to, ali so 2 tisoč let, 50 let, ali pa
                  tudi, če so povezane z alkoholom, drogo, seksom ali tobakom. Tovrstna akcija me s
                  svojo nestrpnostjo spominja na čase ameriške prohibicije, ali pa na vse pritiske,
                  ko smo v parlamentu razpravljali o interpelaciji proti gospodu Janši. Snovalci te
                  akcije so bili res temeljiti. Napravili so tudi cel seznam poslancev in jih
                  opredelili. Vsak poslanec ima pri sebi oznako: b - brezupno, to se pravi, ni
                  mogoč</p>
               <p>noben vpliv. <q>"PO"</q> - posebna obdelava, <q>"N"</q> - neodločni, <q>"P"</q> - podporniki naših
                  zahtev in glede na to smo bili vsi skupaj seveda na ta način obravnavani. Ja, mene
                  - bom povedal - in še kakih 30 drugih so opredelili kot <q>"PO"</q>, to se pravi potreben
                  posebne obravnave in bil sem je tudi deležen; moram pa povedati, da ne v nasilnem
                  smislu tistih del, ko je šlo posebej za pogovor z ljudmi, ki se pač nagibajo proti
                  temu kadilskemu zakonu. Moram povedati, da vsi tisti, ki dosti govorijo o kajenju
                  na splošno, imajo zelo malo povedati takrat, ko je šlo konkretno za zakon. Na
                  konkretnem nivoju sem celo pripravljen podpreti nekatere njihove zahteve in sem
                  jih že danes podprl, ker so logične in dobronamerne. Javno pa povem, da tistih
                  skrajnih absolutističnih, nestrpnih ne bom podprl. Nikoli ne bom podprl gonje niti
                  proti drugače mislečim niti proti drugačnim niti proti kadilcem. Osebno menim, da
                  bo zakon, ko ga bomo sprejeli, z nekaterimi popravki vred, dober zakon, da bo to
                  pravzaprav tudi zakon, ki ščiti nekadilce, bo pa do drugačnih, to je do kadilcev,
                  dovolj strpen, da jih ne bomo po sprejetju zakona preganjali kot garjave ovce.
                  Tudi oni so ljudje.</p>
               <p>Na koncu še nekaj. Večina propagandnega materiala, ki sem ga dobil v roke, je zelo
                  neinventivna, neestetska, psihološko popolnoma neprimerna in očitno so ga
                  pripravljali ljudje, ki globoko podcenjujejo vsakega normalno inteligentnega
                  človeka. Pohvalil bi pa lahko le otroške risbe in prispevke na temo kajenja,
                  vendar pa žal ugotavljam, da pa ideje, ki so jih s transparenti prikazovali otroci
                  pred parlamentom, očitno niso njihove, saj jih je nekdo brez dvoma izrabil v
                  politične namene. Mislim, da sami nikoli ne bi s tem kontekstom pisali parol proti
                  Anderliču in podobno. Vse to le kaže na izrabljanje dobro mislečih v politične
                  namene. In če je tako, taka akcija ne more dobiti vseslovenske podpore. Meni je
                  žal pravzaprav, zaradi tega, ker sem nekadilec.</p>
            </sp>
            <sp xml:id="SDZ1-Redna-36-1995-11-22.sp20">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Jožef Kopše. Izvolite.</p>
            </sp>
            <sp xml:id="SDZ1-Redna-36-1995-11-22.sp21">
               <speaker>JOŽEF KOPŠE:</speaker>
               <p>Kolegice in kolegi, gospod predsedujoči, gospod Berlič! Jaz sem kadilec, ki
                  pokadi, na žalost, dve škatlici cigaret, in to dragih, skozi 30 let na dan in
                  moram reči, da sem o vsem razmišljal, kar ste vi sedaj tukaj govorili. Poglejte,
                  ta pritisk, ki ga izvajajo, kljub vsem tem opozorilom, vsem tem otroškim risbicam,
                  ki me najbolj ganejo, odkrito povedano, ob vseh teh transparentih, jaz na žalost
                  kadim dalje in moram reči, da podpiram amandmaje gospe Kožuhove in če bi se dalo z
                  obema tipkama, predvsem zaradi svoje lastne slabosti, ker nisem toliko močan, da
                  bi se odvadil kaditi.</p>
               <p>S tem se dnevno ukvarjam dve uri na dan, vendar ni bilo do sedaj nobenega učinka,
                  razen da sem prešel na navidezno lažje cigarete. Vi, gospod Berlič, ste bivši
                  kadilec, kolikor vem. Običajno so vsi bivši znani kot radikalni, tokrat je to
                  druga smer. <stage>(Še ena bivša kadilka drži za repliko roko v zrak.)</stage></p>
               <p>Mislim, da so ti ukrepi potrebni, ker je gospa Kožuhova dobro obrazložila. Niso
                  potrebni za mene. Za mene je vprašanje, kaj se bo z menoj zgodilo po 30 letih
                  kajenja po 40 cigaret na dan. Vprašanje je za tiste otroke, ki nasedajo hitrim
                  avtomobilom z oznakami, ki nasedajo vsem tistim čarom, ki jim jih nudi ta
                  civilizacija in kjer je tudi označen logotip cigaret. To je problem. Na mene se ne
                  da vplivati, ampak na otroke se pa da.</p>
               <p>Zato mislim, da ta vaš nagovor ni bil primeren, ampak to je vaša stvar in vaš
                  nagovor. Menim, da ni primeren. Glasoval bom za te amandmaje. Treba je to
                  preprečiti predvsem pri otrocih, odrasli so si sami krivi za svojo usodo. Hvala
                  lepa.</p>
            </sp>
            <sp xml:id="SDZ1-Redna-36-1995-11-22.sp22">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliki sta najavila še gospa Breda Pečan, ki ji dajem besedo in
                  gospod Zmago Jelinčič.</p>
            </sp>
            <sp xml:id="SDZ1-Redna-36-1995-11-22.sp23">
               <speaker>BREDA PEČAN:</speaker>
               <p>Hvala lepa. Hotela sem se samo oglasiti na izvajanja kolege Berliča v nekaj
                  točkah. Sicer je njegova razprava vredna precej daljše replike kot te, ki jo bom
                  sedaj povedala.</p>
               <p>Rada bi najprej povedala, da skupina ljudi, ki je - kot on pravi - izvajala
                  neprimeren pritisk na poslance v tem parlamentu, je pač skupina prostovoljcev, ki
                  nima nobenih možnosti in nobene finančne podpore, da bi imeli na razpolago
                  svetovalce, ki poznajo psihologijo množic in ki poznajo psihologijo Državnega
                  zbora. Ne zamerimo jim, če so, tudi po moji oceni, uporabili metode, ki so morda
                  nekoliko pretirane. Zlasti metoda, ki sem jo tudi sama tem ljudem očitala, da so
                  nam, če lahko uporabim ta izraz, grozili, da bodo objavili imena tistih poslancev,
                  ki bodo glasovali v nasprotju z njihovimi željami. Ves čas trdim, da je
                  objavljanje imen poslancev sicer legitimno, kadar glasujejo drugače kot želijo
                  tisti, ki pač ta imena objavljajo, vendar pa hkrati ni okusno to uporabiti kot
                  metodo pritiska.</p>
               <p>Vendar, bom pa rekla, da je pa zgrešeno govoriti o tem, da je njihov pritisk
                  usmerjen v to smer, da bi ta zakon spremenili v zakon, ki pritiska na kadilce, ki
                  jih marginalizira. Ta zakon ni usmerjen v to smer in ti amandmaji niso usmerjeni v
                  smer marginalizacije kadilcev. Ta zakon in zlasti ti amandmaji so usmerjeni v
                  smer, da bi onemogočili ali pa zmanjšali priliv novih kadilcev. Podatki o tem, da
                  je nikotin snov, ki povzroča zasvojenost, podobno kot jo povzroča heroin in
                  kokain, so podatki, ki jih je dobila tobačna industrija prva v svetu in šele potem
                  neodvisne strokovne organizacije v zdravstvu. Torej so ti podatki morda celo bolj
                  relevantni kot podatki, ki bi jih neodvisna stroka dala na razpolago. Se pravi, da
                  je podatek o tem, da nikotin povzroča zasvojenost, tisto, kar nas mora opozoriti,
                  da je predvsem zato potrebno omejiti reklamiranje ne le tobaka in tobačnih
                  izdelkov, temveč tudi blagovnih znamk. Dokaz za to je tudi to, da je tobačna
                  industrija v Sloveniji že začela reklamirati z velikanskimi plakati, tako
                  imenovanimi jumbo plakati, izdelek, ki ni neposredno zvezan s tobakom, pod imenom
                  Camel. Zippo vžigalniki so reklamirani pod blagovno znamko Camel, Camel cigarete,
                  vendar v bližini ni nobene cigarete. In vsak se lahko izgovarja, da tisti
                  vžigalnik lahko uporabiš tudi za prižiganje skavtskega ali taborniškega ognja v
                  naravi. Ker Zippovi vžigalniki slovijo po tem, da se jih da prižgati v kakršnem
                  koli vremenu, reklamirani pa so pod blagovno znamko Camel.</p>
               <p>Rekla bi še to, da prav gotovo namen te akcijske skupine ni bil podcenjevanje
                  ciljne skupine, na katero so pritiskali. Če so to delali, so delali predvsem
                  zaradi tega, ker so bili pač vezani zgolj na svoje moči in niso imeli ogromnega
                  denarja na razpolago, s katerim bi lahko pač podprli svojo medijsko akcijo. Tu je
                  razlika med enim in drugim, če temu rečemo pogojno, lobijem.</p>
               <p>In zadnje bi še rekla. Res je, da so lahko nekatera gesla, ki jih jaz sicer nisem
                  videla, morda gesla, ki jih otrok ne bi napisal. Vendar pa lahko po lastnih
                  izkušnjah povem, da je geslo, ki sem ga včeraj mimogrede, ker nisem imela časa,
                  možnosti videti razstave, ki je bila v avli, samo mimogrede in na hitro sem
                  opazila geslo, ki je bilo napisano na eni izmed otroških risb, ki je bila tudi
                  zelo barvita in zato temu primerno bolj opazna: <q>"Kdor kadi, smrdi."</q> To je lahko
                  geslo, ki ga lahko pričakujemo od otroka. Zaradi tega, dovolite, da samo povem,
                  zaradi tega, ker v naših šolah in v naših otroških vrtcih je že dolgo in
                  kvalitetno oblikovan vzgojni prijem, da se otrokom razlaga, kakšna je škodljivost
                  kajenja in pritiskajo na svoje kadilske starše, naj nehajo kaditi. In otroci pač
                  opazijo tisto, kar je res. Pravijo, da je zmerom iz otroških ust najgloblja
                  resnica. Hvala.</p>
            </sp>
            <sp xml:id="SDZ1-Redna-36-1995-11-22.sp24">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Zmago Jelinčič, izvolite.</p>
            </sp>
            <sp xml:id="SDZ1-Redna-36-1995-11-22.sp25">
               <speaker>ZMAGO JELINČIČ:</speaker>
               <p>Hvala lepa za besedo in dober dan vsem skupaj. V principu mi podpiramo amandmaje,
                  ki jih je gospa Kožuhova predložila k tej razpravi. Dejstvo je, da so cigarete
                  škodljive, vendar je dejstev še dosti več in še dosti širša so. Predvsem ne smemo
                  pozabiti, da konec koncev zagovorniki reklamiranja cigaret morda pozabljajo, da je
                  prejšnja slovenska Vlada prodala edino tovarno tobačnih izdelkov tujcem.
                  Pravzaprav ta zakon bi pomagal največ tujemu kapitalu, da bi se še bolj razbohotil
                  na slovenskem. Prodali smo pravzaprav, kakor v nekaterih državah pravijo, kokoš,
                  ki nosi zlata jajca in zdaj bi tej kokoši radi še pomagali, da bi se še lažje
                  prehranjevala.</p>
               <p>Druga zadeva je ta, da država, ki govori, ki ima polna usta nekih socialnih
                  programov za reševanje, ki niso nič drugega kot kupovanje socialnega miru, nima
                  nacionalnega programa proti kajenju oziroma o boju proti kajenju in proti mamilom,
                  če to malo razširim. Konec koncev, to je segment, ki ima v mnogočem dosti skupnih
                  in stičnih točk. Vlada ne naredi ničesar in namesto, da bi Vlada s povišanjem cene
                  cigaret dobila finančna sredstva, ki bi bila namenjena za suportiranje tega
                  nacionalnega programa, tudi ne naredi ničesar. Kadilci bodo kupovali cigarete -
                  pravzaprav ne glede na ceno. Cena jih nikoli ne bo zadržala in nikoli jim ne bo
                  omejila kajenja ali pa, da bi se kadilec na koncu nekako zaustavil, pa bi rekel,
                  bom rajši prihranil, ne bom kadil. Takega kadilca ni; vsaj kolikor jih jaz poznam.
                  Zato mislim, da bi bilo bolj smiselno, da se tudi cena cigaret dvigne. Tudi
                  prepoved reklamiranja na tak način, zelo direktno, mislim, da ne bo kaj dosti
                  omejila prodaje cigaret, kajti strokovnjaki za marketing in propagando bodo že
                  našli variante, kako in na kakšen način se bodo cigarete reklamirale; seveda bo pa
                  ta propagandna akcija malo dražja.</p>
               <p>No, nikakor pa ne moremo pristajati in ne pristajamo na način, kako je pravzaprav
                  gospa Kožuhova uporabila otroke oziroma mladino v podporo teh svojih amandmajev.
                  Mislim, da ta način ni sprejemljiv in na tak način mislim, da bi bilo dosti bolje,
                  če bi gospa Kožuhova potem pač poskrbela, da ne bi ti otroci zmrzovali. Tukaj gre
                  vsa čast gospodu Školču, ki je tem otrokom naročil čaj in pa tudi Slovenski
                  nacionalni stranki, ki je tem, ki so zmrzovali zunaj, naročila sendviče. Mislim,
                  da gre v bistvu v tem primeru za neko zlorabo otrok v politične namene. S tem se
                  pa ne strinjamo. Hvala lepa.</p>
            </sp>
            <sp xml:id="SDZ1-Redna-36-1995-11-22.sp26">
               <speaker>PODPREDSEDNIK DR. LEV KREFT:</speaker>
               <p>Hvala lepa. Doktor Mateja Kožuh-Novak ima repliko, potem pa še gospod
                  Verzolak.</p>
            </sp>
            <sp xml:id="SDZ1-Redna-36-1995-11-22.sp27">
               <speaker>DR. MATEJA KOŽUH-NOVAK:</speaker>
               <p>Moram reči, kolega Jelinčič, da ste narobe poučeni. Jaz nisem teh otrok naročila.
                  Se vam oproščam, ker vam nisem povedala že od vsega začetka, da mi je te
                  amandmaje, ki sem jih sama predložila, dalo Gibanje za sprejem ljudem prijaznega
                  tobačnega zakona. To gibanje vključuje 50 društev v Sloveniji. 50 društev v
                  Sloveniji je najelo pravnika, ki jim je napisal in dal to meni. Zelo se oproščam,
                  ker tega nisem že v začetku povedala.</p>
               <p>Teh otrok nisem naročila. Povem pa, da so me klicali in so mi povedali, kdo so to.
                  To niso otroci. To so polnoletne osebe. In sicer, kot so mi rekli, lahko da je bil
                  še kdo drug, so bili taborniki, Zveza tabornikov Slovenije, samo odrasli, in pa
                  študentke z Visoke šole za zdravstvo.</p>
               <p>Še enkrat poudarjam, da teh ljudi nisem naročila.</p>
            </sp>
            <sp xml:id="SDZ1-Redna-36-1995-11-22.sp28">
               <speaker>PODPREDSEDNIK DR. LEV KREFT:</speaker>
               <p>Hvala. Gospod Ivan Verzolak ima repliko.</p>
            </sp>
            <sp xml:id="SDZ1-Redna-36-1995-11-22.sp29">
               <speaker>IVAN VERZOLAK:</speaker>
               <p>Hvala za besedo. Moram replicirati gospodu Jelinčiču. Tudi on si je delal reklamo
                  na račun otrok za svojo stranko in s temi sendviči, ki jih je naročil; ne vem pa,
                  če jih je tudi plačal.</p>
            </sp>
            <sp xml:id="SDZ1-Redna-36-1995-11-22.sp30">
               <speaker>PODPREDSEDNIK DR. LEV KREFT:</speaker>
               <p>Gospod Zmago Jelinčič.</p>
            </sp>
            <sp xml:id="SDZ1-Redna-36-1995-11-22.sp31">
               <speaker>ZMAGO JELINČIČ:</speaker>
               <p>Repliko bi imel na gospo Kožuhovo. Namreč, nesmislov ne poslušam.</p>
               <p>Gospa Kožuhova, če niste vi naročili otrok, se vam opravičujem. Vendar pa mislim,
                  da tiste organizacije, ki so uporabile otroke, s tistih organizacij se pa krivde
                  ne more zbrisati. Gre za manipulacijo in gre za uporabo otrok za politične namene.
                  Hvala.</p>
            </sp>
            <sp xml:id="SDZ1-Redna-36-1995-11-22.sp32">
               <speaker>PODPREDSEDNIK DR. LEV KREFT:</speaker>
               <p>Hvala lepa. Imate repliko, gospod Zupanec. Ali nimate replike? Jih je še precej
                  prej na vrsti. Gospod Janko Predan ima besedo.</p>
            </sp>
            <sp xml:id="SDZ1-Redna-36-1995-11-22.sp33">
               <speaker>JANKO PREDAN:</speaker>
               <p>Opozoril bi rad še na en vidik, zato, gospod predsedujoči, hvala za besedo. Gospe
                  in gospodje! Zakon o omejevanju tobačnih izdelkov smo 19. julija 1994 v tem
                  Državnem zboru zavrnili. To pomeni, sprejeli smo odložilni veto Državnega sveta.
                  Državni svet je odložilni veto sprejel samo zaradi ene stvari, zaradi neposrednega
                  in posrednega oglaševanja tobačnih izdelkov.</p>
               <p>Sedaj imamo pred seboj praktično enak zakon. V posameznih potankostih je morda
                  spremenjen. Gotovo pa v 10. členu dopušča indirektno oglaševanje.</p>
               <p>Spoštovane gospe poslanke in spoštovani gospodje poslanci! V Državnem zboru moramo
                  ohraniti politično kulturo, če sploh lahko uporabim ta izraz. Državni zbor mora
                  spoštovati svojo že jasno izraženo voljo in ne more menjati svoje odločitve, kajti
                  Državni svet bo spet vložil odložilni veto, če ne bomo sprejeli dopolnil gospe
                  Kožuhove. To pa pomeni, da bomo zakon spet odložili. To pa gre gotovo v korist
                  tobačni industriji in gotovo ne v korist zdravja naših ljudi, še zlasti
                  mladih.</p>
               <p>Če se skušamo izogniti vsem tem zapletom, potem moramo sprejeti dopolnila gospe
                  dr. Kožuhove. Vsi ostali razlogi so mi dovolj jasni in jih ne bom ponavljal.</p>
               <p>Še nekaj. Strinjam pa se z gospodom Berličem glede včerajšnje akcije pred
                  parlamentom. Milo rečeno, zdela se mi je neokusna. Hvala.</p>
            </sp>
            <sp xml:id="SDZ1-Redna-36-1995-11-22.sp34">
               <speaker>PODPREDSEDNIK DR. LEV KREFT:</speaker>
               <p>Hvala. Repliko ima gospod Tone Anderlič in gospa Jadranka Šturm.</p>
            </sp>
            <sp xml:id="SDZ1-Redna-36-1995-11-22.sp35">
               <speaker>TONE ANDERLIČ:</speaker>
               <p>Na žalost moram gospodu Predanu replicirati in mu pojasniti, da ta njegova razlaga
                  žal ne drži  popolnoma. Res je, da je dal Državni svet veto, ni pa res, da  bi
                  morali vsi tako glasovati, kot nam naloži Državni svet ali kdorkoli drugi. Vsak
                  pač glasuje tako, kot misli da je prav. In sam tako v prvem kot drugem glasovanju
                  nisem glasoval za tako določilo zato, ker sem liberalec in zato, ker pustim
                  pravico do izbire. Treba pa se je spomniti procedur, kako smo te zakone sprejemali
                  in zakaj so padli. Jaz sem že uvodoma rekel, da sta Vlada in Ministrstvo za
                  zdravstvo tista dva organa, ki bosta izvajala zakon in je prav, da se naredi
                  izvedljiv zakon. In s temi določili, kot so bili v osnovnem tekstu in kot jih je
                  odbor podprl oziroma zavrnil ta dva amandmaja, je zakon tako narejen. Res je
                  absurd - nisem hotel komentirati tega, kar zdaj tukaj komentirate, da pripisujete
                  tistim, ki vlagajo zakon za omejevanje, za ustvarjanje nekih pogojev v neki
                  stopnji do dežele brez tobaka, kar Slovenija mogoče enkrat bo. Mogoče bo prva.
                  Vem, da izhajajo te zamere in ti napadi iz tega, ker določeni posamezniki niso
                  nosilci predlaganja tega zakona. Lahko bi bili. Jaz sem nekajkrat poskušal tako
                  kot z Vlado tudi s posameznimi poslanci v parlamentu <stage>(z gospodom Šešerkom,
                     gospo Kožuhovo in drugimi)</stage>, da bi naredili skupaj nek primeren zakon,
                  ki bo v tej fazi kompromis, ki bo pustil živeti tudi trgovini, tudi industriji;
                  kajti ta dejavnost je v tej državi za enkrat še legalna. Če bomo prepovedali
                  trgovino in to trgovino z revijami, z raznimi drugimi predmeti, če bo ta država
                  upoštevala neke konvencije - ne vem, ali narobe berem, ali pa je stvar nekega
                  zavajanja. Vem, da vsi podpisniki Pariške konvencije in vsi tisti, ki imajo
                  registrirano blagovno znamko in logotip v eni izmed držav podpisnic, morajo imeti
                  možnost, da v vseh državah lahko te blagovne znamke uporabljajo. Sam sem
                  neštetokrat rekel, da sem proti oziroma za prepoved reklamiranja tobačnih
                  proizvodov. Še enkrat ponavljam in še večkrat bom. Tisti del, ki govori o
                  obveščanju, je pa stvar enakopravnosti, stvar pravice potrošnikov, stvar pravice
                  do</p>
               <p>izbire. In nemogoče je vsiliti svet po svoji podobi! Jaz verjamem, da bi bilo
                  mnogo bolje, da bi bilo to tako, ampak reči, gospod Predan, mi moramo to narediti,
                  če ne bo to tako - torej, ni mogoče na ta način zadeve sprejemati! Nimaš izbire,
                  nimaš možnosti odločati se po argumentih, ki so ti na razpolago, po svoji vesti in
                  tako naprej. Če želimo, da ta zakon sprejmemo, potem seveda pojdimo na nivo
                  izvedljivega, na nivo usklajenosti enega in drugega interesa, ne pa na nivo
                  izključevanja! In to je tipičen zakon oziroma tipično določilo izključevanja. Če
                  bi en sam podatek bil na voljo, ki bi rekel, ko to prepovemo, bo jutri to in to
                  bolje. Takrat bi jaz glasoval tako. Ampak temu ni tako. Več! Vsaka prepoved, vsaka
                  restrikcija, vsako vsiljevanje svojega mnenja drugemu rodi odpor in rodi
                  deviacije, kot so poznane vsaj iz nekaj primerov v zgodovini. Tukaj je nekaj bilo
                  že omenjeno. Od prohibicije naprej. Jaz sem prepričan, da je ta zakon v tej fazi
                  na poti od tistega, kar imamo zdaj, k zakonom oziroma k ureditvam in načinu
                  obnašanja, ki si ga tudi jaz sam želim. Ali ne vidite, da ravno ta pomiritev
                  strastnega kadilca - jaz imam tudi probleme v delovnem prostoru, ko se preganjamo
                  o tem, ali bomo kadili ali ne bomo kadili in tako naprej - nisem za to in ne
                  podpiram! Ampak, če jaz lahko priznam in spoštujem kadilca, ki je poleg mene, in
                  da on tudi mene spoštuje na delovnem mestu ali kjerkoli drugje, če smo lahko - in
                  zakon je namenjen tudi temu, da javne prostore posvetimo oziroma organiziramo,
                  tako da bodo za nekadilce in za kadilce neke možnosti; verjamem pa, da bodo za
                  kadilce v 10, 20 procentih, ali pa 30 procentih, ostalo pa za nekadilce - in to se
                  mi zdi, da je bistveno. Sporazum med nekadilci, kadilci, dejavnostjo, ki se s tem
                  ukvarja, torej od proizvodnje, trgovine, do konec koncev Vlade, ki pobira od tega
                  davke, do zdravstva, ki - jaz bom podprl, sem že tudi neštetokrat rekel, vsak
                  program preventive za preprečevanje kajenja in tako naprej. Tudi finančne podpore
                  s proračuna. Mi bomo imeli še v tem letu diskusijo o tem. Podprimo to! In mislim,
                  da preventiva in vse drugo, bo mnogo več kot pa tak način delovanja. Hvala.</p>
            </sp>
            <sp xml:id="SDZ1-Redna-36-1995-11-22.sp36">
               <speaker>PODPREDSEDNIK DR. LEV KREFT:</speaker>
               <p>Repliko ima gospa Vika Potočnik. <stage>(Ne.)</stage> Gospa dr. Mateja Kožuh-Novak
                  ima repliko.</p>
            </sp>
            <sp xml:id="SDZ1-Redna-36-1995-11-22.sp37">
               <speaker>DR. MATEJA KOŽUH-NOVAK:</speaker>
               <p>Ker ste želeli, moj dragi kolega, podatke, vam jih bom pa dala. Ker imamo dve leti
                  vedno hujše reklamiranje, je poraslo število kadilcev med sedemnajstletniki za 9%.
                  Če bomo danes podprli ta dva amandmaja in jih seveda sprejeli tudi v tretjem
                  branju, potem po zgledu Kanade, Francije, Nove Zelandije, Finske bo v enem letu
                  padlo število novih kadilcev za 10%.</p>
            </sp>
            <sp xml:id="SDZ1-Redna-36-1995-11-22.sp38">
               <speaker>PODPREDSEDNIK DR. LEV KREFT:</speaker>
               <p>Hvala lepa. Imate repliko? Izvolite.</p>
            </sp>
            <sp xml:id="SDZ1-Redna-36-1995-11-22.sp39">
               <speaker>PETER PETROVIČ:</speaker>
               <p>Hvala lepa. Jaz imam repliko na prejšnjo diskusijo kolegice Mateje Kožuhove, in
                  sicer v zvezi z izjavo, da je Zveza tabornikov organizirala med drugimi tudi te
                  zadeve. Jaz sem bil sicer zunaj, pa sem poslušal to, pa zelo pozorno. To ni res,
                  ne drži. Zveza tabornikov tega ni naredila in nihče od tistih, ki so danes v teh
                  prostorih, o tem ne ve ničesar. Nemara so bili res taborniki zraven, kar je pa
                  zelo pravilno in zelo normalno. Če kje, se v Zvezi tabornikov in pa v njenih
                  organih trudimo in borimo, da bi bilo kadilcev čim manj ali sploh ne v naših
                  vrstah in imamo dobre rezultate na tem področju.</p>
               <p>Ko sem ravno pri besedi, mi dovolite, da rečem še nekaj. Izjemno podpiram vse ali
                  večino tistega, kar je rekel kolega Gabrijel Berlič. Poleg tega, da smo potrebni
                  nekateri posebne obdelave in smo sicer razvrščeni, smo pred nedavnim lahko
                  prebrali v enem od uglednih slovenskih časnikov, dnevnikov: Lipicanci so v
                  parlamentu ali konji, če hočete. Mislim, da moramo razmišljati o nekaterih teh
                  nastopih in teh sortiranjih poslancev, kajti če kaj, potem se moramo zavedati, da
                  delamo po svoji lastni presoji in lastni vesti. In tako približno jaz tudi
                  poskušam ukrepati in to tudi z argumenti, ne pa z raznimi podtikanji itd.
                  Hvala.</p>
            </sp>
            <sp xml:id="SDZ1-Redna-36-1995-11-22.sp40">
               <speaker>PODPREDSEDNIK DR. LEV KREFT:</speaker>
               <p>Hvala. Replika? Ja, počakajte na vrsto. Gospod doktor Leo Šešerko ima besedo.
                  Potem so pa še prijavljeni gospod Miroslav Geržina, doktor Janez Zupanec, gospa
                  Jadranka Šturm in gospa Vika Potočnik.</p>
            </sp>
            <sp xml:id="SDZ1-Redna-36-1995-11-22.sp41">
               <speaker> DR. LEO ŠEŠERKO:</speaker>
               <p>Spoštovani gospod podpredsednik, spoštovani zbor. Jaz bom podprl oba ta amandmaja
                  gospe Kožuhove in ob tem ugotavljam, da je posebna obscenost v tem, da se tobačna
                  industrija reklamira s tistim, kar sama uničuje, to je zdravje ljudi, to je njihov
                  elan, če hočete, to so športne aktivnosti. In že sama ta konstrukcija, ko ne
                  vidite na nobeni reklami za cigarete več cigarete. V nobeni reklami za tobak več
                  tobaka ne vidite, ker je to v javnosti že nesprejemljivo. Zato se mi zdi ravno ta
                  amandma tako zelo pomemben, ki ga je Kožuhova predlagala in je nujno, da ga
                  sprejmemo. Jaz sem že v prejšnjih razpravah tudi opozoril, da v svetu - čisto
                  najbolj na kratko, da rečem - na mednarodnih televizijskih kanalih ne morete
                  videti direktne reklame za tobak, lahko pa smo jo videli še pred kratkim na
                  slovenski televiziji. Jaz imam sicer vtis, da je slovenska televizija s tem
                  nehala, da so videli, da so naredili napako, ampak diskusija, ki tu gre okrog
                  reklame, že zdaj pri teh amandmajih, je zanimiva po tem, da imajo reprezentanti
                  tobačnega lobija ravno take težave pri tem lobiju kot pri drugih. Nimajo namreč
                  subjekta, ki bi prišel sem za ta pult pa bi rekel, zdaj vam pa jaz kot predstavnik
                  tega lobija govorim. <stage>(Ne.)</stage> Nekdo, ki se prikazuje kot nevtralen,
                  netangiran razpravljavec mora v resnici prevzemati to breme. Delno moram reči, da
                  celo Vlada s tistim prejšnjim amandmajem, ki je bil k sreči zavrnjen.</p>
               <p>Kar zadeva včerajšnje demonstracije, jaz za razliko od večine vas nisem opazil
                  otrok med tistimi, ki so tukaj nastopali, vsaj ne v pomembnem številu - videl sem
                  že otroke na različnih demonstracijah - ampak videl sem mlade ljudi, ki so bili
                  upravičeno tu. Nič me ne preseneča, da se nekaterim zdaj po treh štirih petih
                  letih demokratičnih sprememb zdi ta prizor nenavaden. To je značilen prizor
                  demokratične ureditve in vsi se bomo morali navaditi na takšne prizore. To so
                  legalni in običajni prizori v svetu. In tisti, ki imate težave, da se s tem
                  sprijaznite, se boste morali tako ali drugače vdati v usodo ali pa boste morali
                  reči, da ste nekim temeljnim pravicam v demokratični ureditvi nenaklonjeni.</p>
               <p>Lobi je brezobziren. Vsako sredstvo mu pride prav. In gotovo je glavna težava, ki
                  jo imamo v Sloveniji, v tem, da je bila Tobačna tovarna prodana neki mednarodni
                  firmi, ki mednarodno vodi operacijo, ki načrtuje operacijo v Hamburgu ali pa v
                  Združenih državah Amerike, to, kar se tu dogaja, v vse detajle, seveda ob
                  upoštevanju specifične zakonodaje v posameznih državah, se pravi tudi Slovenske in
                  gre do skrajnega roba, kolikor le more. Zato je edino prav, da ta Državni zbor s
                  svojo digniteto pokaže, da tega ne bo dovolil in da sprejme te amandmaje in
                  sprejme tak zakon, ki bo jasno pokazal, do katere meje lahko gre.</p>
               <p>Predvsem prosim, ne govorite o kadilcih, ki jih kdo želi diskriminirati. Kadilcev
                  kot ljudi nihče od nas, ki podpira ta zakon in te amandmaje niti najmanj ne želi
                  kakorkoli prizadeti. Kar želimo je, da se diskriminira kajenje v javnosti, kajenje
                  na račun zdravja drugega človeka, ki je v nekem prostoru. Lahko vam rečem, da se
                  spomnim izpred 20 let, ko sem hodil vsak teden na študij v Ljubljano, peljal sem
                  se z vlakom in vsako nedeljo zvečer se je pojavljal isti prizor: strahovito se je
                  kadilo v kupeju za nekadilce. In potem, ko sem nekomu od kadilcev zelo boječe
                  rekel, ali bi mogoče ugasnil to cigareto, saj je tu kupe za nekadilce, rekel: <q>"Kaj
                  mi pa moreš?"</q> In potem, ko sem vprašal še kondukterja, če mi lahko on kaj pomagal,
                  je rekel, ne, jaz se ne bom prepiral in se pretepal po vlaku. In to je neka stara
                  <q>"kultura"</q>, ki živi na različne načine naprej. Edino to je tisto, kar želimo, da se
                  neha. Hvala lepa.</p>
            </sp>
            <sp xml:id="SDZ1-Redna-36-1995-11-22.sp42">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Ignac Polajnar.</p>
            </sp>
            <sp xml:id="SDZ1-Redna-36-1995-11-22.sp43">
               <speaker>IGNAC POLAJNAR:</speaker>
               <p>Hvala lepa gospod predsedujoči. Spoštovane poslanke in poslanci! Dolgo sem
                  razmišljal, ali naj se oglasim ali ne. Zdaj se pa moram, ker očitno se tu igra
                  neka igra, ki se jo jaz ne želim in v kateri tudi nočem sodelovati. Gospod Šešerko
                  mi bo morda pojasnil, govoril je zdajle o neopredeljenih. Kaj to pomeni? Ali so to
                  tisti neopredeljeni, ki jih ima gospod Berlič na listu? Če so to tisti
                  neopredeljeni, potem tu protestiram. Ali pa naj tisti razložijo, kako so dobili
                  take podatke. Namreč, kroži tudi papir, na katerem so podpisane nekatere
                  organizacije, teh organizacij je približno 10 - gospa Kožuhova pravi, da jih je 50
                  in več; če ima ta papir, ga naj tudi pokaže - in v nekaterih od teh organizacij
                  sem tudi jaz. Sem pa tudi na tistem listu označen kot neopredeljen. Zdaj ne
                  razumem, če sem recimo jaz v Društvu za srce <stage>(za katerega bom pa tudi
                     preveril, če je res zraven pri tej akciji)</stage> in ker sem tudi navsezadnje
                  član tabornikov, če se šteje, da smo skavti in taborniki skupaj), potem sem tudi
                  proti in nisem neopredeljen in naj mi, prosim, tisti to spravijo skupaj. Za kaj
                  gre? Gre preprosto za to, zame se odpira vprašanje res dignetitete tega parlamenta
                  in ne delajmo stvari, ki nikakor ne gredo skupaj. Jaz seveda sem pripravljen
                  vsakomur, vsak hip pojasniti, kakšen je moj odnos do kajenja, vsak hip in se
                  strinjam z vsemi dopolnili, ki bodo omogočila, da bodo ljudje jasno vedeli, kaj
                  kajenje je in zato seveda sem tudi v imenu poslanske skupine podpisal tista
                  dopolnila, ki so zelo restriktivna <stage>(o teh danes tukaj še nihče ni posebej
                     govoril.)</stage> Sem pa seveda tudi za to, da se ne manipulira s poslanci in
                  se jih ne uvršča kar tako, ne vem s kakšnim kriterijem, v neke lobije ali pa med
                  tiste, ki v te lobije ne spadajo. To se mi pa res zdi že nekoliko nizko. In še
                  enkrat povem, jaz seveda v življenju nikoli nisem kadil, niti cigarete nisem
                  pokadil v življenju. Tisti pa, ki pa me zdaj potiskajo na način, kot je gospod
                  Šešerko tu razlagal, bo pa povedal, morda ni tako, v nek lobi, naj pač to seveda
                  delajo zase in ne na moj račun. Hvala lepa.</p>
            </sp>
            <sp xml:id="SDZ1-Redna-36-1995-11-22.sp44">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Ivo Hvalica in pa gospod doktor Leo Šešerko, ki ima
                  tudi repliko.</p>
            </sp>
            <sp xml:id="SDZ1-Redna-36-1995-11-22.sp45">
               <speaker>IVO HVALICA:</speaker>
               <p>Hvala lepa. Spoštovani! Sploh se nisem nameraval oglasiti. Jaz v tem primeru ne
                  govorim niti kot poslanec Socialdemokratske stranke niti kot, jasno, kot
                  predstavnik poslanske skupine, ampak govorim kot predstavnik ogromne stranke, ki
                  se imenuje stranka nekadilcev. V svojem življenju še nisem pokadil niti ene same
                  cigarete, niti ene same! Oglasil sem se predvsem zaradi tega, ker se nekdo spotika
                  ob demonstracije, katerim smo bili priča včeraj pred parlamentom. Bolj bi rekel,
                  da je bila to neka mirna, tiha manifestacija; nisem bil niti njen organizator,
                  niti ne vem do danes, do tega trenutka, kdo je to organiziral, nekdo je pač moral
                  organizirati. Ko sem videl te mlade ljudi, sem se jim pridružil, sem jih povabil
                  tudi na pijačo, so mi povedali, da jih ne pustijo, pa sem ponovno vprašal
                  receptorja. Je rekel, da pridejo lahko brez transparentov. No, potem so se
                  odločili, da ne bodo  vstopili. Kakorkoli že ena izmed teh deklet mi je dala en
                  tak <q>"badge"</q>, pa sem ga tudi včeraj tu nosil - <q>"ne kadimo, zdravo živimo"</q>, nekaj
                  takega. Skratka, zakaj to govorim? To je izrazit zakon, kjer se mi ne bi smeli
                  strankarsko deliti. Rodiš se najprej kot nekadilec. Kadilstvo je razvada, grda
                  razvada. Vse življenje se borim proti kadilcem! Žal, brezupno tudi tu v tem
                  parlamentu. Ker, lahko da na seji delovnega telesa preživiš kratek čas brez
                  kajenja, ampak v trenutku, ko stopiš na hodnik, če se hočeš malo, kot se temu
                  reče, pretegniti, pa že v teh nizkih hodnikih zaudarja po tobaku. Torej mi bi
                  najprej red morali narediti v tej naši hiši. Veste, Muslimani imajo v vseh javnih
                  zgradbah molilnico, mi pa uredimo kadilnico. Tako! Ker tudi v hodnikih, na
                  hodnikih ne bi smeli kaditi; vsaj v tej hiši, če hočemo biti zgled tistim, ki
                  želijo, ki nameravajo zdravo živeti in predvsem naši mladini. Nimam nobenega
                  amandmaja, glasoval pa bom čisto za vse amandmaje. In če ne zakona, ki maksimalno
                  omejuje tako kajenje v javnih prostorih in tako oglaševanje.  Glejte, za konec bi
                  rekel: kar prizadeto, žalostno ugotavljam tudi nekaj, da celo naše športne
                  reprezentance - ena izmed teh se ponaša z reklamo tobačnega izdelka. In to je
                  žalostno! Torej, dajmo skupaj sprejeti takšen zakon, ki bo maksimalno onemogočal
                  to grdo človeško razvado. Hvala lepa.</p>
            </sp>
            <sp xml:id="SDZ1-Redna-36-1995-11-22.sp46">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima dr. Leo Šešerko.</p>
            </sp>
            <sp xml:id="SDZ1-Redna-36-1995-11-22.sp47">
               <speaker>DR. LEO ŠEŠERKO:</speaker>
               <p>Gospod Polajnar, prepoznali ste se v besedah, ki vam niso bile namenjene. Jaz, kar
                  zadeva vašo poslansko skupino, cenim, da je bil vložen oni amandma, ki je bil
                  sprejet, glede napisa. Tako da očitno je tu nekoliko nesporazuma. Moram pa reči,
                  da sem, kar zadeva moje občutke glede vaše poslanske skupine, res na dolgi rok
                  nekako v dvomih. Tega sem se izučil recimo takrat, ko smo govorili o kolesarskih
                  stezah in je vaša poslanska skupina, ki je sicer deklarativno naklonjena
                  kolesarskim stezam, pa konkretnemu zakonskemu predlogu nasprotovala. In zaradi
                  tega si rečem, še vedno jim dam, še eno možnost jim dam, še danes, pa še verjetno
                  do konca tega mandata, bom vedno izhajal iz tega, da boste prav glasovali. Mislim,
                  da kot ste rekli, se bo to že danes zgodilo.</p>
            </sp>
            <sp xml:id="SDZ1-Redna-36-1995-11-22.sp48">
               <speaker>PODPREDSEDNIK DR. LEV KREFT:</speaker>
               <p>Hvala. Repliko ima gospod Miroslav Mozetič - in pa tudi ne. Se pravi, dobi možnost
                  gospod Ignac Polajnar, izvolite!</p>
            </sp>
            <sp xml:id="SDZ1-Redna-36-1995-11-22.sp49">
               <speaker>IGNAC POLAJNAR:</speaker>
               <p>Hvala lepa. Gospod Šešerko, ne mešajte jabolk in hrušk! Zdaj, ko govorimo o zakonu
                  o omejevanju kajenja, vi govorite o kolesarskih stezah. To ne gre skupaj. Še
                  enkrat vas pa sprašujem, ali je ta akcija nekadilcev toliko usklajena, če je, bom
                  jaz seveda rekel, dobro so organizirani, hvala bogu, zato bodo tudi uspešni. Če je
                  toliko usklajena, ko vi govorite o tistih, ki so neopredeljeni, ali so to tisti
                  neopredeljeni, ki so na posebnem papirju? Govorimo o poslancih Državnega zbora.
                  Zato sem se oglasil in na to vprašanje sem želel imeti odgovor. Hvala lepa.</p>
            </sp>
            <sp xml:id="SDZ1-Redna-36-1995-11-22.sp50">
               <speaker>PODPREDSEDNIK DR. LEV KREFT:</speaker>
               <p>Dr. Leo Šešerko ima repliko. Izvolite!</p>
            </sp>
            <sp xml:id="SDZ1-Redna-36-1995-11-22.sp51">
               <speaker>DR. LEO ŠEŠERKO:</speaker>
               <p>Gospod Polajnar, poglejte magnetogram mojih besed. Nevtralni, sem rekel; tisti, ki
                  se prikazujejo v teh razpravah nevtralni, hkrati pa igrajo karto lobija na to
                  mizo!</p>
            </sp>
            <sp xml:id="SDZ1-Redna-36-1995-11-22.sp52">
               <speaker>PODPREDSEDNIK DR. LEV KREFT:</speaker>
               <p>Gospod Jožef Kopše ima repliko.</p>
            </sp>
            <sp xml:id="SDZ1-Redna-36-1995-11-22.sp53">
               <speaker>JOŽEF KOPŠE:</speaker>
               <p>Gospod Šešerko, vi ste tokrat s svojim očitkom SKD-ju stopili mački na rep -
                  tokrat meni. Jaz sem bil tudi proti kolesarskim stezam in bom jasno in glasno
                  povedal zakaj. Hoteli ste asfaltirati celo Slovenijo! Hvala lepa!</p>
            </sp>
            <sp xml:id="SDZ1-Redna-36-1995-11-22.sp54">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Lojze Peterle ima repliko. Izvolite!</p>
            </sp>
            <sp xml:id="SDZ1-Redna-36-1995-11-22.sp55">
               <speaker>ALOJZ PETERLE:</speaker>
               <p>Spoštovani gospod podpredsednik, spoštovane poslanke in poslanci! Mislim, da gre
                  razprava res v napačno smer in bomo prišli v povsem druge dimenzije, kot jih
                  zahteva razprava o tem zakonu. Stališča Slovenske krščanske demokracije so skozi
                  poslansko skupino povsem jasna, in se jih da prebrati, in jih tudi zastopamo. Tile
                  spiski me pa spominjajo na tisto, kako se je včasih temu reklo, nimamo Slovenci
                  pravega izraza - na nekakšno <q>"prozivanje"</q> in mislim, da bi se parlament lahko temu
                  res odrekel. In ne mislim zato, da se posamezniki poslužujejo tega papirja, mogoče
                  mu je kdo tudi pomagal na dan, da se na tak način obračunava s strankami. In jaz
                  sem tudi proti temu paternalističnemu obnašanju, spoštovani gospod poslanec
                  Šešerko, vam dajem priliko in možnost, nam ni treba nobenih prilik dajati. Mi
                  imamo svojo glavo, svojo misel in svoja stališča!</p>
            </sp>
            <sp xml:id="SDZ1-Redna-36-1995-11-22.sp56">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ivan Sisinger, imate repliko? <stage>(Ne.)</stage> Gospod
                  Miroslav Geržina, izvolite!</p>
            </sp>
            <sp xml:id="SDZ1-Redna-36-1995-11-22.sp57">
               <speaker>MIROSLAV GERŽINA:</speaker>
               <p>Hvala za besedo. Spoštovani! Mislim, da smo se nekoliko oddaljili dejansko od
                  amandmajev k 10. členu. In se bojim, da izgubljamo na ta način tudi digniteto. Jaz
                  mislim, da bo ta Državni zbor dobil digniteto s tem, da bo preprečil, da bi na
                  potuhnjen način, tako kot se izvaja sedaj reklama, spravil mladino, o kateri smo
                  danes že govorili, predvsem ženski del mladine, ki se zdaj pospešeno priključuje
                  kadilcem, in ki je še posebno obremenjena, in potem, ko rojeva in tako naprej, so
                  problemi, in mislim so še večji problemi, tega se moramo še bolj zavedati - na
                  potuhnjen način poskuša nekadilce, mlade, neobremenjene spraviti med kadilce. Ta
                  zakon - jaz ne govorim, če bi mi slučajno kakšna beseda ušla, se že zdaj vnaprej
                  opravičujem predlagalcem. Jaz sem jim hvaležen, da so prišli zopet s tem v
                  parlament. Da lahko nekaj vendarle, da pač mislimo vsak s svojo glavo, kot je bilo
                  rečeno, in lahko nekaj pridamo temu, da bi bil dejansko ta zakon tak, da bi služil
                  tistemu namenu, čemur mora služiti. Namreč, da bi preprečevali in preprečili
                  lobija, ki tudi na račun smrti in življenj Slovencev živi in preživi. Upam si
                  trditi, kar tako, da tudi če od danes naprej ni nobene reklame, da bodo kadilci še
                  naprej kadili in da bodo tudi mladi posegali po nekem izzivu, kar cigareta je,
                  predvsem iz tistega razloga, spet je enkrat vzgoja - namreč, da besede mičejo,
                  zgledi pa vlečejo - in mislim, da je ta zakon v pomoč staršem, ki se zavedajo, da
                  je kajenje škodljivo, pa sami pač ne morejo to dopovedati svojim otrokom, da vsaj
                  onemogočimo lobiju, da pritiska s strašnim pritiskom, brez, kot je bilo že rečeno,
                  znaka cigarete, ampak kaj se reklamira? Stil življenja se reklamira s tem, s
                  tistim Camel, kot je bilo danes že rečeno, s tem West. Zame, če se spomnim v tem
                  primeru, ko sem gledal to reklamo zdaj, saj je prelepljena cela Slovenija s temi
                  plakati, velikim. Namreč, izziva mlade, izziva. Tam je jadro, West, to je
                  življenje, izziv življenja. Tam imaš morske pse in tu misli, ali si upaš, pravi,
                  ali si upaš, vzemi, mladi človek. In to ne reklamira kolegu Jožetu Kopšetu, ki
                  kadi 40 cigaret na dan, on jih bo ali pa ne bo kadil; to je odvisno od njega,
                  njegovega zdravstvenega stanja in vseh ostalih kadilcev tukaj v parlamentu in v
                  slovenski javnosti. To ni noben pritisk nanje, kvečjemu mogoče, če jim bodo
                  povedali in to bo šlo mimogrede v javnost brez reklame, da ima mogoče nekaj
                  procentov manj katrana, pa nikotina cigareta, samo po sebi. Vendar potem jih bodo
                  pa toliko več pokadili; kot je bilo že danes rečeno.</p>
               <p>Se pravi, mi moramo s tem tako ta zakon urediti, da bomo na vse načine preprečili
                  in da bo pritisk na stil življenja, ki je negativen, namreč zame je stil življenja
                  s cigareto negativen in to pa so reklame, ki posredno reklamirajo. Če je bilo
                  letos, kot je bilo rečeno, na 24 ur Le Mansa brez reklam in zadnjič smo prebrali,
                  prav pred kratkim, Evropska skupnost pripravlja in se pripravlja na to, da se bo
                  odločila, da ne bo več reklamiranja. Prosim, zakaj pa ne bi bili pa tukaj mi prvi
                  v Evropski skupnosti s tem, da ne bomo tega reklamirali. Poglejte, kar je bilo
                  danes rečeno in razprava, kdo je kriv, pa kdo je zraven, pa kdo ni zraven, pa kdo
                  je tiste mlade pripeljal s tistimi transparenti, seveda, ki nekatere nekoliko
                  prizadenejo, naj se vprašajo, zakaj jih prizadenejo. Kako so se obnašali ob prvem,
                  ob sprejemanju prejšnjega zakona, ki je padel. Zakaj? Naj se vprašajo, jaz mislim,
                  da je to posledica tistega. Jaz pa tukaj ne vidim dodatne podpore Ministrstva za
                  zdravstvo, ki bi moralo z reklamami iti, tako kot je treba zdaj pred sprejemanjem
                  tega zakona in ne vidim, premalo jih je tam mladih. Podkupiti oziroma plačati bi
                  morali mlade ljudi, da bi prišli, da bi nosili transparente proti kajenju. To je
                  način in stil; tega se moramo pač navaditi. To ni demonstracija, ampak je to
                  opozorilo oziroma pozitiven pritisk. Pa če gor pač piše, to je pa, tudi slaba
                  reklama je reklama, pravijo, pa tudi gospoda Anderliča reklamirajo tam spredaj
                  nenazadnje. In mislim, da moramo te amandmaje sprejeti, pa ne zato, ker bo tudi
                  svet potem, lažje bo šlo skozi tudi na svetu, ki je to zavrnil. Ampak ne zaradi
                  sveta, ne zaradi problemov pri sprejemu zakona, ampak zaradi tega, da - še enkrat
                  pravim - onemogočimo reklamiranje slabega stila življenja naših mladih. Hvala
                  lepa.</p>
            </sp>
            <sp xml:id="SDZ1-Redna-36-1995-11-22.sp58">
               <speaker>PODPREDSEDNIK DR. LEV KREFT:</speaker>
               <p>Hvala lepa. Doktor Janez Zupanec, izvolite. Potem bo na vrsti gospa Jadranka
                  Šturm.</p>
            </sp>
            <sp xml:id="SDZ1-Redna-36-1995-11-22.sp59">
               <speaker>DR. JANEZ ZUPANEC:</speaker>
               <p>Hvala za besedo, gospod predsedujoči. Kolegice in kolegi poslanci! Najprej moram
                  vendarle pojasniti, da nisem sopredlagatelj zakona zato, ker sem strasten kadilec
                  - tako kot me v javnih medijih stalno navajajo; kakšne vrste kadilec sem, je
                  pravzaprav čisto moja zasebna stvar - pač pa sem sopredlagatelj zakona zato, ker
                  sem imel jasno stališče, da nikakor ne smemo dopustiti, da sprejmemo prohibicijski
                  zakon, zakon zavajanja.</p>
               <p>Kolegice in kolegi! Časi Poncijev in Pilatov so minili. Mi lahko tu sprejmemo sila
                  prohibicijski zakon, si umijemo roke in izvajanje in uspehe vsebine tega zakona
                  prepustimo Ministrstvu za zdravstvo. Vem, da je težko napovedovati grde reči.
                  Lahko pa se bo zgodilo, da bomo čez 10 let ugotovili, da uspehov ni, mi pa bomo
                  ostali čisti predvsem v skrbi za mlade. Midva s predlagateljem nisva v nobeni fazi
                  obravnave tega predloga zakona telovadila in izkoriščala mladih. Pač pa sva v prvi
                  obravnavi poudarjala način in pot, ki vodi k uspehu.</p>
               <p>Mi imamo vendarle v svoji deželi strašen potencial stroke in znanja. Kje so
                  pedagogi, filozofi, psihologi, psihiatri, teologi, zeleno zeleni in še in še? Ti
                  so sposobni vzgoje od mladih nog.</p>
               <p>Midva sva v prvi obravnavi opozarjala, da je tobačna industrija vendarle možganski
                  trust. S čim se lahko upreš temu možganskemu trustu? Samo z znanjem in stroko. Saj
                  nama je kar kolegica Kožuhova na 72. seji Odbora za zdravstvo pomagala, ko sva na
                  to opozarjala in pripovedovala, kakšne prijeme uporablja tobačna industrija, da
                  zavaja mlade. Midva vztrajava na stališču, da v prevodu povem stari izrek: <q>"ne
                  drezajte v leva, dokler spi."</q> Dopustimo normalno tržno komuniciranje med
                  proizvajalci, trgovino in potrošniki in organizirajmo se za vzgojo od mladih nog
                  naprej. Sovražnik je strašen in močan. Zato upam, da boste pametno razsodili in
                  razmislili, da s prohibicijo ne boste rešili mladih pred strahotami tobačne
                  industrije. Hvala.</p>
            </sp>
            <sp xml:id="SDZ1-Redna-36-1995-11-22.sp60">
               <speaker>PODPREDSEDNIK DR. LEV KREFT:</speaker>
               <p>Hvala. Imam 3 replike. Gospod Miroslav Geržina, potem pa še gospod Jožef Kopše in
                  dr. Janko Predan. Izvolite.</p>
            </sp>
            <sp xml:id="SDZ1-Redna-36-1995-11-22.sp61">
               <speaker>MIROSLAV GERŽINA:</speaker>
               <p>Hvala za besedo. Doktor Zupanec, vzel si bom pravico, da bom izkoristil moje
                  mlade; drugo mladino, vaše in ostale lahko odmislim. Svoje tri otroke želim
                  zavarovati pred tistim - kar ste rekli - kolosom, ki ima grozno moč. Bil je nek
                  velikan, ki ga je nekdo, in to je bil David, ki je bil majhen, premagal. Če bomo
                  obupali že na začetku in se ne bomo borili proti temu, potem pa dvignimo roke in
                  recimo: Mladina, prepuščamo te, ker sami ne znamo. Če smo starši kadilci, izgleda
                  ne moremo dati. Prepustimo vas in kar bo, bo. Mogoče bo spal ta velikan, bo šlo
                  samo po sebi. Ne vidim, da spi. Ves svet je preplavljen z reklamami in kot sem
                  rekel, s potuhnjenimi reklamami, ki segajo v podzavest mladine; na stil življenja,
                  ne na kajenje. Kdo pa koga napada, kdo pa govori o prohibiciji? Nihče ni govoril o
                  prohibiciji. Mislim pa, da v tem zakonu lahko govorimo o zaščiti tistih, ki ne
                  kadimo, proti tistim, ki kadijo na javnih mestih. Dokazano je, da ljudje, ki ne
                  kadijo, so bolj podvrženi slabemu vplivu tobaka kot pa tisti, ki kadijo, ker pri
                  tistih, ki kadijo, pravijo strokovnjaki, da se sproži nek obrambni mehanizem, ki
                  ga tisti, ki ne kadijo, nimajo. In naprej, ko bomo govorili o drugih amandmajih,
                  sem jaz dal tak amandma v tej smeri. Mogoče bo kdo rekel, mogoče gospod Zupanec,
                  da zdaj hočemo imeti prohibicijo in da napadamo kadilce itd. Jaz nikogar ne
                  napadam. Želim pa mlade, se pravi, moje otroke in otroke mojih prijateljev, ki se
                  strinjajo z menoj, zaščititi pred nesramno in potuhnjeno reklamo, ki reklamira
                  stil življenja in proti kateri sem. Hvala.</p>
            </sp>
            <sp xml:id="SDZ1-Redna-36-1995-11-22.sp62">
               <speaker>PODPREDSEDNIK DR. LEV KREFT:</speaker>
               <p>Hvala. Gospod Kopše.</p>
            </sp>
            <sp xml:id="SDZ1-Redna-36-1995-11-22.sp63">
               <speaker>JOŽEF KOPŠE:</speaker>
               <p>Gospe in gospodje! Kolega Zupanec - kadilec, sva veliko skupaj na hodniku - jaz se
                  v vašem nagovoru ne morem strinjati z nečim. Imamo profesionalne službe,
                  psihologe, sociologe, učitelje, duhovnike in vse mogoče, ki bi lahko na tem
                  področju pomagali, vendar pomagajo ali ne pomagajo. Najbolj pomembna je tukaj
                  družina in tu je moj greh. Ko oče kadi, ko njegov sin ravno v dobi za čudovite
                  avtomobile - la borginije, ferrarije itd. - vidi na njih Marlboro, pa oče
                  Marlboro, kaj bo sin naredil? Kadil bo! Tu je moj največji osebni greh. Še nekaj
                  bi rekel, mogoče to, kar zraven spada, ker danes imamo razpravo, ki ne bo
                  strankarska in strankarsko glasovanje, da se jasno in glasno vidi liberalna struja
                  tudi znotraj Liberalne demokracije. Jasno se tudi vidi, zakaj, lahko danes
                  dokažem, menim, da je liberalizem oziroma neoliberalizem za tako majhno deželo in
                  za tako majhen narod, kot je pri nas, škodljiv. Mi se ne moremo ravnati na isti
                  način s temi velikimi tujimi firmami, ki nas tako preplavijo z reklamami, z
                  denarjem nas pokupijo do konca v stilu, kot je pravil gospod Jelinčič malo prej;
                  liberalno pravilo, ki se danes ravno pri tem zakonu odraža, pa je prosti trg in
                  prosti pretok blaga in ljudi. To za majhno deželo, za 2 milijonski narod, če se
                  hoče obdržati, ni. Hvala.</p>
            </sp>
            <sp xml:id="SDZ1-Redna-36-1995-11-22.sp64">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod dr. Janko Predan ima repliko.</p>
            </sp>
            <sp xml:id="SDZ1-Redna-36-1995-11-22.sp65">
               <speaker>JANKO PREDAN:</speaker>
               <p>Spoštovani gospod Zupanec! Zelo vas cenim, vendar pa, da tako manipulirate z
                  besedo prohibicija, tega resnično ne morem razumeti. Če se s čim ob tem zakonu
                  manipulira, potem z besedo prohibicija. Ta zakon v ničemer ne prepoveduje kajenje.
                  Hvala lepa.</p>
            </sp>
            <sp xml:id="SDZ1-Redna-36-1995-11-22.sp66">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospa Polonca Dobrajc ima repliko. Izvolite. In pa gospod Lojze
                  Peterle.</p>
            </sp>
            <sp xml:id="SDZ1-Redna-36-1995-11-22.sp67">
               <speaker>POLONCA DOBRAJC:</speaker>
               <p>Hvala za besedo. Mogoče ta zakon -  podprla bom restriktivno prepoved reklamiranja
                  cigaret - res ne bo imel uspeha, vendar si ne bom nikoli očitala, da nisem
                  naredila vsaj nekaj. Naša stranka ne opozarja prvič, da če hočemo imeti uspehe čez
                  20, 25 let, da bi bil potreben nacionalni program boja proti kajenju in vsem
                  drugim oblikam zasvojenosti. V to bi se morala vključiti predvsem Vlada in njene
                  institucije in še druge; zakonodajno telo kot parlament pa pač po svoji vesti in
                  ne po strankarski opredeljenosti in brez vplivanja različnih lobijev. Kot primer
                  bom povedala zadevo, ki me je zelo, zelo zbodla v oči. Žal je pri veliko stvareh
                  zadaj denar. Na televiziji se vrti reklama za telefonski pozivnik oziroma za
                  telefonsko številko mladost brez zasvojenosti.</p>
               <p>Spoštovane poslanke, spoštovani poslanci! Organizacije, ne vem, kdo je za tem,
                  niso dale na razpolago zasvojencem ali tistim, ki bi poklicali, navadne telefonske
                  številke, temveč številko mobitela 0609. Slučajno sem zadnja zvedela, da če kličeš
                  z navadnega žičnega telefona na mobitel, vsake štiri sekunde plačaš en impulz. Se
                  pravi, je klic z navadnega telefona na mobitelsko številko dosti dražji. Od tega
                  živi določena firma. To omenjam samo kot primer, da če ne bomo vsi, vsi, tako
                  poslanci kot Vlada in druge institucije naredili vsega za čim manj profita, za
                  bolj zdravo življenje, za manj zasvojenosti - pa tudi, če bo restriktiven zakon;
                  vsak zakon se da izvajati. Se da izvajati. Vendar bi morali doseči nacionalni
                  konsenz, rezultate pa pričakovati takrat, ko verjetno tudi brez poslanskih
                  privilegijev, ko bomo mi v pokoju in bodo mladi drugače živeli z drugačnimi
                  vrednotami do življenja. Vendar, saj pravim, opozarjam samo na to, da se povsod
                  izrabljajo vse zadeve, da imamo vsi na ustih mladino, žal. Mogoče, tako kot je
                  rekel gospod Zupanec, bomo imeli čisto vest čez 10, 15 let. Eni bolj, drugi manj.
                  Nenazadnje, spomnite se razprave o trošarini, ko je Vlada načrtno podražila
                  cigarete, zato da bi zapolnila proračun. Strinjam se, da je treba zasvojenca s
                  cigaretami, kar sem jaz, udariti, ker tako se najlaže pride do denarja. Vendar naj
                  Vlada odkrito pove, ne pa da se sklicuje na zdravje mladine, na zdravje
                  populacije, na zdravje državljanov katerim vlada.</p>
               <p>Ko je potem naša stranka predlagala, naj gre ta denar, kajti razprava je tekla v
                  smeri zdravja prebivalcev, v nacionalni program boja proti kajenju in vsega, smo
                  zbrali 12 glasov. Žal sem povedala dva primera, vendar bom kljub temu glasovala za
                  restriktiven zakon. Pričakujem pa še druge zakone in predvsem voljo vseh, da s čim
                  manjšim dobičkom iztržimo v 20, 30 letih - to bodo iztržili predvsem drugi, kajti
                  naš čas bo takrat mimo - nekaj za ljudi, na katere se sedaj sklicujemo. Hvala.</p>
            </sp>
            <sp xml:id="SDZ1-Redna-36-1995-11-22.sp68">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Lojze Peterle ima repliko.</p>
            </sp>
            <sp xml:id="SDZ1-Redna-36-1995-11-22.sp69">
               <speaker>ALOJZ PETERLE:</speaker>
               <p>Spoštovani! Mislim, da imam prvo repliko na nastop gospoda poslanca Kopšeta. Res
                  bi bil vesel, da ne bi tukaj še ene megle sproducirali. In ta megla bi bila v tem,
                  da bi nastop gospoda poslanca dr. Zupanca proglasili za liberalizem. To ni
                  liberalizem, gospe in gospodje. To je čisto preprosta kapitulacija pred tistim
                  levom, ki menda spi. Torej za to kapitulacijo nisem. Liberalizem, tisti pravi
                  pojmujem z vso moralno odgovornostjo, reči da lev spi, bojmo se ga in delajmo
                  nekaj na drugi strani, za to pa nisem, zato bom glasoval za vse te restriktivne
                  zadeve, ki so predlagane v tej zvezi.</p>
               <p>Ni res, da se ne bo nič zgodilo po našem odločanju. Če bomo tukaj sprejeli
                  restriktiven zakon, ki bo omejil do neke mere možnosti reklamiranja tobačnih
                  izdelkov, potem je to zakon, ki ga pazi inšpekcija in sem prepričan, da bo prišlo
                  do te delne omejitve. S tem pa bo nek rezultat dosežen.</p>
            </sp>
            <sp xml:id="SDZ1-Redna-36-1995-11-22.sp70">
               <speaker>PODPREDSEDNIK DR. LEV KREFT:</speaker>
               <p>Gospod dr. Janez Zupanec ima repliko. Potem pa še gospod Jožef Kopše.</p>
            </sp>
            <sp xml:id="SDZ1-Redna-36-1995-11-22.sp71">
               <speaker>DR. JANEZ ZUPANEC:</speaker>
               <p>Hvala za besedo. Gospod predsedujoči, kolegice in kolegi poslanci! Če bi
                  kapituliral pred levom, ki spi, potem se ne bi, kot sopredlagatelj, ukvarjal s tem
                  zakonom. To je vendarle logično. Vidim, da mi ni uspelo povedati bistva najinega
                  namena, ker to počneva že tretjič, vendar je videti, da uspeha ne bo. Prav rad pa
                  umikam besedo prohibicija iz mojega nastopa, ki tako ali tako ne bo kaj dosti
                  pripomogla k svetlim ciljem tega zakona, tako kot menim, da v 9. členu beseda, da
                  kajenje ubija tudi ne bo kaj dosti pripomogla. Zame je to zelo žalostna beseda,
                  glede na to, da je bilo štiri leta zelo blizu nas ogromno ubijanja. Hvala
                  lepa.</p>
            </sp>
            <sp xml:id="SDZ1-Redna-36-1995-11-22.sp72">
               <speaker>PODPREDSEDNIK DR. LEV KREFT:</speaker>
               <p>Repliko ima gospod Jožef Kopše. Izvolite.</p>
            </sp>
            <sp xml:id="SDZ1-Redna-36-1995-11-22.sp73">
               <speaker>JOŽEF KOPŠE:</speaker>
               <p>Gospod Peterle, jaz mislim, da imam prav. In glavno načelo liberalnega kapitalizma
                  je trg brez meja, čim manj omejitev. In danes se kaže ravno v govorih nekaterih
                  nastopajočih Liberalnih demokratov Slovenije ravno to pravilo.</p>
               <p>Pravim in še vedno trdim, da se redko kdaj kažejo tako kot danes, kot liberalni
                  demokrati ali kot liberalci in podpirajo liberalni kapitalizem s temi osnovnimi
                  načeli.</p>
               <p>Gospod Školč je meni poklonil malo sarkastično za mojo petdesetletnico eno knjigo
                  o liberalnem kapitalizmu in jo priporočam tudi vam, gospod Peterle, da vam to
                  pokloni. Hvala lepa.</p>
            </sp>
            <sp xml:id="SDZ1-Redna-36-1995-11-22.sp74">
               <speaker>PODPREDSEDNIK DR. LEV KREFT:</speaker>
               <p>Hvala lepa. Imate repliko? Doktor Leo Šešerko ima repliko.</p>
            </sp>
            <sp xml:id="SDZ1-Redna-36-1995-11-22.sp75">
               <speaker>DR. LEO ŠEŠERKO:</speaker>
               <p>To je replika gospodu Zupancu. Gospod Zupanec, če vi besedo <q>"prohibicija"</q> iz
                  vašega nastopa umaknete, potem nič več ne ostane.</p>
            </sp>
            <sp xml:id="SDZ1-Redna-36-1995-11-22.sp76">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Jadranka Šturm, izvolite.</p>
            </sp>
            <sp xml:id="SDZ1-Redna-36-1995-11-22.sp77">
               <speaker>JADRANKA ŠTURM-KOCJAN:</speaker>
               <p>Hvala za besedo, gospod predsedujoči. Spoštovane kolegice, dragi kolegi, jaz bom
                  mnogo krajša. Želim samo izraziti podporo tema dvema amandmajema pri tem členu in
                  vsem tistim amandmajem, ki na nek način prispevajo k višji kakovosti življenja v
                  tej državi in pa zdravju; čeprav se mi zdi, da je nekaj narobe z našimi zakoni,
                  kadar govorimo o teh pomembnih točkah. Spominjam se, ko smo govorili o zakonu o
                  varnosti v cestnem prometu, je bila tudi dolga razprava o tem, ali dopuščamo
                  alkohol ali ne; sedaj tudi govorimo o tem, ali bi dopuščali reklamiranje tobaka,
                  ali ne. Zdi se mi, kot da Slovenci nekako soglašamo z različnimi vrstami
                  zasvojenosti in da nas niti ne moti, če imamo v javnih prostorih pivnice,
                  kadilnice; pa tudi molilnice bodo verjetno kmalu - glede na to, kako stvari
                  tečejo.</p>
               <p>Zakon, ki v svojem naslovu govori o omejevanju uporabe tobačnih izdelkov, potem pa
                  v mnogih členih dopušča tako ali drugačno uporabo, se mi zdi, da že sam po sebi ne
                  more doseči svojega namena. Tukaj ne moremo biti polovičarski. Ali reklamiranje
                  dopuščamo ali ga ne dopuščamo. Še tako majhna, še tako skromna neposredna reklama,
                  je reklama. In če želimo prispevati k temu, za kar se vsi v besedah zavzemamo, da
                  bi živeli kvalitetneje, bolje in bolj zdravo in tako naprej, potem mislim, da
                  dileme ne bi smelo biti.</p>
               <p>To, da nas predlagatelji opozarjajo, da bomo s tem kršili določene celo mednarodne
                  pogodbe - morda jih res bomo, ampak svet krši tudi mirovne pogodbe pa konec
                  koncev, kaj potem? Včasih zveni prav cinično.</p>
               <p>Tako da bo moje odločanje šlo v radikalni smeri. To, na kar nas pa poziva gospod
                  Zupanec, se tudi zelo lepo sliši, da je treba več vlagati v vzgojo, podpreti vse
                  tiste skupine vzgojiteljev, pedagogov, psihologov, teologov in tistih ljudi
                  predvsem dobre volje, ki se tako ali drugače ukvarjajo predvsem v svojem prostem
                  času z organiziranjem in vodenjem skupin za zdravo življenje. Prav zato, ker je
                  okolje tako nenaklonjeno zdravemu življenju tudi s pomočjo takih zakonov, ki jih
                  ta Državni zbor sprejema, je to delo lahko zelo, zelo težko in na vsakem koraku
                  poti v naravo tako rekoč naletiš na protiukrep, ki je ponavadi žal najpogosteje
                  povezan z reklamiranjem prav nezdravega življenja.  Tako da celotna klima v državi
                  bi morala počasi postati taka, da bi tudi te skupine z lahkoto oziroma na lažji
                  način dosegale tiste plemenite cilje, ki jih poskušajo doseči.</p>
               <p>To, da so akcije nekadilcev dokaj močne in usklajene, v to osebno ne dvomim.
                  Vendar so, žal, prav akcije kadilcev tudi tako usklajene in tako močno podprte s
                  strani tobačne industrije in vseh tistih sorodnih industrij, ki so na to povezane,
                  da, žal, tudi v tej fazi prevladujejo. Čeprav je moj občutek, da se klima v tem
                  Državnem zboru prav pri tej točki le spreminja, in kolikor imam občutka po teh
                  razpravah, bomo vseeno podprli te amandmaje. Upam vsaj, da bo tako. Bi si želela
                  tudi pri drugih zakoni, ko gre za varnost in pa za zdravo življenje, da bi podobno
                  ravnali. Hvala.</p>
            </sp>
            <sp xml:id="SDZ1-Redna-36-1995-11-22.sp78">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Mozetič ima repliko, izvolite!</p>
            </sp>
            <sp xml:id="SDZ1-Redna-36-1995-11-22.sp79">
               <speaker>MIROSLAV MOZETIČ:</speaker>
               <p>Hvala lepa za besedo. Spoštovane kolegice, spoštovani kolegi! Samo ena beseda me
                  je zmotila, in mislim, da je bila izredno žaljiva, čeprav od gospe Šturmove smo jo
                  že večkrat slišali. Ko je govorila o drogah in o ne vem čem, na javnih prostorih,
                  kadilnicah, pijalnicah, ali kaj so že, kjer pijejo, in govorila je tudi o
                  molilnicah. Kar pomeni, da stavi molilnice, tam kamor hodijo ljudje, ali pa kamor
                  hodimo ljudje molit - vsak ima svojo vero, najbrž tudi vi kakšno - je to opij! Je
                  to droga! In proti temu protestiram, kot sem že enkrat naredil; to je kruta
                  žalitev, groba žalitev tudi ustavnega principa!</p>
               <p>Kar zadeva pa zakon in te amandmaje, <stage>(ne vem, kako sem tam na spisku, mi je
                     tudi čisto vseeno)</stage>, v celoti podpiram te amandmaje, ki gredo v to smer,
                  da se reklamiranje na tak ali drugačen način prepove. In to samo v dobro tistih,
                  ki ne kadijo. Kaj kadilci delajo, me ne zanima. Ko gre za to, gre samo za to, naj
                  ne škodijo tistim, ki ne kadijo! In naj ne lovijo zraven mladih ljudi, da bodo
                  kadili. In tudi to, nekateri ste okrog tiste demonstracije spredaj - saj je
                  normalno, jaz sem bil vesel, da so mladi ljudje, ki so prišli tukaj, ki so
                  govorili, naj pač nekaj proti kajenju naredimo! In sem vesel, da so tudi taki med
                  mladimi ljudmi. Ne pa, da iz te demonstracije delamo neko politično zadevo - če je
                  bil Anderlič gor napisan, meni je  žal, da nisem bil jaz na enem transparentu!
                  Hvala lepa.</p>
            </sp>
            <sp xml:id="SDZ1-Redna-36-1995-11-22.sp80">
               <speaker>PODPREDSEDNIK DR. LEV KREFT:</speaker>
               <p>Gospa Jadranka Šturm-Kocjan ima repliko, potem pa še gospod Jožef Kopše.</p>
            </sp>
            <sp xml:id="SDZ1-Redna-36-1995-11-22.sp81">
               <speaker>JADRANKA ŠTURM-KOCJAN:</speaker>
               <p>Hvala lepa. Kratka replika kolegu Mozetiču. On me res, opažam, burno spremlja pri
                  tem, kdaj omenim kakršnokoli stvar v zvezi z verovanji, takimi ali drugačnimi
                  religioznimi občutki in podobno. Enkrat sem že tu povedala. Nisem proti nobeni
                  veri, dokler je to stvar intimne odločitve posameznika. Moti pa me zloraba vere
                  kot intimne zadeve v politične in oblastne namene. Izraz molilnica sem, bom rekla,
                  uporabila na osnovi razprave gospoda Ive Hvalice. Ko je pač rekel, da imamo
                  posebne prostore za kadilce, sem v tem kontekstu to uporabila in v nobenem
                  kontekstu z drogami ali opijem, to strogo ločujem, tako da je bilo to morda
                  napačno razumljeno. Se opravičujem, če ste tako razumeli. Hvala.</p>
            </sp>
            <sp xml:id="SDZ1-Redna-36-1995-11-22.sp82">
               <speaker>PODPREDSEDNIK DR. LEV KREFT:</speaker>
               <p>Repliko ima gospod Jožef Kopše, potem pa še gospod Ivan Oman in gospod Miroslav
                  Mozetič.</p>
            </sp>
            <sp xml:id="SDZ1-Redna-36-1995-11-22.sp83">
               <speaker>JOŽEF KOPŠE:</speaker>
               <p>Čeprav sem mogoče sam začel pred tem zborom politično razpravo o liberalnem
                  kapitalizmu, mislim, da ne bi bilo dobro spolitizirati tega zakona v tej smeri,
                  kot se je zdaj zgodilo med gospodom Mozetičem in gospo Šturmovo. Vendar v
                  pojasnilo bi rad nekaj rekel. Eno normalno jemanje kakršnekoli stvari je verjetno
                  manj škodljivo ali pa ne škodljivo, primer je ta 117 let stara ženska v Franciji,
                  ki je do 110. leta eno cigareto na dan pokadila. Vsako normalno uživanje nečesa še
                  ni zapadlost in zasvojenost. Tako tudi velja za vero. Dokler normalno nekdo
                  veruje, je v redu, ko pa ta vera postane opij ali pa droga, kar lahko postane, kar
                  je dokaz, kar so dokaz vse verske vojne in vse mogoče, takrat je pa to
                  zasvojenost. In tu je ta mejna črta, ki jo je treba potegniti, med drogami, med
                  vsemi drugimi razvadami in navadami. Tu je neka zmernost na eni strani in na drugi
                  strani neko pretirano uživanje česarkoli. Hvala lepa.</p>
            </sp>
            <sp xml:id="SDZ1-Redna-36-1995-11-22.sp84">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Ivan Oman za repliko.</p>
            </sp>
            <sp xml:id="SDZ1-Redna-36-1995-11-22.sp85">
               <speaker>IVAN OMAN:</speaker>
               <p>Hvala lepa, gospod podpredsednik. Spet ena kratka replika gospe Šturmovi. Vera ni
                  samo intimna zadeva. Vsakdo ima pravico tudi do javnega izpovedovanja vere in
                  vsakdo ima pravico do političnega delovanja v skladu s svojim prepričanjem.</p>
            </sp>
            <sp xml:id="SDZ1-Redna-36-1995-11-22.sp86">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Mozetič se odpoveduje. Besedo ima gospa Vika Potočnik.
                     <stage>(Ne.)</stage> Gospod Ivan Sisinger, prišli ste na vrsto.</p>
            </sp>
            <sp xml:id="SDZ1-Redna-36-1995-11-22.sp87">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci! Nisem se mislil pri tem ljubem
                  tobaku in toliko nejevolje oglasiti, ampak moram se zaradi sledečega. Moram
                  povedati, da ko sem tam pogledal zdaj ta seznam, ki kroži po dvorani, meni, ki sem
                  označen, da sem bil posebno obdelan ali pa posebej obdelan, moram povedati, da me
                  v zvezi s tem zakonom, v zvezi s temi dopolnili nihče ni posebej obdeloval. To je
                  prva stvar. Moram pa hkrati povedati, da pa toliko pisem, moram reči, iz različnih
                  šol, tudi iz vrtcev, kdo jih je pisal, jaz tega nisem preverjal, in tudi nekaterih
                  zdravstvenih in drugih ustanov, pa jih nisem dobil v svojem dve in polletnem
                  mandatnem obdobju doslej na noben zakon. To pomeni, da nekaj vendarle - zdaj, ali
                  nekdo meni, da je to pritisk; jaz ne. Jaz sem ta pisma, ki so me doma čakala, doma
                  prebral, v Mariboru, tista, ki sem jih pa direktno tu dobival <stage>(kot mnogi,
                     seveda tudi vi, jaz sem prepričan, da ste enako dobivali več ali manj ta pisma,
                     vsaj v Ljubljano)</stage>, sem jih pa tu prebral. In to ni bil noben pritisk od
                  nikogar, to je bila pravzaprav misel na to, da je bilo danes že nekajkrat
                  povedano. Mi s temi omejitvami, takšnimi, drugačnimi, bi rekel, reklamami za
                  tobak, ne bomo dosti storili za tiste, ki že kadijo <stage>(kot je gospod Kopše
                     povedal, moj prijatelj, ko je že na neki način zasvojen s tem, pa bo mogoče
                     tudi enkrat sam nehal, tako kot mnogi kadilci delajo)</stage>, ampak jaz
                  mislim, da je lahko to prispevek predvsem tistim, ki še ne kadijo, pa bodo komaj
                  začeli kaditi, mi bi pa radi, da seveda ne bi kadili. Jaz sem sam vse svoje
                  življenje med nekadilci. Sam sem storil veliko, lahko rečem, v svoji družini, da
                  imam družinske člane nekadilce in moram reči, da sem zelo vesel, da imam tudi
                  stanovanje oziroma svojo hišo, v kateri se ne kadi nikoli. Ne glede na goste, ki
                  pridejo, moram reči, čuvajo to hišo, tako kot jo čuvam jaz in družina in se v njej
                  ne kadi. Zato seveda se izogibam tistih prostorov, kjer se kadi, izogibam se
                  vlaka, izogibam se gostilne in vseh tistih prostorov, kjer se kadi, ker mi osebno
                  škodi in ker to na mene negativno vpliva. Kar se mene tiče, bom glasoval resnično
                  v tem mojem duhu in prepričanju in sem mnoge amandmaje gospe dr. Kožuhove, moram
                  reči, tudi na odboru podprl, ki gredo v tej smeri in podprl bom seveda v končni
                  fazi ta zakon, da ga vendarle sprejmemo in storimo vse v dobro tistih, ki še ne
                  kadijo. Konec koncev gre za zdravje. In mene tudi to ni nič motilo včeraj pred
                  parlamentom, ko so pravzaprav želeli nas opozoriti, da se igramo, kot je bilo na
                  nekem plakatu napisano, z mladimi življenji. Hvala.</p>
            </sp>
            <sp xml:id="SDZ1-Redna-36-1995-11-22.sp88">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Izvolite. Gospod Bojan Korošec.</p>
            </sp>
            <sp xml:id="SDZ1-Redna-36-1995-11-22.sp89">
               <speaker>BOJAN KOROŠEC:</speaker>
               <p>Spoštovane poslanke, spoštovani poslanci! Ta danes že ponovno obravnavana
                  tematika, to je zakonsko urejanje in omejevanje uporabe in oglaševanje tobačnih
                  izdelkov, teče že od leta 1960. V Sloveniji tobačna industrija že predolgo
                  brezvestno izkorišča neodločnost nas poslancev in s svojimi reklamno-kadilskimi
                  apeli dobesedno onesnažuje slovensko javnost. Večkrat ponavljana pravica do
                  informiranja je napačno razumljena, tobačna industrija pa jo z navajanjem otrok h
                  kajenju cinično zlorablja. Prav tako tobačna industrija z različnimi prijemi
                  vpliva na dogajanje tudi v parlamentu in onemogoča sprejem ljudem prijaznega
                  zakona. Dokler se vse najvišje oziroma najpomembnejše državne institucije ne
                  odločijo za zdravje oziroma za zdrav način življenja, se brez uspeha pogovarjamo o
                  koristnosti na eni in o škodljivosti za Slovenijo in Slovence na drugi strani.
                  Mislim pa, da za državo Slovenijo to ne more in ne sme biti vprašanje. Še posebej
                  se mi zdi potrebno poudariti, kot ste napisali številni člani 14 različnih
                  društev, zvez in gibanj, in sicer, če v demokraciji vlada večina, je popolnoma
                  jasno, da mora tobačni zakon ščititi interese nekadilcev, saj predstavljajo kar
                  dve tretjini vsega prebivalstva, ob tem pa biti strpen do kadilcev. Hvala.</p>
            </sp>
            <sp xml:id="SDZ1-Redna-36-1995-11-22.sp90">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ja, izvolite.</p>
            </sp>
            <sp xml:id="SDZ1-Redna-36-1995-11-22.sp91">
               <speaker>FRANC ČERNELIČ:</speaker>
               <p>Hvala lepa. Spoštovani! Skoraj že dve uri čakam na to, da bi glasoval, vmes pa sem
                  poslušal politični opij ene in druge strani. Jaz se bom odločil tako, kot sem se
                  odločil že zdavnaj prej, in to seveda v prid temu, da se ne oglaša in torej če se
                  da, da se v veliki meri onemogoča širjenje tobaka in pa seveda tudi zasvojenosti s
                  tem. Skratka, prosim, glasujmo!</p>
            </sp>
            <sp xml:id="SDZ1-Redna-36-1995-11-22.sp92">
               <speaker>PODPREDSEDNIK DR. LEV KREFT:</speaker>
               <p>Ja, gospod Rudi Moge ima še besedo.</p>
            </sp>
            <sp xml:id="SDZ1-Redna-36-1995-11-22.sp93">
               <speaker>RUDI MOGE:</speaker>
               <p>Hvala lepa za besedo. Ob poslušanju te razprave se je potrdila tista misel, ko sem
                  poslušal govorce: samo nespametni se jezi, pametni razume. In reč je ta, da
                  stranka, če hoče uspeti, mora v volilno kampanjo vložiti ogromna sredstva. Tale
                  volilna kampanja je pa lahko takšna, da ljudem prikazuje resnico, ljudje temu
                  verjamejo in bodo potem tako stranko volili, da bo pač to, kar je v volilni
                  kampanji obljubljala, izpolnila. Če hoče podjetje uspeti, mora imeti dobro volilno
                  propagando. In tisto, kaj takšna volilna propaganda nosi, in sporoča ljudem, je pa
                  druga reč. In zame vsaj, kot šolnika, je stvar takšna, da prvi amandma - se mi
                  zdi, da ne sodi prav v kontekst, ki ga je vložila poslanka Kožuhova - bom zavrnil.
                  To se pravi, če po eni strani ne bi smeli biti sponzorji ta podjetja iz tobačne
                  industrije, po drugi strani bi pa sklad celo namenila, pa nekje dobila, se mi zdi
                  tale reč nesmiselna. Medtem kar se pa šolstva, pa področja izobraževanja tiče, je
                  pa drugi amandma zelo sprejemljiv, ker se mi zdi, da je ta volilna propaganda, bi
                  se <q>"lahko"</q> pod narekovaji izvajala preko tega člena, četrtega odstavka, da je z
                  vzgojnih plati, pa s tem efektom, ki ga s seboj nosi, nesprejemljiva.</p>
            </sp>
            <sp xml:id="SDZ1-Redna-36-1995-11-22.sp94">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? <stage>(Ne.)</stage> Prehajamo h glasovanju.</p>
               <p>Na glasovanje dajem najprej amandma, ki ga imate v pregledu. Opozarjam vas, da ste
                  dobili, medtem ko je trajala razprava, nov pregled amandmajev, in vam predlagam,
                  da ga vzamete v roke. V tem novem pregledu na tretji strani sta oba amandmaja k
                  10. členu. Obrazložitev glasu - gospod Jožef Kopše. Izvolite!</p>
            </sp>
            <sp xml:id="SDZ1-Redna-36-1995-11-22.sp95">
               <speaker>JOŽEF KOPŠE:</speaker>
               <p>Glasoval bom za oba predložena amandmaja. In še en razlog bom povedal. Tukaj v
                  avli te naše dvorane je poklicno lobiral iz agencije, ene izmed mariborskih
                  agencij, za reklamiranje in zbiral podpise poslancev. To je še en razlog, da se
                  kot samostojni poslanec v vseh ozirih, ne glede na stranko, v kateri sem ali sem
                  bil, ne dovolim, da me na tak način, pri taki stvari nekdo poskusi zlobirati.
                  Glasoval bom za oba predlagana amandmaja.</p>
            </sp>
            <sp xml:id="SDZ1-Redna-36-1995-11-22.sp96">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ivo Hvalica bo obrazložil svoj glas.</p>
            </sp>
            <sp xml:id="SDZ1-Redna-36-1995-11-22.sp97">
               <speaker>IVO HVALICA:</speaker>
               <p>Hvala lepa. Spoštovani! Glasoval bom seveda za. Ob tem, kar je rekel gospod Kopše,
                  pa mislim, da bi se moralo vodstvo Državnega zbora zamisliti. Če je to res, je to
                  škandal! Hvala lepa.</p>
            </sp>
            <sp xml:id="SDZ1-Redna-36-1995-11-22.sp98">
               <speaker>PODPREDSEDNIK DR. LEV KREFT:</speaker>
               <p>Zdajle je bil trenutek za obrazložitve glasu, gospod Hvalica, tako da vaš nastop
                  ni bil korekten. Želi še kdo obrazložiti svoj glas? <stage>(Nihče.)</stage></p>
               <p>Zato dajem amandma pod a) na glasovanje. Ugotovimo sklepčnost! <stage>(63
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je ta amandma sprejet.</p>
               <p>Dajem na glasovanje amandma pod b). Obrazložitev glasu, gospa dr. Mateja
                  Kožuh-Novak. Izvolite!</p>
            </sp>
            <sp xml:id="SDZ1-Redna-36-1995-11-22.sp99">
               <speaker>DR. MATEJA KOŽUH-NOVAK:</speaker>
               <p>Jaz bi rada samo obrazložila svoj glas. Zdi se mi bistveni amandma. S tem bomo
                  resnično pomagali otrokom, zato bom glasovala za amandma.</p>
            </sp>
            <sp xml:id="SDZ1-Redna-36-1995-11-22.sp100">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? <stage>(Ne.)</stage></p>
               <p>Amandma pod b) dajem na glasovanje. Ugotovimo sklepčnost! <stage>(63
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da smo tudi amandma pod b) sprejeli.</p>
               <p>Na glasovanje dajem 10. člen v celoti. Ugotovimo sklepčnost! <stage>(66
                     prisotnih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo 10. člen v celoti sprejeli.</p>
               <p>V obravnavo in na glasovanje dajem 11. člen ter tri amandmaje. Prvi. V drugi
                  alinei 11. člena se za besedo <q>"distribucijo"</q> črta vejica ter doda besedo <q>"in"</q>, za
                  besedo <q>"in"</q> se črtata besedi <q>"ali drobno"</q>. Predlagateljica je doktor Mateja
                  Kožuh-Novak; matično delovno telo amandmaja ne podpira. b) V zadnji alinei prvega
                  odstavka 11. člena se beseda <q>"trafik"</q> nadomesti z besedami <q>"prodajaln tobačnih
                  izdelkov"</q>. Predlagatelj je Vlada Republike Slovenije, matično delovno telo amandma
                  podpira. c) Doda se drugi odstavek, ki se glasi: <q>"Reklama sme zasesti največ
                  površino 7 kvadratnih metrov"</q>. Predlagateljica je doktor Mateja Kožuh-Novak,
                  matično delovno telo amandmaja ne podpira. Želi kdo besedo? Gospa doktor Mateja
                  Kožuh-Novak, izvolite.</p>
            </sp>
            <sp xml:id="SDZ1-Redna-36-1995-11-22.sp101">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Strokovnjaki, ki se v svetu ukvarjajo ravno s tem,
                  kako animirati ljudi in politike, da bi se zmanjšala poraba tobaka, trdijo, da so
                  pomembne tri stopnje. Prva je dobra zakonodaja, o tem mi zdaj delamo, seveda tudi
                  izvajanje, jaz močno upam, pravzaprav niti ne upam, ampak vem, da tako kot javnost
                  zdaj pritiska, bo še mnogo bolj, da se bo zakonodaja spoštovala. Druga je
                  zdravstvena vzgoja. Moram zagotoviti tistim, ki pravite, da tega ni. Poznam
                  situacijo v Sloveniji. Vsaj 30 let teče zelo veliko akcij in je bilo porabljenega
                  zelo veliko denarja za zdravstveno vzgojo. Samo ravno to ugotavljajo strokovnjaki,
                  da sama zdravstvena vzgoja ni dovolj, da je nujno potrebno tako dobra zakonodaja
                  kot ta tretja reč, ki jo pa predlagam v teh dveh amandmajih od treh. Gre za to, da
                  je treba narediti dostop do tobaka težji. Ravno zaradi tega predlagamo, da gredo
                  reklame iz prodajaln na drobno. Rada bi vas opozorila, ko boste šli ven iz
                  parlamenta, si poglejte na levo, zraven table za srednjo šolo, ne vem katera je,
                  Šubičeva, je ena serija, cel senčnik neke trgovine, kjer piše Marlboro. Torej, če
                  bomo podprli ta prvi amandma k 11. členu, potem bodo morali z vseh teh majhnih
                  trgovinc in krčem izginiti vsi ti napisi West, Marlboro, s čemer je dobesedno
                  poplavljena trgovina.</p>
               <p>Še na eno reč bi rada opozorila. Zadnjič sem šla nekam na Štajersko in sem videla
                  tekmovanje balonov. Dva sta imela, balona, ogromna balona sta imela čez celo
                  površino napisano, zdaj se ne spomnim, ali je bilo Marlboro ali je bilo West. Prav
                  lahko, če pustimo, če ne omejimo prostora, ki ga bodo lahko uporabljale tovarna in
                  trgovine na debelo, potem seveda lahko tovarna obesi nad seboj balon, ki je velik
                  tako in tako in bo imela reklamo za tobak. Zato vas lepo prosim, če podprete ta
                  dva amandmaja.</p>
            </sp>
            <sp xml:id="SDZ1-Redna-36-1995-11-22.sp102">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem najprej na glasovanje
                  amandma k 11. členu pod a). Prosim, da ugotovimo sklepčnost! <stage>(63
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod b). Prosim, da ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo ta amandma sprejeli.</p>
               <p>Na glasovanje dajem še amandma pod c). Prosim, da ugotovimo sklepčnost! <stage>(60
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem še 11. člen v celoti. Prosim, da ugotovimo sklepčnost!
                     <stage>(63 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo ta člen sprejeli.</p>
               <p>Mislim, da bomo nadaljevali delo ob 14. uri.</p>
            </sp>
            <stage type="time">(Seja je bila prekinjena ob 12.49 uri in se je nadaljevala ob 14.08
               uri.)</stage>
            <sp xml:id="SDZ1-Redna-36-1995-11-22.sp103">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje.
                  Nadaljujemo z delom Državnega zbora. Ugotovimo sklepčnost! Pri tem vas obveščam,
                  da sta se za popoldanski del opravičila še gospod Lojze Peterle in gospod Ivan
                  Oman. Ugotovimo sklepčnost! <stage>(46 prisotnih.)</stage> Zbor je sklepčen in
                  lahko odloča.</p>
               <p>Nadaljujemo s <title>16. TOČKO DNEVNEGA REDA - DRUGA OBRAVNAVA PREDLOGA ZAKONA O
                     OMEJEVANJU UPORABE TOBAČNIH IZDELKOV</title>.</p>
               <p>Ostali smo pri 12. členu, kjer imamo dva amandmaja.</p>
               <p>Pred tem mi pa dovolite, da vas obvestim: ko bomo končali to točko dnevnega reda,
                  bomo šli na 7.a točko dnevnega reda, torej zakon o spremembi in dopolnitvi zakona
                  o družinskih prejemkih. Ta je namreč od teh zakonov, ki so pred 14. točko, edini
                  že pripravljen in ga lahko obravnavamo. Toliko, da boste vedeli, da bomo stopili
                  korak nazaj po tej točki.</p>
               <p>K 12. členu sta vložena dva amandmaja, in sicer: Besedilo drugega odstavka 12.
                  člena se spremeni, tako da se glasi: <q>"Za nove tobačne izdelke se štejejo tobačni
                  izdelki, ki imajo zmanjšano vrednost katrana za 10 ali več odstotkov od
                  istovrstnih izdelkov, ki so že v prodaji in imajo najnižjo vsebnost katrana in
                  nikotina."</q> Predlagateljica je gospa dr. Mateja Kožuh-Novak, matično delovno telo
                  amandmaja ne podpira. Isto vsebino pa pokriva naslednji amandma: Druga alinea
                  drugega odstavka 12. člena se spremeni, tako da se glasi: <q>"Izdelki, ki so že na
                  trgu v Republiki Sloveniji pa zaradi zmanjšanja vsebnosti katrana ali nikotina
                  predstavljajo nov izdelek."</q> Predlagateljica je Vlada, matično delovno telo amandma
                  podpira. Ali želi kdo besedo? Gospa dr. Mateja Kožuh-Novak, izvolite.</p>
            </sp>
            <sp xml:id="SDZ1-Redna-36-1995-11-22.sp104">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi, s tem amandmajem smo želeli čim bolj omejiti
                  tobačno industrijo, da bi imela čim manj možnosti za reklamiranje, ker tukaj
                  morate vedeti, da dopuščamo reklamiranje za nov izdelek. Menim pa, da bistvene
                  razlike med tema dvema amandmajema ni, s tem da smo mi nekoliko bolj precizni, da
                  rečemo, da mora biti 10% manj od najnižje doze, ki je trenutno na trgu v
                  Sloveniji, tako da se splača podpreti enega ali drugega.</p>
            </sp>
            <sp xml:id="SDZ1-Redna-36-1995-11-22.sp105">
               <speaker>PODPREDSEDNIK DR. LEV KREFT:</speaker>
               <p>Hvala. Ali želi še kdo besedo? Gospod Geržina, izvolite.</p>
            </sp>
            <sp xml:id="SDZ1-Redna-36-1995-11-22.sp106">
               <speaker>MIROSLAV GERŽINA:</speaker>
               <p>Hvala za besedo. Meni pa ni vseeno, ali eden ali drugi. Jaz sem bolj za prvi
                  amandma. Zakaj? Zato, ker drugi lahko zavaja. Dejansko lahko dajo čisto minimalno
                  razliko, ali manjšo količino, pa rečejo, da je to nov izdelek, pa spet izkoristijo
                  zadevo za promocijo. Če že je nek nov izdelek, je to izdelek, ki ima dejansko
                  določeno manjšo vrednost. In podpiram prvi amandma. Hvala.</p>
            </sp>
            <sp xml:id="SDZ1-Redna-36-1995-11-22.sp107">
               <speaker>PODPREDSEDNIK DR. LEV KREFT:</speaker>
               <p>Hvala. Ali želi še kdo besedo? Ugotavljam, da ne in dajem najprej na glasovanje
                  amandma pod a). Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(16
                     poslancev.)</stage></p>
               <p>Ugotavljam, da je bil ta amandma sprejet.</p>
               <p>S tem seveda glasovanje o amandmaju pod točko b) ni potrebno.</p>
               <p>Zato dajem na glasovanje 12. člen v celoti. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo ta člen sprejeli.</p>
               <p>V obravnavo in na glasovanje dajem 13. člen ter amandmaje, ki jih imate v pregledu
                  od četrte do sedme strani, od a) do j). Predlagam, da vseh po vrsti ne berem, jih
                  bom pa prebral sproti pred glasovanjem o vsakem od njih, ker jih je pač toliko.
                  Hkrati obveščam, da je gospod Matjaž Peskar umaknil svoj podpis k amandmaju c) k
                  13. členu, to je ta, ki ga imate na strani 5, pod c). S tem seveda ta amandma še
                  vedno ostaja za glasovanje. In sprašujem, želi kdo besedo o teh amandmajih in o
                  13. členu? Gospa dr. Mateja Kožuh-Novak, izvolite.</p>
            </sp>
            <sp xml:id="SDZ1-Redna-36-1995-11-22.sp108">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Dokaj pomembni so ti amandmaji. V amandmaju a) je
                  predviden ciklus reklamiranja 20 dni. V Sloveniji je ciklus reklamiranja teh
                  velikih panojev 15 dni. Če dovolimo 20, bo to seveda 30 dni. Se pravi, da bomo po
                  tihem dovolili, da bodo lahko veliki <q>"jumbo"</q> plakati 30 dni. Zato vas prosim, da
                  prvi amandma podprete.</p>
               <p>Drugi amandma, ne vem, zakaj je sestavljavcem, namerno ali nenamerno, izpadlo iz
                  tega člena, da je seveda prepovedano reklamiranje tudi na radiu. Predlagamo pa,
                  torej dajemo besedico <q>"radio"</q> in predlagamo, da se črta zadnji del stavka, ki pa
                  pravi, da je prepovedano, predvsem v tistih oddajah, ki so namenjene pretežno
                  mladini. Jaz mislim, da je treba prepovedati v vseh. Tako da prosim, da tudi b)
                  amandma podprete. c) amandma je tak kot naš b), samo da pušča notri, da samo v
                  tistih oddajah, ki so namenjene pretežno mladini. Tako da jaz priporočam, da
                  sprejmemo b) amandma in ne c).</p>
               <p>Za d) amandma smo v poskusu, kaj še narediti za otroke, razširili krog, kjer ne
                  sme biti nobenih reklam, 300 metrov od šol; od 200 na 300 metrov. Ta je bil tudi
                  na odboru podprt. To vam lahko predočim. Če bo ta amandma sprejet, potem seveda
                  okoli Šubičeve, tukaj okoli vključno s Cankarjevim domom, kjer vidite celo serijo
                  reklam zdajle, ne bo smelo biti reklamiranja.</p>
               <p>No, e) amandma - se zelo čudim - ja, mislim, da ga je treba podpreti zaradi tega,
                  ker Vlada predlaga, da so, mislim, da pred filmi, da trajajo obvestila o novi
                  cigareti oziroma o novem tobačnem izdelku samo 20 namesto 30 sekund.</p>
               <p>Zadnji amandma je pa tudi izjemno pomemben. Strokovnjaki so me opozorili, da če je
                  zraven - nanaša se seveda na prejšnjega - ko je omogočeno pred filmom predvajanje
                  reklame za nov tobačni izdelek, piše na koncu, da mora biti opozorilo, da tobak
                  kvari zdravje, 3 sekunde. Strokovnjaki pa opozarjajo, da v treh sekundah lahko
                  prebere čitalec samo eno besedo. Zato so mi strokovnjaki priporočili, da mora biti
                  opozorilo na ekranu najmanj 10 sekund. Zato vas prosim, da vse te amandmaje
                  podprete in b) raje kot c).</p>
            </sp>
            <sp xml:id="SDZ1-Redna-36-1995-11-22.sp109">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Baškovič, izvolite. Pa gospod Tone Peršak,
                  ja.</p>
            </sp>
            <sp xml:id="SDZ1-Redna-36-1995-11-22.sp110">
               <speaker>MILAN BAŠKOVIČ:</speaker>
               <p>Hvala lepa. Jaz bi rad samo na en amandma opozoril, bolj z vidika njegove
                  predstavitve oziroma uporabe pojmov in pa sistema, ki ga uveljavlja. Namreč, ne bi
                  rad govoril o tem, ali je ta amandma sprejemljiv ali nesprejemljiv, ampak zato, če
                  bi bil sprejet, tako kot je predlagan, da se že sedaj ve, da ga je treba za tretjo
                  obravnavo natančno še pogledati in urediti, tako da bi bil vendarle sistemsko
                  nesporen in tudi redakcijsko in pravno redakcijsko v redu. Gre namreč za ta
                  amandma na 6. strani v seznamu pod i), se pravi novi četrti odstavek, ki se tukaj
                  dodaja. Namreč, tukaj gre za te akcije obveščanja potrošnikov, ki jih dovoljuje
                  12. člen, ta 13. člen ima potem pa nekatere elemente, izvedbo itn. Tukaj se zdaj
                  pojavlja prvo vprašanje, kaj je sedaj to dovoljenje, ki se tukaj predlaga. Namreč,
                  amandma uveljavlja sistem dovoljenja za začetek take akcije obveščanja, za katero
                  se vloži vloga, rešuje se očitno po upravnem postopku, ker gre za dovoljenje in
                  vlogo itn. To pa naj bi delala oziroma imela to kompetenco neka komisija, posebna
                  komisija sveta za zdravje. Če te elemente pogledam, se mi takoj zbudi pomislek,
                  ali je taka zadeva v redu. Prvič vemo, da za sistem upravnega postopka z
                  dovoljenjem je običajno zadaj nek upravni organ, ki ima že po sistemu pooblastila
                  za upravni postopek. Mi vemo po zakonu o upravi, da upravni postopek vodijo samo
                  osebe, ki so za to pooblaščene v zakonu, imajo tako in tako izobrazbo,
                  odgovornost, hierarhijo itn. Zato je to eminentna naloga ministrstev itn. Tukaj
                  imamo pa to nalogo dano neki komisiji, ki ni definirana in je to komisija sveta za
                  zdravje, ki ga imamo v 5. členu kot svet opredeljen. Že če bi to dali, ne
                  komisiji, ampak svetu, je tudi problematično, ker svet je tukaj nek tak družbeni
                  organ v bistvu, ki ima tukaj naloge, ki nobena nima upravnega značaja, je bolj
                  spremljanje vpliva uporabe, programi, predlaganje ukrepov itn. Je svet in tudi
                  take vrste svet po upravni organizaciji in po tipu upravnih organov, ki jih imamo
                  uzakonjene, nikjer ni mogoč kot upravni organ.</p>
               <p>Zato govorim, ker bo treba to potem res preučiti. In če bi že šli na ta sistem
                  dovoljenja, ki terja tak postopek, bi bilo bolj naravno, da se namesto tega sveta
                  ali pa njegove komisije, kar je še manj določno, da se to poveže in naveže na
                  upravne pristojnosti, ki jih imajo upravni organi. V tem primeru imamo tukaj
                  Ministrstvo za zdravstvo, ki ima tam na koncu, če pogledate te člene, vrsto
                  upravnih nalog že sicer, imamo potem tudi inšpekcijo in tako naprej. Zato bi bilo
                  treba, če se amandma sprejme, v tej smeri že kar sedaj razmišljati, da bi ga
                  morali popolnoma preurediti v tej smeri. Poleg tega je pa res, da tudi če se to
                  predlaga, ali kakorkoli je zdaj 13. člen postavljen, je pa pomanjkljiv, ker
                  dejansko nima izvedbe, nima sankcije. Tudi ta amandma, ki uveljavlja dovoljenje in
                  tako naprej, nima potem izpeljanke v nalogah inšpekcije. Ta člen in ta odstavek se
                  tam ne pojavlja; ravno tako ni obsežen v sankcijah.</p>
               <p>Hočem reči toliko, da je dosti težav in če se ideja sprejme in amandma, je potem
                  računati, da je treba še marsikaj dodelati glede sankcij, glede pooblastil
                  inšpekcijam, da kontrolirajo in tako naprej. Hvala lepa.      </p>
            </sp>
            <sp xml:id="SDZ1-Redna-36-1995-11-22.sp111">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Tone Peršak ima besedo, izvolite.</p>
            </sp>
            <sp xml:id="SDZ1-Redna-36-1995-11-22.sp112">
               <speaker>ANTON PERŠAK:</speaker>
               <p>Saj debata ni preveč produktivna. Oglasil sem se pravzaprav zaradi bizarne
                  podrobnosti. Tu se zelo avtoritativno uporabljajo razni dokazi. Moram povedati, da
                  je statistično ugotovljeno, da povprečen bralec prebere 100 besed na minuto. To je
                  statistično ugotovljeno. Kar se pa tiče tega, da sem jaz na nekem papirju označen
                  z oznako p., kar lahko pomeni tudi brez pripomb, pač povem, da ves čas glasujem v
                  skladu s stališči odbora.</p>
            </sp>
            <sp xml:id="SDZ1-Redna-36-1995-11-22.sp113">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Miroslav Geržina, izvolite.</p>
            </sp>
            <sp xml:id="SDZ1-Redna-36-1995-11-22.sp114">
               <speaker>MIROSLAV GERŽINA:</speaker>
               <p>Hvala lepa za besedo. Spoštovani, prej sem rekel, da sem hvaležen predlagateljem v
                  neki meri, da so omogočili, da dobimo en izdelek, en zakon, ki bo nekako varoval
                  mlade pred novim kvarnim načinom življenja. Ampak v tem primeru 13. člena pa na
                  žalost ugotavljam, da so nekako popustili. Zakaj? Namreč med časom, ki je namenjen
                  za oglašanje, reklamo novih izdelkov in tistim časom tri sekunde namenjenih
                  opozorilom, mislim, da je tak razkorak, da se verjetno že prvo besedilo v tistem
                  času navadijo na pamet. Ampak ne bo besedilo verjetno, to bo spet en vtis, ki ga
                  reklama daje, en pritisk na mlade. Tole po dvajseti uri, to pa mislim, da je že
                  skoraj žaljivo za mladino, saj mladina pred 20. uro pa sploh ven ne gre, če ne še
                  kasneje. To je pa spet način življenja. To je tak način življenja in mislim, da je
                  škoda pisati o teh zadevah, saj mladina gleda vsak film, normalno. Napisati samo
                  pri mladinskih filmih in to, ali pa tam, kjer se predvajajo filmi. Saj za mladino
                  ni več prepovedano nekje hoditi gledat filme. Na tak način pisati je malo
                  sprenevedavo. To, kar se tiče obveščanja po radiu, je približno enako in se stalno
                  ponavlja kot po televiziji.</p>
               <p>Glede 200 ali 300 metrov od šole - raje bi rekel, da sploh nikjer, ampak dobro,
                  naj bo. Se strinjam in podpiram to - čim bolj proč od mladih. 20 in 30 dni - prej
                  sem že govoril o minutah v kinu in tu je reklama 20 in 30 dni, to je le nekaj
                  manj. Mogoče bo nekaj manj škode. Ta f) amandma 3 sekunde, 10 sekund pozitivne
                  reklame, se pravi proti kajenju. Se strinjam, tu bi bilo mogoče celo enako, kot je
                  predvideno za reklamo - 20 - 20, ampak o tem nisem razmišljal. Potem pa imamo še
                  to površino, na kateri se opozorila o negativnosti tobaka poveča. S tem se tudi
                  strinjam.</p>
            </sp>
            <sp xml:id="SDZ1-Redna-36-1995-11-22.sp115">
               <speaker>PODPREDSEDNIK DR. LEV KREFT:</speaker>
               <p>Hvala. Ali želi še kdo besedo? Dr. Mateja Kožuh-Novak.</p>
            </sp>
            <sp xml:id="SDZ1-Redna-36-1995-11-22.sp116">
               <speaker>DR. MATEJA KOŽUH-NOVAK:</speaker>
               <p>Amandma pod številko oziroma črko i) umikam. Pripravili bomo za tretjo obravnavo
                  boljšo verzijo.</p>
            </sp>
            <sp xml:id="SDZ1-Redna-36-1995-11-22.sp117">
               <speaker>PODPREDSEDNIK DR. LEV KREFT:</speaker>
               <p>Hvala. Ali želi še kdo besedo? Ugotavljam, da ne in prehajam h glasovanju. Na
                  glasovanje dajem najprej amandma pod a): <q>"V prvem odstavku 23. člena se številka
                  20 nadomesti s številko 15."</q> Predlagateljica je dr. Mateja Kožuh-Novak, matično
                  delovno telo amandma ne podpira. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod b): <q>"V drugi alinei prvega odstavka se za besedo
                  "</q>televiziji<q>" dodata besedi "</q>in radiu.<q>" Za besedo "</q>radio<q>" se črta beseda "</q>in<q>" in
                  doda beseda "</q>ter<q>", besedilo "</q>namenjenim pretežno mladini" pa se črta.
                  Predlagateljica je dr. Mateja Kožuh-Novak, matično delovno telo amandma ne
                  podpira. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da amandma ni sprejet.</p>
            </sp>
            <sp xml:id="SDZ1-Redna-36-1995-11-22.sp118">
               <speaker>DR. LEO ŠEŠERKO:</speaker>
               <p>Spoštovani gospod podpredsednik! Tudi meni se lahko zgodi, da ne pritisnem
                  pravočasno in predlagam, da daste možnost ponovnega glasovanja.</p>
            </sp>
            <sp xml:id="SDZ1-Redna-36-1995-11-22.sp119">
               <speaker>PODPREDSEDNIK DR. LEV KREFT:</speaker>
               <p>Jasno. Na glasovanje dajem predlog, da ponovimo glasovanje o amandmaju pod b).
                  Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da bomo glasovanje ponovili.</p>
               <p>Ponovno dajem na glasovanje amandma pod b). Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da smo ta amandma sprejeli.</p>
               <p>S tem je glasovanje o amandmaju pod c) nepotrebno.</p>
               <p>Na glasovanje dajem amandma pod d): V tretji alinei prvega odstavka 13. člena se
                  številka <q>"200"</q> zamenja s številko <q>"300"</q>. Predlagateljica je doktor Mateja
                  Kožuh-Novak, matično delovno telo amandma podpira. Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo ta amandma sprejeli.</p>
               <p>Na glasovanje dajem amandma pod e): V zadnji alinei prvega odstavka 13. člena se
                  številka <q>"30"</q> nadomesti s številko <q>"20"</q>. Predlagatelj je Vlada, matično delovno
                  telo amandma podpira. Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta amandma sprejeli.</p>
               <p>Na glasovanje dajem najprej amandma, ki ga imate v pregledu pod črko g). Ta dva se
                  namreč prekrivata in ta prvi je bolj oddaljen. Gre za to zamenjavo, vrstni red
                  odstavkov, drugi odstavek. Prvi amandma pod g): V drugem odstavku se številka <q>"8%"</q>
                  nadomesti s številko <q>"25%"</q>. Predlagatelj je skupina poslancev s prvopodpisano
                  gospo doktor Matejo Kožuh-Novak, pri čemer, če sprejmemo ta amandmaja, je
                  glasovanje o naslednjem nepotrebno. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da smo amandma sprejeli.</p>
               <p>In prekrivata se naslednja dva amandmaja, torej sedanji pod f) in pod h).</p>
               <p>Na glasovanje dajem najprej amandma pod f): V tretjem odstavku se številka <q>"3"</q>
                  zamenja s številko <q>"10"</q>. Predlagateljica je doktor Mateja Kožuh-Novak, matično
                  delovno telo amandmaja ne podpira. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da smo ta amandma sprejeli. S tem glasovanje o amandmaju pod h) ni
                  potrebno, amandma pod i) pa je bil umaknjen.</p>
               <p>Na glasovanje dajem amandma pod j) na 7. strani zgoraj: Doda se nov peti odstavek,
                  ki se glasi: <q>"Obvestilo o škodljivosti tobaka mora biti natisnjeno na spodnjem
                  delu sredine plakata, tako da bo zavzelo polovico leve in polovico desne četrtine
                  plakata. Črke opozorila morajo biti berljive iz razdalje 10 metrov"</q>. Predlagatelj
                  je skupina poslancev, s prvopodpisano gospo doktor Matejo Kožuh-Novak. Ugotovimo
                  sklepčnost! <stage>(55 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da smo ta amandma sprejeli.</p>
               <p>Na glasovanje dajem še 13. člen v celoti. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da smo 13. člen v celoti sprejeli.</p>
               <p>K 14. členu imate v pregledu dva amandmaja, prejeli pa smo še tretjega, ki bo na
                  vrsti kot prvi pri glasovanju.</p>
               <p>Amandma k 14. členu: prvi odstavek se spremeni, tako da se glasi: <q>"Prepovedana je
                  prodaja tobačnih izdelkov osebam, mlajšim od 18 let."</q> Amandma je vložila poslanska
                  skupina Zelenih, ekološko socialne stranke. Drugi imate v pregledu pod a); v prvem
                  odstavku se številka 15 nadomesti s številko 18; kar je identično, če se ne motim.
                  Drugi: doda se nov četrti odstavek, ki se glasi: <q>"Prepovedana je prodaja tobaka in
                  tobačnih izdelkov v trgovinah z živili."</q> Predlagateljica je gospa dr. Mateja
                  Kožuh-</p>
               <p>Novak. Matično delovno telo amandmaja ne podpira. Gospa dr. Mateja Kožuh ima
                  besedo.</p>
            </sp>
            <sp xml:id="SDZ1-Redna-36-1995-11-22.sp120">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! S tema dvema amandmajema skušamo narediti tisto
                  tretje, kar je nujno za en tak prefenziven program promocije nekajenja med otroci.
                  Skušamo narediti otrokom cigarete težje dostopne. Kot veste, je v vseh trgovinah z
                  živili prvo, ko prideš, najprej so pred trgovinami reklame, nato pa najprej cele
                  police polne cigaret. Če bi to dosegli, da v teh trgovinah, kamor res hodi zelo
                  veliko otrok, ne bi bilo cigaret, bi bistveno pomagali otrokom. Isto je z letnico
                  18 - zelo težko je ločiti med 15 let starim in 14 let starim. Če bomo pa sprejeli
                  18 mejo, pa 15 let star res ne bo mogel kupiti. Vem pa, da oboje zahteva veliko
                  časa, da se izpelje. Predlagam, da to podpremo.</p>
            </sp>
            <sp xml:id="SDZ1-Redna-36-1995-11-22.sp121">
               <speaker>PODPREDSEDNIK DR. LEV KREFT:</speaker>
               <p>Dr. Leo Šešerko, izvolite.</p>
            </sp>
            <sp xml:id="SDZ1-Redna-36-1995-11-22.sp122">
               <speaker>DR. LEO ŠEŠERKO:</speaker>
               <p>Spoštovani! Jaz podpiram oba amandmaja. Rad bi opozoril samo pri tem prvem.
                  Mislim, prva dva sta enaka, ja. Opozoril bi na to, da vsi, tudi tisti, ki so
                  skeptični do strožjih določb, vsi pravite, da naj bo ta zakon izvršljiv. In če bi
                  pustili sedanjo formulacijo 15 let, potem otroci pri petnajstih nimajo osebnih
                  dokumentov, ta formulacija omogoča neizvršljivost. Če bomo dali 18 let in lahko
                  vam zagotavljam, v Združenih državah ne boste prišli v trgovino, pa kar poslali
                  otroka - ata bo rekel, zdaj mi pa prinesi recimo en liter whiskeya. Če posumijo,
                  in inšpekcije to strogo kontrolirajo, otrok ne more brez dokumenta dobiti takega
                  zdravju škodljivega izdelka. In mislim, da je prav, da tudi mi sprejmemo oba
                  amandmaja. Hvala.</p>
            </sp>
            <sp xml:id="SDZ1-Redna-36-1995-11-22.sp123">
               <speaker>PODPREDSEDNIK DR. LEV KREFT:</speaker>
               <p>Hvala. Gospod Tone Anderlič ima besedo.</p>
            </sp>
            <sp xml:id="SDZ1-Redna-36-1995-11-22.sp124">
               <speaker>TONE ANDERLIČ:</speaker>
               <p>Jaz se seveda ne želim pretirano oglašati pri tem zakonu, ker mislim, da je tako
                  ali tako preveč ekstremistična zadeva in tukaj se je pokazal ves absurd. S
                  petnajstimi leti se lahko ljudje poročajo, se lahko zaposlijo,  skrbijo sami zase,
                  ne smejo pa kupiti cigaret. To je preprosto absurd! In, gospod Šešerko, jaz tega
                  res ne razumem!</p>
            </sp>
            <sp xml:id="SDZ1-Redna-36-1995-11-22.sp125">
               <speaker>PODPREDSEDNIK DR. LEV KREFT:</speaker>
               <p>Dr. Leo Šešerko ima besedo.</p>
            </sp>
            <sp xml:id="SDZ1-Redna-36-1995-11-22.sp126">
               <speaker>DR. LEO ŠEŠERKO:</speaker>
               <p>Hvala lepa. To je replika gospodu Anderliču. Dodal bi samo še - z dvanajstimi tudi
                  imajo lahko otroke.</p>
            </sp>
            <sp xml:id="SDZ1-Redna-36-1995-11-22.sp127">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Tone Anderlič, izvolite.</p>
            </sp>
            <sp xml:id="SDZ1-Redna-36-1995-11-22.sp128">
               <speaker>TONE ANDERLIČ:</speaker>
               <p>Me zanima, če boste s prepovedjo, da ne smejo imeti otrok, dosegli, da jih ne bodo
                  imeli?! Hvala.</p>
            </sp>
            <sp xml:id="SDZ1-Redna-36-1995-11-22.sp129">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Geržina. Izvolite.</p>
            </sp>
            <sp xml:id="SDZ1-Redna-36-1995-11-22.sp130">
               <speaker>MIROSLAV GERŽINA:</speaker>
               <p>Hvala lepa za besedo. Prvi amandma podpiram. Drugega amandmaja pa na žalost ne
                  morem podpreti, ker bo povzročil več škode kot koristi. Zakaj? Mi smo danes že
                  sprejeli, da se ne sme reklamirati tam, kjer je prodaja na drobno. To je v bistvu
                  v trgovinah. Če rečemo, da prepovemo prodajo v trgovinah, bi bili vsi gostinci
                  zadovoljni, vendar kaj s tem naredimo? Ne, da smo tisto sedaj staro prepovedali,
                  da <q>"mulc marš po cigarete"</q> ali pa, če si mlajši, te pošljem po cigarete in tako
                  naprej, bodo pač šli kadilci v gostilno in tam bodo še nekaj spili. In ker je to
                  še dodatna nevarnost, recimo, ne morem tega amandmaja podpreti. Hvala lepa.</p>
            </sp>
            <sp xml:id="SDZ1-Redna-36-1995-11-22.sp131">
               <speaker>PODPREDSEDNIK DR. LEV KREFT:</speaker>
               <p>Želi še kdo besedo? Ugotavljam, da ne in prehajamo h glasovanju. Torej prva dva
                  amandmaja, ta ki ga nimate v pregledu in pa ta, ki je v pregledu, sta identična.
                  Oba nadomeščata številko 15 s številko 18 in dajem to najprej na glasovanje.
                  Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>In dajem na glasovanje amandma pod b). Ugotovimo sklepčnost! <stage>(40
                     prisotnih.)</stage> Ponovno vas prosim, da ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da tega amandmaja nismo sprejeli.</p>
               <p>In dajem na glasovanje 14. člen v celoti. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo člen v celoti sprejeli.</p>
               <p>In dajem v obravnavo in na glasovanje 15. člen ter amandmaje od a) do d), in
                  sicer: Prvi odstavek se spremeni, tako da se glasi: <q>"Prepovedano je kajenje v
                  javnih prostorih, razen v delih, ki so posebej označeni in fizično ločeni od
                  prostorov, namenjenih nekadilcem, tako da onemogočajo pasivno kajenje."</q>
                  Predlagatelj je poslanska skupina Slovenskih krščanskih demokratov.</p>
               <p>b) V drugem odstavku 15. člena se številka <q>"50"</q> nadomesti z številko <q>"30"</q>.
                  Predlagateljica je dr. Mateja Kožuh-Novak. Matično delovno telo amandma
                  podpira.</p>
               <p>c) V drugem odstavku se besede <q>"do 1.1.1996"</q> nadomestijo z besedami <q>"v šestih
                  mesecih od uveljavitve tega zakona"</q>. Predlagateljica je Vlada. Matično delovno
                  telo amandma podpira.</p>
               <p>d) Na koncu drugega odstavka se doda nov odstavek, ki se glasi: <q>"V celoti je
                  prepovedano kajenje v prostorih vzgojno izobraževalnih in zdravstvenih ustanov."</q>
                  Predlagatelj je skupina poslancev s prvopodpisano gospo dr. Matejo Kožuh-Novak.
                  Želi kdo besedo o tem členu in k njemu vloženih amandmajih?</p>
               <p>Gospa dr. Mateja Kožuh-Novak, izvolite. Potem pa še gospod Miroslav Geržina.</p>
            </sp>
            <sp xml:id="SDZ1-Redna-36-1995-11-22.sp132">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Menim, da je amandma pod črko a) umesten in ga
                  podpiram. Amandma pod črko b) pa dejansko vnaša samo enakopravnost. Mi imamo 30%
                  kadilcev, zato predlaga gibanje, in jaz v njegovem imenu, da pač dobijo kadilci
                  toliko prostora, kolikor jih je, 30%. Podpiram tudi amandma pod črko c), ki
                  omogoča, da se bo to realiziralo. Gibanje za sprejem ljudem prijaznega tobačnega
                  zakona vztraja, da v tem primeru pa res pritisnemo kadilce in da v celoti
                  prepovemo kajenje v prostorih vzgojno-izobraževalnih in zdravstvenih ustanov.
                  Namreč, strokovnjaki trdijo, da je izjemno pomembno za otroke obnašanje tistih, ki
                  jih vzgajajo in izobražujejo; ravno tako za bolnike. Veliko dokazov je, če bolniki
                  pravočasno nehajo kaditi, to so zlasti bolniki, ki imajo bolezni srca in ožilja,
                  da se jim stanje bistveno zboljša. Zato, če hočemo kaj pri bolnikih doseči, moramo
                  prvo seveda zdravstveni delavci to zagovarjati in ne smemo kaditi. Prosim, če me
                  podprete.</p>
            </sp>
            <sp xml:id="SDZ1-Redna-36-1995-11-22.sp133">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Geržina, izvolite.</p>
            </sp>
            <sp xml:id="SDZ1-Redna-36-1995-11-22.sp134">
               <speaker>MIROSLAV GERŽINA:</speaker>
               <p>Hvala lepa za besedo. Rad bi k temu amandmaju pod a) rekel v prid še par besed.
                  Namreč, razlika med osnovno dikcijo in to je <q>"fizično ločeni"</q>. Namreč, vsi vemo,
                  kako so zdaj, dejansko. Če gledamo formalno, so fizično ločeni: če daš eno tako
                  paravan steno oziroma neke rože vmes, pa je to že temu zadovoljeno. Vendarle, gre
                  tudi za to, da so narejeni zdaj ali pa nastavljeni prostori za kadilce in
                  nekadilce nesorazmerno ali obratno sorazmerno. Namreč kadilci imajo ponavadi v
                  gostiščih, javnih prostorih večji prostor, nekadilci pa imajo manjšega ali pa
                  imajo samo pregrajeno. Pravilno bi se moral glasiti amandma, ne fizično, ampak
                  hermetično. Ampak, če bi to napisal, mislim, da bi pa res zgledalo malo, da se
                  koga spravi v geto. Ampak, zakaj pa ločevati fizično? Namreč, moram ponoviti še
                  tisto, kar sem prej v splošni razpravi rekel. Kadilci imajo refleks zaradi tega,
                  ker kadijo in se njihovo telo brani samo. Nekadilci tega refleksa nimajo, ker so
                  nekadilci, in dosti bolj negativno vpliva pasivno kajenje nanje kot na kadilce, ki
                  precej kadijo. Zaradi tega mislim, da je prav, da se pač loči; in že zdaj imajo
                  gostišča itn. ločene. Zdaj, malo čudno to zgleda. Vendarle, to se že dogaja in
                  mislim, ko se bomo vsi odvadili kaditi oziroma, ko mladi ne bodo več kadili, bodo
                  spoznali, da je ta stil življenja pač neprimeren in slab, potem ne bo treba
                  ločevati med kadilci in nekadilci, ampak bodo vsi skupaj bolj v prijetnem
                  prostoru. Ker dejansko je neko nasilje nad nekadilci, zadimljeno in zakajeno in
                  zato naj bo vsak pač na svojem prostoru. Tisti, ki že mora kaditi - ni nasilje nad
                  njim, če ima poseben prostor. Tisti, ki pa ne kadi, pa naj ta, ki kadi, ne deluje
                  škodljivo nanj.</p>
               <p>Zato podpiram ta amandma, pa tudi amandma pod d) mislim, da ga je primerno
                  podpreti. Hvala lepa.</p>
            </sp>
            <sp xml:id="SDZ1-Redna-36-1995-11-22.sp135">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jože Protner, izvolite.</p>
            </sp>
            <sp xml:id="SDZ1-Redna-36-1995-11-22.sp136">
               <speaker>MAG. JOŽE PROTNER:</speaker>
               <p>Želim povedati, zakaj bom podprl prvi amandma v 15. členu. Iz enostavnega razloga,
                  ker mislim, da moramo pustiti in člen 15 in člen 16, s tem da sprejmemo kakšen
                  amandma, odprt za ustrezne amandmaje v tretji obravnavi. Namreč glejte, v teh dveh
                  členih se mešajo pojmi - prostori, kjer je dovoljeno kajenje in kjer ni dovoljeno
                  oziroma prepovedano, bi jaz rekel, kajenje, s prostori za kadilce in prostori za
                  nekadilce. Mislim, da bi striktno kazalo uporabiti le termin <q>"prostori, kjer je
                  dovoljeno"</q> oziroma <q>"kjer je prepovedano kajenje"</q>. Ker sicer, če ločujemo prostore
                  za kadilce in prostore za nekadilce, se gremo svojevrsten <q>"apartheid"</q>, kot da je
                  vstop prepovedan kadilcem v prostore za nekadilce in v prostore za nekadilce
                  kadilcem. Z drugimi besedami, v moji pisarni, tukaj v Državnem zboru, vsi kolegi
                  vedo, da tam ni dovoljeno kajenje, ker sem jaz takšen režim uvedel, vendar so
                  dobrodošli tudi kadilci, vendar svoje potrebe, potrebe po kajenju zadovoljujejo na
                  hodniku. Hvala lepa.</p>
            </sp>
            <sp xml:id="SDZ1-Redna-36-1995-11-22.sp137">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Tone Peršak ima besedo.</p>
            </sp>
            <sp xml:id="SDZ1-Redna-36-1995-11-22.sp138">
               <speaker>ANTON PERŠAK:</speaker>
               <p>Spoštovane poslanke in poslanci! Vem, da je že zelo zlajnano govoriti o
                  uresničljivosti ali pa neuresničljivosti oziroma o takšnih ali drugačnih
                  posledicah tega zakona. Ampak nekaj bi pa le rekel. Večina gostinskih prostorov,
                  večina lokalov je enoprostorskih. To so vsi bifeji, vsi barčki in tako naprej. In
                  sprejeti tole, tako kot se interpretira prvi amandma, pomeni - ravno v teh lokalih
                  so pač, žalibog, večinski obiskovalci pa ravno ljudje, ki kadijo. Jaz poznam
                  primer neke evropske države, kjer so se preprosto - ker so imeli podobno prepoved
                  - gostinci dogovorili, da bodo vsi kršili prepoved. Zdaj pa povejte državo, kjer
                  lahko vse lokale zaprejo!</p>
               <p>Kar pa zadeva zadnji amandma, bi pa le predlagal, da se razmisli o posledicah. Ta
                  amandma pomeni preprosto to, da bodo ne samo bolniki, pa učenci, ampak tudi vsi
                  učitelji in zdravniki, ki kadijo, morali hoditi ven kadit, iz zgradb. Ne vem, če
                  je pametno, da morajo vsi zdravniki, recimo tisti, ki kadijo, žal - jaz ne kadim,
                  da ne bo pomote - vsako uro enkrat recimo, če imajo tako frekvenco, za 10 minut
                  oditi iz zgradbe. Če ni pametneje, da imajo vendarle neko kadilnico v tisti
                  zgradbi, pa tam kadijo, tudi ne na očeh bolnikov.</p>
            </sp>
            <sp xml:id="SDZ1-Redna-36-1995-11-22.sp139">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, gospod Tone Partljič, izvolite. Se
                  opravičujem, gospod Ignac Polajnar se je prej javil.  </p>
            </sp>
            <sp xml:id="SDZ1-Redna-36-1995-11-22.sp140">
               <speaker>IGNAC POLAJNAR:</speaker>
               <p>Hvala. Podprl bom dopolnilo pod a), ker mislim, da se šele zdajle pogovarjamo o
                  vsebini v teh členih. Tudi prej smo se pogovarjali o vsebini, ko smo določali
                  višino, širino, obliko, barvo logotipov in vseh drugih sporočil, ampak vse tisto
                  bo uspešno pod enim pogojem - če bomo bolj uspešni pri tem temeljnem. To temeljno
                  pa je, kakšna bo naša skupna kultura bivanja. Moram reči, da sedanja praksa ni
                  taka, da bi tisti, ki ne kadijo oziroma ne kadimo, bili tule zdaj v posebnem, da
                  ne rečem privilegiranem položaju, ampak se pogosto zgodi, da se morajo nekadilci
                  podrejati kadilcem; če ne drugače, na ta način, da vdihavajo dim kadilcev kjerkoli
                  že to je. Idealno bi bilo, da dim ne bi krožil po zraku. Strinjam se tudi s
                  pripombami gospoda Protnerja, ki opozarja na terminološko jasnost in zagotovo bo
                  treba to stvar za tretje branje tako pripraviti, da res ne bi prihajalo do tega -
                  čemur je on rekel - apartheida, da ne bomo delili kadilcev na drugo razredne
                  državljane, nekadilce pa na prvorazredne ali obratno. S tem se je mogoče
                  strinjati. Gre pa res za to, da se v Sloveniji navadimo te kulture, da ne bodo
                  tisti, ki kadijo, nekaj posebnega, ampak, da bodo tisti, ki kadijo pač skupina
                  državljanov, ki se je odločila, da to počenja. Če se je pa odločila, naj počenja
                  na ta način, da ne bo motila večine. Če so resnična sporočila, pravijo, da je v
                  Sloveniji še vedno večina tistih, ki ne kadimo. Če je to res, hvala bogu. Moram
                  reči, da se niti ne bojim, da bi se ta večina prevesila na stran tistih, ki
                  kadijo. Res pa je, da bomo z načinom, če ne bomo imeli te kulture bivanja, če nič
                  drugega, slabšali zdravje ljudi tudi s pomočjo kajenja, ne glede na to, ali kadi
                  večina ali kadi samo manjšina. Kar se pa tiče dopolnila pod točko d) pa bi rekel
                  takole. Tudi jaz sem dobil nekaj pisem in to od zdravstvenih delavcev in pa
                  prosvetnih delavcev. Vem, da so pisali v svojem imenu. Vem pa tudi, da tisti, ki
                  vzgajajo mlado generacijo in tisti, ki zdravijo ljudi, bi se prvi morali vprašati,
                  kaj bodo naredili pri sebi, da bodo prepričljivi ne samo strokovno, ampak tudi
                  moralno. Hvala.</p>
            </sp>
            <sp xml:id="SDZ1-Redna-36-1995-11-22.sp141">
               <speaker>PODPREDSEDNIK DR. LEV KREFT:</speaker>
               <p>Hvala. Gospod Partljič ima besedo.</p>
            </sp>
            <sp xml:id="SDZ1-Redna-36-1995-11-22.sp142">
               <speaker>TONE PARTLJIČ:</speaker>
               <p>Je že moderno reči, kdo kadi, ne kadi. Jaz ne kadim in nikoli nisem kadil, že 20
                  let ne pijem in z 12 leti nisem delal otrok, tako da v tej diskusiji nisem oseben.
                  Sprašujem pol za šalo, pol za res, ali amandma d) pomeni tudi, da recimo hišnik,
                  ki ima hišniško stanovanje, ne sme kaditi, kajti ta dikcija vleče pravzaprav za
                  seboj, če jim tudi kadilnice ne damo, ne tam, kjer je recimo tisoč ljudi v službi,
                  v kakšni bolnici ali šoli, potem pomeni, da moramo dati v razpis za delovno mesto,
                  da sprejemamo samo nekadilce. Ne rečem, da je to čisto blazna misel, samo to bi
                  šlo tako naprej. Jaz bi imel več razlogov za to, da sem bolj ortodoksen pri tem
                  zakonu proti reklamiranju - zlasti zato, ker žena kadi in se potem dvakratno
                  podrejam kadilcem, včasih jo pa grem iskat na šolo, kjer se ne kadi - razen v eni
                  majhni kadilnici, ki je trikrat tri. Tam ven pa res pridejo potem vsi popolnoma
                  prekajeni in tudi malo rumeni. Tako da mislim, da bo tu treba kakšno realno
                  solucijo iskati, kakor na tistem mestu, ki ga je omenil Tone Peršak; vsaj po
                  Štajerskem potem res moramo tri četrt lokalov preprosto zapreti, ker so te narave.
                  Torej mislim, da bi se tu splačalo malo premisliti, da recimo nekdo, ki stanuje v
                  takšni ustanovi, da bi še za tega človeka nek prostor bil. Drugače moramo pa v
                  delovnih mestih začeti razpisovati. Mogoče tudi za poslance ne bi bilo slabo za
                  prihodnje volitve.</p>
               <p>To okrog morale seveda, gospod Polajnar, da bi morali učitelji, se popolnoma
                  strinjam, samo to je več. Tudi kakšen duhovnik nas recimo uči, da naj ne grešimo,
                  pa revež tudi sam kakšen greh naredi. Hvala bogu, smo pod kožo krvavi.</p>
            </sp>
            <sp xml:id="SDZ1-Redna-36-1995-11-22.sp143">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem na glasovanje amandma k
                  15. členu, ki ga imate v pregledu pod a). Prosim, da ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da je bil amandma sprejet.</p>
               <p>Na glasovanje dajem amandma pod b). Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko c). Prosim, da ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem še amandma pod točko d). Prosim, da ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 15. člen v celoti. Prosim, da ugotovimo sklepčnost! <stage>(40
                     prisotnih.)</stage> Ponovno vas prosim, da ugotovimo sklepčnost! Glasujemo o
                  15. členu v celoti. <stage>(46 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo ta člen sprejeli.</p>
               <p>V obravnavo in na glasovanje dajem 16. člen ter amandmaja: Prvi odstavek se
                  spremeni, tako da se glasi: <q>"V gostinskih objektih, kjer se gostom streže hrana,
                  gostiščih in restavracijah se določi prostor za kadilce. Velikost prostora za
                  kadilce določi lastnik, najemnik ali uporabnik objekta. Prostor se jasno označi
                  kot prostor za kadilce. Prostor za kadilce se fizično loči od prostora za
                  nekadilce"</q>. Predlagatelj je poslanska skupina Slovenskih krščanskih demokratov. In
                  b), ki se nanaša na isto vsebino: Besedilo prvega odstavka se spremeni, tako da se
                  glasi: <q>"V gostinskih lokalih, kjer se gostom streže predvsem hrana, gostiščih in
                  restavracijah lastnik, najemnik ali uporabnik jasno določi prostore za kadilce in
                  nekadilce"</q>. Predlagateljica je doktor Mateja Kožuh-Novak; matično delovno telo
                  amandmaja ne podpira. Želi kdo besedo? Gospod Miroslav Geržina, izvolite.</p>
            </sp>
            <sp xml:id="SDZ1-Redna-36-1995-11-22.sp144">
               <speaker>MIROSLAV GERŽINA:</speaker>
               <p>Hvala lepa za besedo. V tem primeru je pa opravljeno delo, mislim da bolj korektno
                  kot v prejšnjem členu v tem amandmaju pod a) v tem smislu, o katerem je govoril
                  gospod Protner. Namreč, zamenjana je vsebina. Tam piše, da se določi prostor za
                  nekadilce. Amandma pravi: določi se prostor za kadilce v smislu tistega. To so
                  posebni užitki in tisti, ki so podvrženi tem užitkom naj gredo v prostore, ki so
                  določeni za kadilce in te lastnik, pač lastnik tudi določi velikost prostora. Če
                  se bo odločil za večji prostor za kadilce, bo menil, da bo več kadilcev pridobil,
                  če bo pa nekje več za nekadilce, bo pa sam določil. Vendarle mislim, da je dobro
                  podpreti to zadevo, ker je v smislu tistega, kar je bilo že rečeno. Hvala
                  lepa.</p>
            </sp>
            <sp xml:id="SDZ1-Redna-36-1995-11-22.sp145">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Tone Anderlič, izvolite.</p>
            </sp>
            <sp xml:id="SDZ1-Redna-36-1995-11-22.sp146">
               <speaker>TONE ANDERLIČ:</speaker>
               <p>Gospod Geržina je prav zabaven. Glasuje za amandma, kjer zmanjšuje s 50 na 30,
                  predlaga, da je treba hermetično ločiti prostore. Jaz verjamem, da se on na fiziko
                  zelo dobro spozna, ampak toliko sem jo pa tudi jaz obvladal, da hermetično pomeni
                  neprodušno, pomeni, tako da nobenega okna ne smejo odpreti, pomeni, da se nikoli
                  ne smejo tam vrata odpreti, pomeni, da natakar ne sme priti v ta prostor itn. Tako
                  gostilno vam želim, pa bom videl, koliko časa boste preživeli. Pri tem amandmaju
                  pa predlagate nekaj drugega, kjer pa seveda obračate logiko. Jaz verjamem, da ne
                  morete zdržati 10 minut konsistence, to je logično, ampak bodite toliko, da vsaj
                  vendarle ne obrnete celotne stvari na glavo. Tudi zakon je potrebno graditi na
                  način, da iz sedanje situacije, kjer bo se že lahko ugotovilo, da se na splošno po
                  gostinskih lokalih kadi, da se uvaja praksa, predvsem tam, kjer se streže hrana -
                  tukaj vaš amandma podpiram in tako je tudi v osnovnem tekstu - se pa že v velikih
                  primerih odrejajo ali pa so odrejeni prostori spet, tako kot vi pravite, tako kot
                  gostinec sam oceni, katerih gostov ima več, odrejajo posebni prostori. Zato se mi
                  zdi, da je osnovni tekst boljši kot ta. Hvala.</p>
            </sp>
            <sp xml:id="SDZ1-Redna-36-1995-11-22.sp147">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Geržina. Izvolite.</p>
            </sp>
            <sp xml:id="SDZ1-Redna-36-1995-11-22.sp148">
               <speaker>MIROSLAV GERŽINA:</speaker>
               <p>Hvala lepa za besedo. Meni se ne zdi, vem, da če je fizično ločen prostor, da se
                  dimi, pare dimne kondenzirajo in se usedajo in to je s fizično ločenimi. Zato sem
                  pa prej rekel, da bi bilo malo pregrobo reči in ni potrebno hermetično ločiti
                  tega, ker se zadeva, ne bom sedaj, ne znam na pamet natančno, recimo 95% vsega
                  usede dol, če je drug prostor. To je za razliko od tistega, ko sem rekel, da damo
                  en paravan, eno okrasno steno vmes iz rož, zadaj so pasivni kadilci, spredaj pa so
                  ti pravi kadilci. In to sem želel, to je namen tega amandmaja. Če je kakšna
                  nekonsistentna oziroma napačna gradnja, bi bilo pa dobro, gospod Anderlič, da ne
                  podirate gradnje, ampak vzamete fino zidarsko žlico in lepo gradite na fino
                  naprej. Hvala lepa.</p>
            </sp>
            <sp xml:id="SDZ1-Redna-36-1995-11-22.sp149">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne. In dajem na glasovanje amandma
                  pod a). Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je amandma sprejet.</p>
               <p>S tem glasovanje o amandmaju pod dve ni potrebno.</p>
               <p>Na glasovanje dajem 16. člen v celoti. Ugotovimo sklepčnost! <stage>(44
                     prisotnih.)</stage> Ponovno vas prosim, da ugotovimo sklepčnost! <stage>(41
                     prisotnih.)</stage> Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta člen sprejeli.</p>
               <p>Amandma k 17. členu. Prvi odstavek se spremeni, tako da se glasi: <q>"V delovnih
                  prostorih je kajenje dovoljeno le v prostorih, ki jih določi delodajalec in ki so
                  fizično ločeni od delovnih prostorov."</q> Predlagatelj je poslanska skupina
                  Slovenskih krščanskih demokratov. Želi kdo besedo?</p>
               <p>Ja. Gospod Tone Partljič. Izvolite.</p>
            </sp>
            <sp xml:id="SDZ1-Redna-36-1995-11-22.sp150">
               <speaker>TONE PARTLJIČ:</speaker>
               <p>Trdno sem prepričan, prosim če pogledate. Mislim, da se je morda malo zapisalo
                  kolegom. Slabo se sliši. V delovnih prostorih je kajenje dovoljeno le v prostorih,
                  ki jih določi delodajalec in ki so fizično ločeni od delovnih prostorov. Morda bi
                  bilo rešeno že, če bi rekli, na delovnem mestu je kajenje dovoljeno le v
                  prostorih, ki jih določi delodajalec in ki so fizično ločeni od delovnih
                  prostorov. Zdi se mi, da bi bilo kar rešeno. Četudi vprašam, ali nismo potem morda
                  malo v nasprotju z amandmajem, ki smo ga prej sprejeli za šole in za zdravstvene
                  ustanove. To mora nekdo drug odgovoriti. Zdi se mi, da bi se to lahko malo
                  izključevalo. Mislim, da smo se tako, recimo Nace, če smem vprašati. Mislim, da ti
                  delovni prostori so malo nespretni. Če pa gremo na delovno mesto, je pa vse jasno
                  in ni potrebno kaj dosti tukaj diskutirati.</p>
            </sp>
            <sp xml:id="SDZ1-Redna-36-1995-11-22.sp151">
               <speaker>PODPREDSEDNIK DR. LEV KREFT:</speaker>
               <p>Gospod Miroslav Geržina. Izvolite.</p>
            </sp>
            <sp xml:id="SDZ1-Redna-36-1995-11-22.sp152">
               <speaker>MIROSLAV GERŽINA:</speaker>
               <p>Hvala lepa za besedo. Gospod Partljič, če ste tukaj meni očitali, bi najprej
                  morali predlagatelju zakona očitati, ker so oni tako napisali. Dodal sem samo
                  <q>"fizično ločeni"</q> in nisem šel v drugo, ker nisem imel namena tistega
                  spreminjati.</p>
               <p>Ampak fizično ločeni. Če ste hodili verjetno po obratovalnicah po svetu, po
                  Evropi, imate fizično, to pomeni, v eni sobi - tu je kadilnica, in to je fizično
                  ločeno. Ne gre pa za - da boste bolj plastično videli - ne gre za veliko tovarno,
                  kjer se dim lahko porazgubi in pridemo spet do tistega fizičnega problema z
                  gospodom Anderličem, se kondenzira, ampak gre za obratovalnice, ki so majhne, kjer
                  imamo postopke s paro in tako naprej. In tam je pa res treba, ker se drugače vse
                  skupaj meša, dim; in mora biti fizično ločeno v enem in drugem prostoru.
                  Nenazadnje tisto, kar je bilo rečeno, čeprav verjetno bo veljalo tudi oziroma ne
                  vem, kaj bo zmagalo, v prostorih zdravstvenih domov in šol. Če bo prišlo do tega,
                  bo treba res fizično ločiti od zbornic, recimo v šoli, ker če ne pridejo vsi
                  zakajeni ven. Pač naj pridejo ven zakajeni tisti, ki uživajo v tem, ostali pa ne!
                  In ta način, to sem dal notri jaz, fizično ločiti! Hvala lepa.</p>
            </sp>
            <sp xml:id="SDZ1-Redna-36-1995-11-22.sp153">
               <speaker>PODPREDSEDNIK DR. LEV KREFT:</speaker>
               <p>Gospod Tone Anderlič ima besedo. Potem gospod Jožef Kopše, potem pa še gospod Tone
                  Partljič.</p>
            </sp>
            <sp xml:id="SDZ1-Redna-36-1995-11-22.sp154">
               <speaker>TONE ANDERLIČ:</speaker>
               <p>Gospod Geržina iz minute v minuto dokazuje, da ali ni prebral zakona ali je
                  zaslepljen z nekimi svojimi definicijami ali kaj drugega. Govori o osnovnem tekstu
                  zakona in o tistem, kar je bilo zapisano. V osnovnem tekstu, če berete, piše: <q>"V
                  delovnih prostorih je kajenje dovoljeno le v prostorih, ki jih določi delodajalec.
                  Prepovedano je kajenje v prostorih državnih organov, ki so namenjeni stikom s
                  strankami."</q> Kaj ima to veze, to vaše govorjenje, da ste citiral osnovni tekst?!
                  18. člen pa govori o tem: <q>"Vsak zaposleni ima pravico zahtevati od delodajalca, da
                  mu omogoči opravljati delo v prostorih, kjer zrak ni onesnažen s tobačnim dimom."</q>
                  Kaj šele, da bi lahko bili kadilci tam notri! Gospod Geržina, popolnoma ste
                  zabluzili pri tem določilu in tej razlagi in očitku, da se je nam zapisalo. Vam se
                  je zapisalo v slepem nasprotovanju! Hvala.</p>
            </sp>
            <sp xml:id="SDZ1-Redna-36-1995-11-22.sp155">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jožef Kopše.</p>
            </sp>
            <sp xml:id="SDZ1-Redna-36-1995-11-22.sp156">
               <speaker>JOŽEF KOPŠE:</speaker>
               <p>Gospod Geržina, osebno prosim, ker imam interes, da je ta amandma sprejet, da ga
                  spremenite tako, kot je predlagal kolega Partljič. In da se neha to nasprotovanje,
                  ki je popolnoma brez smisla. Amandma bo čisto dober, če se bo tako glasil, kot ga
                  je predlagal kolega Partljič. Hvala.</p>
            </sp>
            <sp xml:id="SDZ1-Redna-36-1995-11-22.sp157">
               <speaker>PODPREDSEDNIK DR. LEV KREFT:</speaker>
               <p>Gospod Tone Partljič ima besedo. Potem pa še gospoda Miroslav Mozetič in Ignac
                  Polajnar.</p>
            </sp>
            <sp xml:id="SDZ1-Redna-36-1995-11-22.sp158">
               <speaker>TONE PARTLJIČ:</speaker>
               <p>Hvala za zaupanje, kolega Jožef. Sploh nisem, gospod Geržina, niti vas omenil, če
                  se spomnite, podpisana je poslanska skupina, zato sem se na njo obrnil. Fizično,
                  čeprav tega <q>"fizično ločeni"</q> - bi lahko tudi drugi diskutirali - nisem niti
                  omenjal. Jaz vam samo preberem stavek, lahko bi si pa res mislil, da je vaš. Ampak
                  vi presodite, če je res dober: - <q>"V  delovnih prostorih je kajenje dovoljeno le v
                  prostorih, ki so fizično ločeni od delovnih prostorov."</q> To sem vam hotel reči, da
                  to ne štima. Nisem pa nič polemiziral. In se strinjam z vašo vsebino, tudi z
                  definicijo fizičnega. Zato mislim, da nič ne posegam v integriteto, če ostanemo
                  pri mojem predlogu.</p>
            </sp>
            <sp xml:id="SDZ1-Redna-36-1995-11-22.sp159">
               <speaker>PODPREDSEDNIK DR. LEV KREFT:</speaker>
               <p>Gospod Miroslav Mozetič najprej. Gospod Ignac Polajnar.</p>
            </sp>
            <sp xml:id="SDZ1-Redna-36-1995-11-22.sp160">
               <speaker>IGNAC POLAJNAR:</speaker>
               <p>Hvala lepa. Ker sem jaz podpisan pod to dopolnilo, se čutim dolžnega, da stvar
                  pojasnim. Res je stvar nekoliko nerodno formulirana, se jo pa da seveda za tretje
                  branje primerno oblikovati.</p>
               <p>Po mojem prepričanju nima smisla, da zdajle tu stvar zapletamo. Sprejmimo to
                  dopolnilo in ga za tretje branje popravimo. Moje mnenje pa je, da zgolj zbrišemo
                  zadnje tri besede <q>"od delovnih prostorov"</q> pa je stvar korektna. Hvala lepa.</p>
            </sp>
            <sp xml:id="SDZ1-Redna-36-1995-11-22.sp161">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Geržina, izvolite.</p>
            </sp>
            <sp xml:id="SDZ1-Redna-36-1995-11-22.sp162">
               <speaker>MIROSLAV GERŽINA:</speaker>
               <p>Hvala lepa za besedo. Nekateri so bolj strokovnjaki v eni zadevi, drugi v drugi.
                  Se strinjam in se opravičujem tistim, ki jih je zabolelo v ušesih zaradi moje
                  slovenščine. Mislim pa, da je že zdaj sprejemljivo, tako da se reče, da so ločeni
                  od ostalih delovnih prostorov. To bi mogoče bilo tudi za tiste, ki ste slavisti,
                  bilo sprejemljivo. Zdaj, če je treba še kaj dodelati, pa v tretji obravnavi. Hvala
                  lepa.</p>
            </sp>
            <sp xml:id="SDZ1-Redna-36-1995-11-22.sp163">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Baškovič, izvolite.</p>
            </sp>
            <sp xml:id="SDZ1-Redna-36-1995-11-22.sp164">
               <speaker>MILAN BAŠKOVIČ:</speaker>
               <p>Hvala lepa. Jaz bi rad ob tem le opozoril na pojme, ki se tu uporabljajo v tem
                  zakonu enemu in drugem, in predpostavljajo nekaj, kar naj bi bilo jasno, pa nam
                  ni. Mislim, da bo res treba v tretji obravnavi vse te stvari med seboj uskladiti,
                  jih pogledati, da ne bo prišlo do nekonsistentnosti oziroma do različnih razlag.
                  Tega se najbolj bojim, ker v praksi potem prihaja do težav in potem moramo
                  odgovarjati, pojasnjevati in tako naprej. Včasih pa sploh ni izvedljivo. Namreč tu
                  imamo v 15. členu kategorijo <q>"javni prostori"</q> in smo rekli: v javnih prostorih se
                  ne sme kaditi razen v tistih posebnih delčkih, ki so za to namenjeni. Kaj vse pod
                  javni prostor spada? Najbrž so mišljeni državni organi, medtem ko je javnost dosti
                  širša še vedno. Javni prostor je lahko tudi gledališče in tako naprej. Nekdo pa
                  misli, da ni.</p>
               <p>V tem primeru 17, ko zdaj govorimo, imamo delovni prostor. Delovni prostor je spet
                  prostor, kjer se dela. Ne vem na kaj smo to obesili, ali je to v tovarnah, ali na
                  delovnih mestih, ne vem, v proizvodnji, kmetijstvu ali kjerkoli. Delovni prostor
                  je tudi operacijska soba v bolnišnici, je razred v šoli in tako naprej. Ali pa ne.
                  Hkrati pa vmes pride tista zelo globoka in vseobsežna prepoved, da se pa sploh v
                  celoti prepoveduje kajenje v vzgojno-vzdrževalnih in pa v zdravstvenih ustanovah,
                  to se pravi v kompletnih bolnicah, zdravstvenih domovih, v kompletnih univerzah in
                  šolah vsem študentom, ki so tam, vsem profesorjem, vsem snažilkam in tako naprej,
                  niti v stranišču ne. To je treba le uravnovesiti in tudi pojme potem tako
                  napraviti, da bodo razumljivo razdvojene situacije in režimi. Zdaj pa delovni
                  prostor kar tako, javni prostor tam, tile spet ne, kaj tretjega. Hočem samo reči,
                  bodimo vendarle previdni in vsaj za tretjo obravnavo si zapomnimo, da bo treba to
                  precizno izpeljati. Ker potem so pa tudi sankcije in kontrole, pa ne vemo kakšne
                  so. Na koncu je treba pogledati tudi tiste določbe in tako naprej. Drugače bo to
                  samo papir. Na to opozarjam. Hvala lepa.</p>
            </sp>
            <sp xml:id="SDZ1-Redna-36-1995-11-22.sp165">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Mozetič, izvolite.</p>
            </sp>
            <sp xml:id="SDZ1-Redna-36-1995-11-22.sp166">
               <speaker>MIROSLAV MOZETIČ:</speaker>
               <p>Hvala za besedo. S tem se strinjam, ampak na žalost bi moral sekretariat dati
                  predlagateljema to pojasnilo in povedati, ker se je gospod Anderlič kot eden od
                  predlagateljev na našega kolega znašal, da ne zna pisati. Ampak vse to piše že v
                  zakonu, ki so ga predlagatelji napisali: delovni prostori, javni prostori. Tako,
                  da to kar je Geržina dal, je v bistvu zaključni del stavka. To pomeni, da so
                  predlagatelji prinesli te pojme v zakon, mi samo operiramo s temi pojmi. Drugače
                  se pa strinjam s tem, da bi bilo treba tako narediti. Vendar kritika, ki je sicer
                  zdaj prišla, zgleda da leti na Geržino, ampak dejansko leti na predlagatelja.</p>
            </sp>
            <sp xml:id="SDZ1-Redna-36-1995-11-22.sp167">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Jožef Školč, izvolite.</p>
            </sp>
            <sp xml:id="SDZ1-Redna-36-1995-11-22.sp168">
               <speaker>JOŽEF ŠKOLČ:</speaker>
               <p>Hvala lepa. Opredeliti se hočem samo do tega, kar je predlagal gospod Polajnar, in
                  sicer, da naj benevolentno sprejemamo stvari, ki jih  najbolje ne razumemo
                  oziroma, ki jih razume vsakdo po svoje in da bomo potem že v tretjem branju te
                  stvari popravljali. Menim, da Državni zbor na takšno logiko ne more pristati. In
                  zraven tega bi seveda rekel tudi vsem tisti, ki zelo vneto zagovarjajo različne
                  rešitve <stage>(ne da bi se sedaj do njih opredeljeval)</stage>, da za delanje
                  zakonodaje je predvsem potrebno znanje in konsistenca, gorečnost pa največkrat
                  škodi. Hvala lepa.</p>
            </sp>
            <sp xml:id="SDZ1-Redna-36-1995-11-22.sp169">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Mozetič, izvolite.</p>
            </sp>
            <sp xml:id="SDZ1-Redna-36-1995-11-22.sp170">
               <speaker>MIROSLAV MOZETIČ:</speaker>
               <p>Hvala lepa. Torej v celoti se strinjam z gospodom predsednikom, da je znanje in
                  konsistenca, in ne vem kaj potrebna. Ampak ponovno poudarjam, berem osnovni zakon,
                  ki so ga dali predlagatelji. Tukaj piše, pa se spustim, tam je, se strinjam, tisti
                  amandma je v zadnjem delu problematičen, <q>"v delovnih prostorih."</q> Gospod Baškovič
                  je opozarjal, da je problematičen pojem, kaj je to delovni prostor. In prosim, ne
                  se potem na tak način znašati na določene ljudi.</p>
            </sp>
            <sp xml:id="SDZ1-Redna-36-1995-11-22.sp171">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod dr. Leo Šešerko.</p>
            </sp>
            <sp xml:id="SDZ1-Redna-36-1995-11-22.sp172">
               <speaker>DR. LEO ŠEŠERKO:</speaker>
               <p>Spoštovani! Mislim, da bi bilo najbolje, če bi sprejeli tisto, kar je Partljič
                  predlagal in bi cel kup težav odpadlo. Ne vem, kako je to proceduralno možno,
                  verjetno pa je. Od tega, kar je pa gospod Školč povedal, pa se mi zdi, da je to
                  samo eden od draguljev cinizma, ki smo jih slišali s tega mesta.</p>
            </sp>
            <sp xml:id="SDZ1-Redna-36-1995-11-22.sp173">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jožef Školč ima besedo.</p>
            </sp>
            <sp xml:id="SDZ1-Redna-36-1995-11-22.sp174">
               <speaker>JOŽEF ŠKOLČ:</speaker>
               <p>Hvala lepa. Seveda ne pričakujem, da bi gospod Šešerko iz znanih razlogov
                  kakorkoli cenil kakršno koli mojo besedo, ampak vsem drugim zagotavljam, da sem
                  to, kar sem mislil, mislil zelo resno in brez kančka cinizma in se seveda nanaša
                  tudi na druge, ki so uporabljali te različne stvari, ne samo na nesrečni predlog
                  gospod Geržine. Hvala lepa.</p>
            </sp>
            <sp xml:id="SDZ1-Redna-36-1995-11-22.sp175">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? <stage>(Ne.)</stage> To bomo videli pri
                  glasovanju, ali ne, gospod Geržina. <gap n="..."/><stage>(Pripombe iz klopi.)</stage><gap n="..."/> Ja,
                  naredite ga. Jaz ga nimam. Pisno. Želite redakcijsko popraviti svoj amandma?
                  Dobro. To tako, kot ste sami rekli: V delovnih prostorih je kajenje dovoljenje le
                  v prostorih, ki jih določi delodajalec in ki so fizično ločeni od ostalih delovnih
                  prostorov." Pa bomo to v pisni obliki dobili, ker potrebujemo za dokumentacijo, s
                  tem da mora biti podpisano v imenu poslanske skupine sedaj v tej situaciji.</p>
               <p>Na glasovanje dajem tako formuliran amandma. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da je ta amandma sprejet.</p>
               <p>Na glasovanje dajem 17. člen v celoti. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo ta člen sprejeli.</p>
               <p>K 19. členu sta vložena dva amandmaja. Prvi: Dodajo se novi drugi, tretji in
                  četrti odstavek, ki se glasijo: <q>"2% sredstev, ki se letno zberejo v državnem
                  proračunu iz vseh davkov na tobak, se namensko določi za promocijo nekajenja. S
                  sredstvi naj upravlja Svet za zdravje pri Vladi Republike Slovenije. Vlada
                  Republike Slovenije naj s sredstvi, zbranimi s tobačnimi davki, v proračunu
                  zagotovi sredstva za oblikovanje sklada za nadomestno sponzoriranje kulturnih in
                  športnih organizacij ter reklamnih agencij, ki so izgubile dohodek zaradi
                  prenehanja sponzoriranja s strani tobačne industrije. V skladu se zagotavljajo
                  sredstva v razdobju treh proračunskih let po uveljavitvi tega zakona. Upravičenci
                  morajo ob kandidiranju za sredstva sklada priložiti dokazilo o sponzoriranju
                  oziroma plačilu reklamnih akcij v zadnjih 12 mesecih pred sprejemom zakona. Sklad
                  s posebnim odlokom ustanovi Vlada Republike Slovenije"</q>. Predlagateljica je doktor
                  Mateja Kožuh-Novak in skupina poslancev, prvopodpisana gospa doktor Mateja
                  Kožuh-Novak. Matično delovno telo amandmaja ne podpira.</p>
               <p>b) Beseda <q>"teh"</q> se črta. Predlagatelj je Vlada, matično delovno telo podpira. Želi
                  kdo besedo? Gospa doktor Mateja Kožuh-Novak, potem pa še gospod Janez Kopač.</p>
            </sp>
            <sp xml:id="SDZ1-Redna-36-1995-11-22.sp176">
               <speaker>DR. MATEJA KOŽUH-NOVAK:</speaker>
               <p>Moram reči, da sem komaj čakala to točko, ker zdaj pa res dajem predlagatelju
                  zakona možnost, da bo res naredil to, kar je obljubil prej, ker je govoril, kako
                  bo podprl vsako vzgojno aktivnost. Torej, rekla sem že, to seveda govorim gospodu
                  Anderliču, ki je danes za tem pultom rekel, da tam pa nima nič ugovora. Torej zdaj
                  imate možnost, da omogočite tistim, ki se izjemno trudijo, ki imajo izjemno malo
                  denarja v primerjavi s tobačno industrijo, da bodo lahko bolj profesionalno,
                  zlasti pa v večji meri vzgajali otroke, da ne bo prišlo do novih kadilcev. Rada bi
                  vam povedala samo nekaj podatkov. Prej ste me spraševali, zakaj nujno potrebujemo
                  tudi zdravstveno-</p>
               <p>vzgojne aktivnosti. Leta 1990 je 19,5% fantov, mladostnikov izjavilo, da kadi,
                  leta 1995 je 27,6% mladostnikov izjavilo, da kadi. Pri dekletih, je stvar še
                  hujša, <stage>(kar se seveda tudi v drugih vzhodnoevropskih deželah
                     pojavlja)</stage>: leta 1990 jih je 16,4% izjavilo, da kadijo, leta 1995 28,9%.
                  Zato nujno, poleg zakona, poleg omejevanja prodaje tobaka, potrebujemo moderne
                  zdravstveno-vzgojne pristope. Malo vam bom povedala, koliko dajejo druge države za
                  zdravstveno-vzgojno dejavnost. 2% nista vzeta iz zraka, to je priporočilo Svetovne
                  zdravstvene organizacije. Svetovna zdravstvena organizacija se zaveda, da lahko
                  vsaka država da samo toliko, kolikor denarja zbere, zato govori o odstotkih. Torej
                  mi smo povzeli samo njihovo priporočilo. Če vam povem, da Velika Britanija daje 10
                  milijonov funtov za zdravstveno-vzgojne akcije, to je 0,2 funta na prebivalca,
                  Avstralija 10 milijonov ameriških dolarjev, to je 0,6 ameriških dolarjev na
                  prebivalca, Kanada 60 milijonov ameriških dolarjev, to je 2,1 dolarja na
                  prebivalca. Pa imam še nekaj drugih. Recimo Švedska 12 milijonov kron, to je 1,4
                  švedskih kron. Z našim predlogom, da se 2% sredstev zbranih od tobačnih davkov
                  nameni za zdravstveno vzgojne aktivnosti, bi zbrali 540 milijonov SIT, kar je 3,5
                  milijona ameriških dolarjev, kar pride 1,5 ameriškega dolarja na prebivalce.
                  Poglejte, kaj vse moramo narediti. Nujno moramo modernizirati zdravstveno vzgojo.
                  Tisti, ki malo poznate, veste, da še vedno hodijo največkrat sestre zelo
                  entuziastično po šolah in predavajo. Predavanja so zastarela. Mi moramo delati z
                  mladimi, mladi morajo biti zdravi in kreativni. Mi moramo izpeljati programe za
                  edukacijo edukatorjev. Nujno moramo pripraviti in izvajati zlasti v zdravstvu
                  programe za opuščanje kajenja. To stane. To niso stvari, ki so zastonj. Nujno
                  moramo izpeljati - zato, da se bomo mi lažje odločali - ekonomske raziskave,
                  koliko stanejo izgubljena življenja. Vse je začeto, ni denarja, da bi zaposlili
                  mlade strokovnjake, ki bi to lahko delali. Nujno moramo naprej izpeljati
                  epidemiološke raziskave. Imamo nekaj lastnih podatkov, zelo natančnih pa ne. Imamo
                  veliko podatkov o prezgodnji umrljivosti in s tem tudi operiramo, ampak jaz vam
                  povem, da mnogo več izgubljamo z dolgotrajno obolevnostjo prebivalstva, o katerem
                  pa nimamo dovolj podatkov. Mi nujno rabimo denar, da bodo lahko epidemiologi
                  delali te raziskave in da jih bomo zaposlili več, ker jih imamo izjemno malo
                  zaposlenih. Ko smo se pripravljali na to drugo branje, smo dobili govorce zastonj.
                  Najbrž ste imeli nekateri priložnost videti zelo simpatične izjave znanih
                  Slovencev o tem, zakaj ne kadijo in kaj priporočajo. Izginile so, kot bi mignil.
                  Televizija nam jih je zastonj predvajala. Zelo so bili prijazni, ampak poglejte,
                  oni jih predvajajo takrat, kadar imajo luknjo. Na vsak način jih pa ne predvajajo
                  takrat, ko je največ tistih, katerim so bile te izjave namenjene; ker takrat je na
                  vrsti tobačna industrija, ki ima denar. Če hočemo res izpeljati zdravstveno
                  vzgojno aktivnost, potem moramo imeti sredstva, da bo televizija predvajala veliko
                  teh izjav v času, ko lahko poslušajo tisti, ki so jim namenjeni. Radijske oddaje -
                  ne vem, če ste poslušali. Bila sem zgrožena. Imeli smo imeli v zadnjem času 1,5, 2
                  uri trajajoče radijske oddaje, kjer so imeli nagradne igre West. Če hočemo kaj
                  narediti, moramo biti vsaj malo - nikoli ne bomo imeli toliko denarja, kot ga ima
                  tobačna industrija - sposobni odgovarjati tobačni industriji z njenimi argumenti.
                  Zakaj ne bi naredili nagradnih oddaj Kaj veš o zdravju? Tisti, ki malo delate z
                  glavnimi slovenskimi mediji - oni tudi težko živijo. Razumem, da ne delajo oddaj
                  zastonj. Velikokrat nam gredo na roke. Ampak mi bomo morali to profesionalizirati.
                  Profesionalizirati v tem smislu, da ne bomo odvisni od dobre volje nekega
                  urednika, da bomo imeli denar in bomo rekli: ta reč stane. Zastonj so nam
                  posnemali te izjave. Ulične akcije - moram reči, da me popade sveta jeza, ko
                  pridem v Maximarket in da mladi ljudje ponujajo cigarete zastonj mimoidočim. Ko
                  smo hoteli izpeljati akcijo dajanja jabolka za cigareto, preprosto nismo imeli
                  denarja.</p>
               <p>Zato vas lepo prosim - obnašajmo se tako, kot se obnašajo civilizirane evropske
                  države in namenimo del tega denarja, za katerega vsi veste, da ta denar prihaja od
                  bolezni in smrti, dajmo del tega denarja nameniti zdravstveno-vzgojni aktivnosti.
                  Nadzor nad tem denarjem bo imel tako Državni zbor kot Vlada. Zagotavljam vam, da
                  ta denar ne bo šel v zrak. Ta denar bo zelo dobro porabljen, ker ga bodo porabili
                  ljudje, ki so sedajle leto in pol delali izjemno intuziastično. Katastrofa je bilo
                   gledati, ko se se nam čudovite ideje zgubljale zato, ker nismo imeli dovolj
                  sredstev.</p>
               <p>Še nekaj bi vas rada prosila. Samo v tistih državah so uspeli res onemogočiti
                  reklamiranje, kjer so se zavedali, da je tobačna industrija tako zelo prodrla v
                  vrhunske športe, da če ne bo Vlada nadomestila izgube sponzoriranja - kajti
                  sponzoriranje veste, da pomeni West na kapi, pa spredaj na puloverju, pa ne vem
                  kje še vse - da če ne bo nadomestila država tega izpada dohodka tri leta, gre samo
                  za 3 proračunska leta. Izkušnja, ki jo pripovedujem, je iz Nove Zelandije.
                  Opozorili so me Novozelandci, da so celo, tobačna industrija je skušala plasirati,
                  da je to ogromno denarja in je država namenila veliko denarja in je ostal denar,
                  ker ni bilo dovolj zahtevkov za sponzoriranje. Torej, če smo resni, če resnično
                  skušamo omejiti kajenje, potem vas lepo prosim, podprite ta amandma. Zagotavljam
                  vam, s tem bo tudi nekaj novih delovnih mest, predvsem pa so to zelo produktivna
                  delovna mesta, ker na dolgi rok zmanjšujejo stroške za zdravljenje in za brez
                  smiselno izobraževanje človeka: ta nam prezgodaj umre, ne da bi vse tisto vrnil
                  družbi, kar je družba vanj vložila. Zato vas lepo prosim, glasujte za.</p>
               <p>Moram reči, da tukaj pa res ne razumem tega cinizma. Ko se pogovarjamo o prepovedi
                  reklamiranja pravite kolegi v Liberalni demokraciji: to ne, to je proti
                  liberalizmu; potrebno je vzgajati. Ko se pa pogovarjamo o tem, da je potrebno zato
                  zgolj nekaj denarja dati, pa pravite: <q>"Ja to pa ne, to gre pa iz integralnega
                  proračuna, to je pa potrebno drugače."</q> Nikoli pa ne poveste kako drugače. Ta denar
                  je bil zbran iz človeških življenj in zaradi tega mislim, da je edino prav kar
                  naredimo, da se tja tudi vrne. Lepo prosim, glasujte za ta amandma.</p>
            </sp>
            <sp xml:id="SDZ1-Redna-36-1995-11-22.sp177">
               <speaker>PODPREDSEDNIK DR. LEV KREFT:</speaker>
               <p>Hvala lepa. Imate repliko gospod Anderlič. Izvolite. Imate vi tudi repliko gospod
                  Polajnar.</p>
            </sp>
            <sp xml:id="SDZ1-Redna-36-1995-11-22.sp178">
               <speaker>TONE ANDERLIČ:</speaker>
               <p>No ja, pa smo tam, kjer je pravzaprav spet stvar postavljena na glavo. Poleg tega,
                  da je navajanje nekaterih podatkov čista špekulacija - in komparera teh, na način
                  kot jih gospa Kožuhova, je to še toliko bolj - bi rad povedal tole. Položiti mi v
                  usta, da sem rekel, da bom podprl čisto vsak projekt, ki bo narejen s te strani na
                  tak način, da bom podprl sklad, je zavajanje. Ne bom rekel kakšnih drugih besed.
                  Tega danes nisem izjavil. Dolga diskusija je bila na odboru, izjavil pa sem in
                  ponovno izjavljam, da bom podprl vsak program, ki ga bo naredilo Ministrstvo za
                  zdravstvo v sodelovanju s katerimkoli zavodom, skladom, ne vem s kom še vse in bo
                  to sestavni del integralnega proračuna, o katerem bomo sedaj v naslednjih dneh in
                  tednih razpravljali v Državnem zboru. To sem, gospa Kožuhova, povedal. In v tej
                  državi je vsaj za člane vladajoče koalicije oziroma za poslance vladajoče
                  koalicije že nekaj časa jasno, da se proračun sestavlja pač, tako da se po namenih
                  opredeli, se usklajuje, jemlje, dodaja ali kakorkoli že, po posameznih postavkah,
                  ampak na koncu se vendarle prihodki in odhodki usklajujejo. Kdo dobi znotraj tega
                  več ali manj, je stvar dogovora in pogovora v tem parlamentu. Nisem pa za to, da
                  izločimo neko postavko samo zato, da bomo pač namenili za točno določene zadeve.
                  To je stvar integralnega proračuna! In jaz razumem, kaj to je in zato tega
                  posebnega sklada, na tak način, ne morem podpreti. Bom pa podprl, še enkrat
                  poudarjam, če boste skupaj z Ministrstvom za zdravstvo in Vlado prišli s
                  programom, ki bo težak toliko in toliko, ali bo, ne vem, milijardo, dve, tri, pet,
                  deset, in da bodo te postavke utemeljene, bom glasoval za to. Ne pa za to, da se
                  že vnaprej razbija neka logika, nek princip, nek pristop, ki ga je ustava določila
                  in vsi zakoni, kako je proračun v Republiki Sloveniji sestavljen. In v Sloveniji
                  imamo integralni proračun in zato je ta predlog preprosto nesprejemljiv. Če pa
                  seveda želite to razmontirati in drugače postaviti, potem seveda je lahko tudi
                  drugačna pot, ampak pomeni seveda tudi na drugih področjih, da bomo ustanavljali
                  razne sklade in razne druge stvari. Hvala.</p>
            </sp>
            <sp xml:id="SDZ1-Redna-36-1995-11-22.sp179">
               <speaker>PODPREDSEDNIK DR. LEV KREFT:</speaker>
               <p>Gospod Ignac Polajnar ima repliko. Izvolite! Replika?</p>
            </sp>
            <sp xml:id="SDZ1-Redna-36-1995-11-22.sp180">
               <speaker>IGNAC POLAJNAR:</speaker>
               <p>Hvala lepa. Samo nekaj moram povedati, kar je gospa Kožuhova tule razlagala. Ko je
                  govorila o tem, kako bi lahko druge stvari ponudili mladim ljudem, ki so se
                  navadili kajenja in tako naprej. Namreč videti je, kot da tistemu, ki mu boš vzel
                  cigareto, mu bo potem nekaj manjkalo. Upam, da poznate Keitha Henryja Moora, ki je
                  jemal recimo ženske dojke, pa je bila potem tam luknja, pa je prestavil drugam in
                  tako naprej. Namreč, jaz seveda ne razumem tako tega problema, da bi moral zdaj
                  zato, ker mu ne boš dal več cigarete, mu pa nekaj drugega dati. Govoriva o
                  jabolkih, upam, da ne o Evinem jabolku. Namreč, temeljni nesporazum je očitno med
                  nami. Stvar je takale - očitno prevladuje v naši javnosti prepričanje: mladim je
                  že vnaprej vse dovoljeno, dobro in slabo. Potem pa, ko bodo plavali v tem močvirju
                  dobrega in slabega, morda bolj slabega kot dobrega, moramo pa poskrbeti, da se
                  slučajno v tem močvirju ne bi utopili, namesto, da bi rekli, ali je sploh pametno,
                  da jih v to močvirje porivamo oziroma jim dovolimo, da v to močvirje padejo, če ne
                  vemo niti, ali znajo plavati, če ne vemo, kakšne vse nevarnosti jih notri čakajo!
                  Za ta temeljni odnos gre. Bom rekel tisto, kar je prej nekdo opozoril, na družino.
                  Jaz mislim, da navsezadnje so pa starši prvi poklicani, ki bodo rekli kakšno dobro
                  ali slabo o tem, kaj otroci lahko, česa pa morda še ne v nekem svojem obdobju
                  zorenja. Tako da na to ne morem čisto pristati, da zdaj pa zato, ker je stvar tako
                  huda, bomo pa z drugimi akcijami napolnili tisto, kar bo zmanjkalo. Ker bodo
                  očitno neke luknje, če bomo rekli, kaditi ne smete! Jaz na to logiko ne
                  pristajam.</p>
               <p>Se pa strinjam, da moramo osveščati, ampak ne toliko mlade, najprej mislim, da
                  moramo osveščati tiste, ki bi morali vzgajati. Ker če bomo te osvestili, potem bo
                  tudi, po mojem prepričanju, več uspeha pri tistih, ki jih bo pa treba vzgajati. To
                  so pa mladi ljudje. Žalostno pa je seveda, da moramo tudi mi sami sebe najprej
                  očitno vzgojiti za neke te temeljne vrednote in šele potem bomo lahko pričakovali
                  drugačno ravnanje ali pa bomo tudi sami začeli drugače delovati.</p>
               <p>Tisti pa, ki se bolje spoznajo na finance in tako naprej, bodo verjetno pojasnili,
                  kaj ta predlog pomeni. Jaz bi rekel samo to. Ne gre samo za kajenje, gre tudi za
                  vse druge oblike zasvojenosti in morda bi bilo prav razmišljati, da bi stvar
                  obravnavali širše. Zdaj, ali v tem zakonu ali pa morda še kje drugje, je pa seveda
                  tudi drugo vprašanje. Hvala lepa.</p>
            </sp>
            <sp xml:id="SDZ1-Redna-36-1995-11-22.sp181">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Žarko Pregelj. Izvolite.</p>
            </sp>
            <sp xml:id="SDZ1-Redna-36-1995-11-22.sp182">
               <speaker>ŽARKO PREGELJ:</speaker>
               <p>Spoštovani! Repliciram gospodu Anderliču, ki trdi, da je v ustavi opredeljen
                  integralni proračun. Ni res. Ustava o tem nič ne govori. Ustava govori zgolj o
                  tem, da vsi prihodki in izdatki države in lokalnih skupnosti za financiranje javne
                  porabe morajo biti zajeti v njihovih proračunih. To je bistvo. Toda nikjer ne
                  piše, da ne sme država sprejeti posebnih zakonov, s katerim predvidi določene
                  prihodke za državno blagajno in tudi namen porabe. Mi smo sprejeli že celo vrsto
                  takih zakonov, celo nacionalne programe smo že sprejeli in je ta amandma, ki je
                  predlagan k 19. členu, popolnoma legitimen, v skladu z našo zakonodajo, ostalo
                  zakonodajo in tudi z našo prakso. Torej, če se pojavi nek zakon, ki predvidi neko
                  dajatev za državljane ali pa za karkoli drugega in da v istem zakonu predvidimo
                  tudi namen teh prihodkov, potem mislim, da ni s tem nič narobe, kvečjemu smo
                  vsakoletnemu proračunu olajšali delo.</p>
            </sp>
            <sp xml:id="SDZ1-Redna-36-1995-11-22.sp183">
               <speaker>PODPREDSEDNIK DR. LEV KREFT:</speaker>
               <p>Hvala lepa. Doktor Leo Šešerko ima repliko, potem pa še gospod Tone Anderlič.
                  Replika, gospod Baškovič.</p>
            </sp>
            <sp xml:id="SDZ1-Redna-36-1995-11-22.sp184">
               <speaker>DR. LEO ŠEŠERKO:</speaker>
               <p>Spoštovani! Najprej gospodu Polajnarju, čisto mimo gre. Prispodoba nekega kraja,
                  kjer stoji voda in kjer je blato, je bila svoje čase, v starih časih je bila to
                  prispodoba nekega nezdravega okolja. Dandanašnji so to najbolj dragocena naravna
                  območja in vas prosim, da, saj boste razumeli, apeliram, da se ne uporabljajo
                  takšne prispodobe zato, ker potem neke druge skupine to narobe razumejo, pa
                  rečejo, zdaj bomo še to posušili in bomo očistili to deželo vsega takega.</p>
               <p>Od tega, kar je gospod Anderlič govoril, pa mi pade posebej v oči sklad DARS-a,
                  ena največjih proračunskih postavk te države, ki je zunaj proračuna. Moram vam
                  reči tudi, da je svoječasno, so argumentacije gospoda Kopača tudi mene nekoliko
                  potegnile za seboj, ta ideja o integralnem proračunu. Potem sem se pa postopno
                  vedno bolj prepričal, da je napačna. Posebej sem se v to prepričal, ko je bil ta
                  slovenski kongresnik Oberstard tukaj in nas je opozoril, da je on sam predlagal
                  sklad, zakonski predlog, ki ga je tudi ameriški kongres sprejel. Namreč sklad za
                  gradnjo kolesarskih stez v Združenih državah, od katerega se avtomatično 1%
                  sredstev za avtocestno financiranje nateka. Jaz bom nekaj podobnega predlagal tudi
                  v tem Državnem zboru. Ampak ideja o tem integralnem proračunu je smiselna v tem
                  smislu, da tista skupina, ki vlada, se vsako leto med seboj ponovno pogovarja o
                  tem, kako bo kolač delila in s tem so cela področja, ki bi zahtevala dolgoročno
                  financiranje - recimo to, kar gospa Kožuh-Novak ravnokar predlaga, en tak primer,
                  kolesarske steze bi bile drug tak primer, pa še veliko jih je - te so onemogočene.
                  To je potem vsako leto samo vprašanje, kako se vrv vleče med tistimi, ki so v
                  vladajoči koaliciji sem in tja, kako to opleta, pa včasih pade na eni, včasih na
                  drugi strani. To je nekaj, kar mislim, da je zelo škodljivo dolgoročno za
                  Slovenijo kot državo in mislim, da bo treba to idejo o integralnem proračunu
                  opustiti in treba bo tudi, glede na to, ker iz tega, kar je gospod Anderlič
                  govoril, se da videti, da je nekaterim prišlo v glavi že tako daleč, da mislijo,
                  da so tiste stvari, ki si jih sami zamišljajo, že v ustavi napisane. To je pa
                  nekaj, kar ni dobro. Hvala lepa.</p>
            </sp>
            <sp xml:id="SDZ1-Redna-36-1995-11-22.sp185">
               <speaker>PODPREDSEDNIK DR. LEV KREFT:</speaker>
               <p>Gospod Tone Anderlič ima repliko, izvolite.</p>
            </sp>
            <sp xml:id="SDZ1-Redna-36-1995-11-22.sp186">
               <speaker>TONE ANDERLIČ:</speaker>
               <p>Toliko očitno ni z mojo glavo narobe, kot očitno z glavo gospoda Šešerka, ki se
                  primerja z Ameriko in bo podobne zakone kot v Ameriki predlagal tudi v našem
                  parlamentu. Bog ne daj, da bi bili primerljivi z Ameriko, ker ni vse zlato, kar se
                  sveti in je mnogo tega, kar je tam, bistveno slabše kot je tu in upam, da gospod
                  Šešerko ne bo vse tiste stvari privlekel sem. Kar se pa tiče Ustave, je pa gospod
                  Pregelj točno citiral. Vsi prihodki so stvar proračuna in tako naprej, in temu se
                  v nadaljevanju reče integralni proračun. Jaz vem, da je za to govornico v tem
                  Državnem zboru bilo sprejeto marsikaj, kar je diskutabilno, marsikaj zaradi česar
                  bo mogoče veliko težav tudi v prihodnjih letih. Govorim o cestnem, obrambnem,
                  šolskem in nekaterih drugih tolarjih. Ampak smo se pač opredelili, da so to
                  prioritete v Republiki Sloveniji. Vsako leto jih usklajujemo, določamo prioritete
                  oziroma dinamiko in tako naprej. Prava izjema od integralnega proračuna je samo
                  cestni tolar, če gospod Pregelj to podrobno analizira in ker je strokovnjak za to.
                  Jaz seveda sem rekel, zdi se mi smiselno, da so vsi ti prihodki zajeti v proračunu
                  in da diskutiramo o programu, ki bo preventivno naravnan in, tako kot je bilo
                  tukaj predlagano, da se ta sredstva v proračunu planirajo in na koncu, ko je
                  poročilo o izvrševanju proračunu tudi jasno ugotovi, kako je bilo to uporabljeno.
                  In to se mi zdi najbolj smiselno in konsistentno. Hvala.</p>
            </sp>
            <sp xml:id="SDZ1-Redna-36-1995-11-22.sp187">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Žaro Pregelj ima repliko.</p>
            </sp>
            <sp xml:id="SDZ1-Redna-36-1995-11-22.sp188">
               <speaker>ŽARKO PREGELJ:</speaker>
               <p>Gospod Anderlič! Ni samo bencinski tolar tisti, ki determinira del proračuna, je
                  še obrambni tolar, šolski tolar, pa še kakšen bi se našel. In osebno menim, da to
                  ni nič narobe. Proračun je zaradi tega lahko še vedno integralen. Jasno je, da ni
                  zakona, ki bi govoril, niti v Ustavi ne piše nič o integralnem proračunu. Piše o
                  proračunu. Da pa je integralen, to pa vsako leto posebej vladna koalicija ugotovi.
                  Ampak to je popolnoma nepomembno. Pomembno je, da se odločimo v Državnem zboru in
                  za neko pomembno zadevo, kot je tudi varstvo zdravja, stalno vsakoletno namenimo
                  določena sredstva. Mislim, da je to pomembno, da je to bistvo tega amandmaja. In
                  zato ga tudi podpiram. Hvala lepa.</p>
            </sp>
            <sp xml:id="SDZ1-Redna-36-1995-11-22.sp189">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Kopač, za njim bo na vrsti gospod Jožef Kopše.
                  Potem pa se je javil gospod Milan Baškovič in pa še gospod Štefan Kociper.</p>
            </sp>
            <sp xml:id="SDZ1-Redna-36-1995-11-22.sp190">
               <speaker>JANEZ KOPAČ:</speaker>
               <p>Hvala lepa. Nasprotujem temu amandmaju in rad bi povedal zakaj. Prvič. Ni mi
                  jasno, od kod predlagateljici amandmaja, dr. Mateji Kožuh-Novak, številka 550
                  milijonov tolarjev. Ta številka lahko drži, lahko pa tudi ne drži. Odvisna je od
                  predpostavk, s katerimi gremo v izračun. Kajti amandma je napisan tako nenatančno,
                  da seveda iz njega ni moč izračunati ničesar.</p>
               <p>Davki o tobačnih izdelkih so na eni strani prometni davek, na drugi strani
                  trošarina oziroma imamo dve vrsti trošarin v zvezi s tem, tako da pravzaprav ni
                  jasno, kaj je v tem amandmaju mišljeno. Ampak recimo, da je to tehnični problem
                  pri pisanju amandmaja. Vsebinski problem, o katerem je pa tukaj tudi že bil govor,
                  je pa drug. Mi imamo, ali pa: mi smo želeli imeti integralni proračun, vendar na
                  žalost nikoli ni postal povsem integralen; čeprav mislim, da bi se morali še
                  naprej truditi za to, da bi bil čimbolj integralen, ne pa, da ga dezintegriramo.
                  Kaj so bistvene prvine integralnosti? Dve od njih bom sedaj povedal. Ena je, da so
                  vsi prihodki in odhodki izkazani v enem aktu, ki se imenuje državni proračun. Pri
                  nas temu na žalost še vedno ni povsem v celoti tako; kar je neustavno stanje. In
                  druga prvina integralnosti je vsekakor anonimnost davkov, kar pomeni, da so davki,
                  da se prepozna davke kot dajatve - kot take jih pozna tudi teorija - ki so
                  namenjeni za to, da se financira nekaj, pri čemer ni moč ugotoviti končnega
                  porabnika, medtem ko socialni prispevki oziroma prispevki na sploh pa so dajatve,
                  ki imajo protiuslugo v natančno opredeljeni storitvi. Zato recimo pri zdravstvenem
                  zavarovanju ali pa pokojninskem zavarovanju govorimo o prispevku, pri vseh drugih
                  dajatvah, pri množici drugih dajatev pa o davkih.</p>
               <p>Imamo še tretjo vrsto dajatev. Imenujejo se takse. Takse so namenske dajatve in
                  zato sem na matičnem odboru, kjer je bila razprava o tem amandmaju, predlagal dr.
                  Mateji Kožuh-Novak: če že želite imeti poseben namenski vir financiranja, potem ga
                  opredelite kot takso.</p>
               <p>No, predlagateljica amandmaja je rekla: saj ste itak vsi proti meni <stage>(nekaj
                     v tem smislu)</stage> in nima se smisla za to niti truditi, to bo tako ali tako
                  propadlo in tako naprej. Ponudil sem ji celo tehnično pomoč pri pisanju česa
                  podobnega, vendar ne, ona vztraja na tem. Zakaj je to slabo? To je slabo zaradi
                  tega, ker na ta način opredelimo vnaprej končno porabo nekega sicer anonimnega
                  davka <stage>(pa zdaj niti ni pomembno katerega je gospa Kožuhova mislila,
                     natančno napisala ni katerega)</stage> in to ne da bi porabo iz tega naslova
                  podvrgli običajnim pravilom porabe javnega denarja. Hipotetično: če bo  tega
                  denarja res 550 milijonov tolarjev na leto, če bi se res nateklo, potem bi to
                  pomenilo, da gre ta denar avtomatično v nek sklad in ta sklad ga porabi kakor ve
                  in zna za neke programe, ki ne doživijo javne verifikacije, po nekih procedurah,
                  ki niso enake proračunskim proceduram - in tako naprej in tako naprej. Pa ne da bi
                  v tem bil kakršenkoli sum, da se bo kaj želelo skrivati ali kaj podobnega, vendar
                  moje globoko prepričanje je, da vsa javna poraba mora biti načeloma podvržena
                  enakim pravilom in da v tej državi ni nobene take svete zadeve, ki bi lahko bila
                  izjema od tega.</p>
               <p>Današnja diskusija, emocionalno zelo natrpana oziroma nabita, me je dostikrat
                  spominjala na to, da je naše današnje ravnanje nekaj, kar je svetega, kar je
                  poslanstvo in kar pravzaprav ne podlega običajnim pravilom ravnanja v tem Državnem
                  zboru, da skratka govorimo o nečem, kar je tako sveto, da je pri tem moč
                  spregledati tudi kakšne stvari, ki jih je sicer treba običajno upoštevati pri
                  našem vsakdanjem delu. Ni ničesar tako svetega, po mojem mnenju. Tudi promocija
                  nekajenja oziroma boj proti kajenju ni nekaj tako svetega, da bi zahtevalo posebno
                  izjemo v sistemu naših javnih financ.</p>
               <p>Menim, tako kot je omenil to že kolega Anderlič, da je seveda prostor za
                  financiranje tega namena, o katerem govori doktor Mateja Kožuh-Novak, v državnem
                  proračunu, da je ravno zdaj čas za vlaganje amandmajev k državnemu proračunu.
                  Vendar je pa seveda treba vedeti, da tisti, ki vloži amandma, se bo moral soočiti
                  s tem, da bo tudi povedal, kaj bo za tem stalo, katere projekte ima v mislih,
                  kakšni so ti projekti, kakšna je njihova predračunska vrednost, da bodo stvari
                  potekale preko javnih natečajev in tako naprej in tako naprej. Vse to seveda ni
                  potrebno, če je neka stvar že vnaprej rezervirana za nek namen.</p>
               <p>Še to bi rad povedal. Mi imamo v našem sistemu javnih financ v tem trenutku eno
                  tako izjemo, po formuli kot jo predlaga doktor Mateja Kožuh-Novak. To je 16%
                  maloprodajne cene za gradnjo avtocest. Jaz sem takrat tej formuli sicer
                  nasprotoval; na koncu je bila seveda z veliko večino sprejeta. Mislim, da ni
                  dobra, da dela težave celo sami Družbi za gradnjo avtocest in da dela težave tudi
                  resornemu ministrstvu pri nekem dolgoročnem planiranju, ampak bolj ali manj je le
                  res, da zagotavlja neko stabilnost.</p>
               <p>Vendar mislim, da za zagotavljanje stabilnosti ni noben pravi recept v tovrstni
                  formuli, ki nek davek vnaprej rezervira za nek svetel namen, ampak je v tem, da se
                  skozi zakon o proračunskih načelih, ki ga Vlada nerazumno dolgo pripravlja, skozi
                  vsakoletni zakon o izvrševanju proračuna, skozi vsakoletno proceduro pri
                  sprejemanju proračuna pravzaprav odobrava projekte, ki naj bi se financirali pod
                  pogoji, kot veljajo za vse druge projekte.</p>
               <p>Če bo ta amandma sprejet, seveda se ne bo podrl svet, niti se ne bo podrla
                  Slovenija. Naredili pa bomo eno abnormalnost v našem sistemu javnih financ, ki
                  pomeni po mojem mnenju odprtje ventila za še vrsto takih abnormalnosti, ki na
                  koncu koncev pomenijo samo samoukinitev sistema javnih financ. Kajti, če bi zdaj
                  tukaj namenili 2% za to, pa drugič 1% za nekaj drugega, pa tretjič 5% za nekaj
                  tretjega in tako naprej, bi se nazadnje znašli v situaciji, ko bi imeli 100%
                  stvari rezerviranih vnaprej in potem tako ali tako ne bi imeli več o čem
                  razpravljati in odločati. Ta država, kot sem večkrat tudi povedal za tem
                  govorniškim odrom in pa v raznih člankih, seveda potrebuje neko fleksibilnost.
                  Tovrstna bremena, vnaprej rezervirani vrtički, ki pravzaprav postavljajo zidove
                  znotraj integralnega sistema javnih financ, pa mislim, da na dolgi rok škodujejo
                  vsem nam - tudi tistim, ki se zavzemajo za te svetle cilje, za katere naj bi ta
                  denar šel.</p>
               <p>To so razlogi, zaradi katerih temu amandmaju nasprotujem in mislim, da ni tako
                  svetlega namena in poslanstva, za katerega bi se splačalo na ta način uničevati
                  nek sistem, ki za enkrat še dobro deluje. Hvala lepa.</p>
            </sp>
            <sp xml:id="SDZ1-Redna-36-1995-11-22.sp191">
               <speaker>PODPREDSEDNIK DR. LEV KREFT:</speaker>
               <p>Repliko ima gospa dr. Mateja Kožuh-Novak. Izvolite!</p>
            </sp>
            <sp xml:id="SDZ1-Redna-36-1995-11-22.sp192">
               <speaker>DR. MATEJA KOŽUH-NOVAK:</speaker>
               <p>Toplo se zahvaljujem gospodu kolegu za to obširno predavanje. Sem seveda samo
                  zdravnica, pa imam bolj malo znanja na tem področju. Od kod sem vzela 500
                  milijonov, dejansko je 540? V proračunu za leto 1996 je predvideno zelo
                  hladnokrvno, da se bo zbralo 27,4 milijarde od tobačnih davkov. In če sta od tega
                  2%, mi je toliko ostalo. Lahko, da sem se zmotila. Zelo mi je žal, da sem
                  preslišala vašo <q>"generous-no"</q> ponudbo, da mi boste pomagali. Zame pomeni taksa
                  seveda to, da bomo ponovno obremenili tistega, ki ga že tako ali tako obremenjuje
                  tobačna industrija in proračun zelo hladnokrvno, na račun njegovega zdravja in
                  življenja. Jaz mislim, da ta reč, če drugega ne, zato rabi poseben tretman, ker
                  zelo težko še najdem kakšno reč, da se tako cinično, da tako cinično Vlada obira
                  preprostega človeka, da mu jemlje denar zaradi tega, ker ga je tobačna tovarna
                  potisnila, tobačna industrija potisnila v neko zasvojenost! Zato mislim, da teh
                  500 milijonov, ki je 34-krat manj kot sklad, ki ste ga omenili, in to DARS-ev,
                  34-krat manj, da to, pa tako kot ste vi ugotovili, res ni nič hudega! Moram reči,
                  ker sem tako zelo nevedna, sem si seveda predstavljala, tako da bo s tem denarjem
                  nekdo upravljal in da bodo tudi javni razpisi.</p>
               <p>Zato bom z veseljem prišla k vam, da mi boste pojasnili, kako moram napisati, da
                  bodo javni razpisi, in da bo nadzor; ker če je kdo zainteresiran za to, da se
                  nadzoruje, kako se dela, potem sem jaz. Prosim vas pa vseeno, podprite že zato, da
                  se začnemo pogovarjati. Namreč zelo, zelo se bojim. Seveda bom jutri prinesla
                  amandma za proračun, ampak zgodilo se bo tako kot lani. Ko je bil tobačni zakon
                  ste rekli: ne tukaj, mora iti v proračun. Ko je bil proračun ste rekli: ne, ne
                  bomo podprli in niste podprli. In mislim, da bo letos isto. To je hudo, hudo
                  sprenevedanje. Gre v to smer seveda: samo mi smo tisti, ki vemo, kam se denar od
                  tega slovenskega prebivalstva daje, zato drugi bodite tiho in lepo nam sledite. To
                  pa ne more iti. Prosim, da me podprete.</p>
            </sp>
            <sp xml:id="SDZ1-Redna-36-1995-11-22.sp193">
               <speaker>PODPREDSEDNIK DR. LEV KREFT:</speaker>
               <p>Hvala lepa. Replika. Gospod Ivo Hvalica ima repliko. Izvolite.</p>
            </sp>
            <sp xml:id="SDZ1-Redna-36-1995-11-22.sp194">
               <speaker>IVO HVALICA:</speaker>
               <p>Hvala lepa. Spoštovani! Izvajanje gospoda Kopača je cinizem brez primere. On se
                  vedno obnaša za to govornico tako, kot da bo večno ostal mlad, večno zdrav - on in
                  njegova družina. Ta denar, ki ga je v amandmaju namenila dr. Kožuhova, je namenjen
                  za preventivo, zato da bi kasneje imela država manj stroškov. To ni zaradi tega,
                  da bi ta denar vrgli skozi okno. Verjamem, da je to velik znesek in ker bi želel,
                  da bi dejansko država imela velika sredstva za promocijo nekajenja v tej državi,
                  predlagam dr. Kožuhovi, da bi naredila kompromis, pa da bi mogoče ta procent
                  razpolovila in bo še vedno dovolj in glasoval bom za. Za pa bom glasoval v prvem
                  in drugem primeru. Hvala lepa.</p>
            </sp>
            <sp xml:id="SDZ1-Redna-36-1995-11-22.sp195">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Jožef Kopše. Izvolite.</p>
            </sp>
            <sp xml:id="SDZ1-Redna-36-1995-11-22.sp196">
               <speaker>JOŽEF KOPŠE:</speaker>
               <p>Kolegice in kolegi, gospod predsedujoči! Ker sem pričakoval težave pri tem
                  amandmaju - mislim da dobro poznam gospoda Kopača - bi predlagal gospe kolegici,
                  da ta amandma nekoliko spremeni. Opozoril bi tudi vse kolege in kolegice, da imamo
                  v razpravi zakon o skladu za ljubiteljske in kulturne dejavnosti. In če bi se ta
                  amandma glasil na naslednji način, mislim, da gospod Kopač več ne bi imel kaj
                  dosti pripomb ali vsaj uradno jih ne bi mogel imeti, da bi se glasil ta drugi
                  odstavek takole: Vlada Republike Slovenije naj del sredstev, zbranih s tobačnimi
                  izdelki <stage>(del bi vi namenili gospa, kateri del, procentualni bi vi namenili
                     gospa Kožuhova kot predlagateljica)</stage>, v proračunu dodeli skladu za
                  ljubiteljsko in kulturno dejavnost. Ta sklad bo več kot očitno ustanovljen, ker je
                  v proceduri zakon in ta sklad je točno za te namene, ki ste jih vi v svojem
                  amandmaju namenili. Da bi pa imeli dva paralelna sklada pa mogoče res nima smisla,
                  je samo kost za nekatere, ki trdijo, da imamo integralni proračun, kar daleč,
                  daleč ni res; ker imamo toliko by-pass skladov, da so od integralnega proračuna
                  samo kosti še in ničesar drugega. Ta trditev, gospoda Kopača seveda ne drži, da bi
                  še en dodatni sklad to kvaril. Vendar bi v izogib temu vam priporočal, da na tak
                  način amandma spremenite in bo sprejemljiv, ker sklad bo očitno obstajal, ker je z
                  zakonom že pripravljen. Hvala lepa.</p>
            </sp>
            <sp xml:id="SDZ1-Redna-36-1995-11-22.sp197">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Milan Baškovič ima besedo.</p>
            </sp>
            <sp xml:id="SDZ1-Redna-36-1995-11-22.sp198">
               <speaker>MILAN BAŠKOVIČ:</speaker>
               <p>Hvala lepa. Marsikaj, kar sem hotel povedati, je bilo med tem že izčrpano in se ne
                  bom vračal k integralnemu proračunu. Integralni proračun je ideja Ustave,
                  nesporno. To je bilo takrat in prej in kasneje jasno. Vendar ga je Državni zbor s
                  svojo prakso že razvrednotil in je tako iztolmačil Ustavo, da pač integralnega
                  proračunu, kakor je bil zamišljen, dejansko več ne poznamo. Gospod Kopač je to
                  strokovno natančno razložil, zato se jaz tukaj ne bi več niti vračal. Zato pravim,
                  da je to že prebito. Sedaj gre samo še za vprašanje, koliko  več ali manj
                  nakladamo in prebijamo ta jez, vendar Državni zbor je pač v to smer šel in to je
                  pač sedaj stanje. In zato s tega vidika ne bi posebej diskutiral. Je pa ta
                  pomislek tudi navzoč. Hotel sem predvsem pa potem izven tega povedati, da tudi, če
                  bi ta amandma bil sprejet, bi lepo prosil predlagatelje amandmaja in kasneje
                  tiste, ki bodo na tem delali, je pa vendarle zelo nedodelan, pojmovno pravno težko
                  razumljiv, uporablja kategorije, ki niso znane ne v proračunskem sistemu ne v
                  davčnem. Namesto normativnega izraza govori v želelniku in tako naprej. Prvi del
                  govori: <q>"s sredstvi naj upravlja."</q> Pa v drugem odstavku, <q>"Vlada Republike naj in
                  tako naprej. To ni normativni jezik, to je jezik priporočila. No, to je samo
                  mimogrede, to so nerodnosti, ampak tako ne more ostati. Potem uporablja pojme -
                  kjer gre pa za finančne stvari, za obveznosti in tako naprej, ki so tudi
                  procentuirane in razmejene in mora biti natančno - "</q>vsi davki na tobak.<q>" To je
                  bilo že rečeno, kaj to je. Tega pojma ne poznamo, vendar v drugem odstavku se pa
                  uporablja v istem smislu "</q>tobačni davki." Tako, da to je res nemogoč jezik. Ali so
                  to davki, prometni davki, trošarina in tako naprej, ali na tobačne izdelke. Nekaj
                  bi bilo treba definirati, da se ve, s čim se operira in se tudi potem lahko
                  računa, če bi se na to šlo.</p>
               <p>Tretje, kar hočem reči. Tudi zbiranje v tem skladu se samo nakazuje. Če naj bi bil
                  ta zakon efektiven in uresničljiv, bi moral biti ta sklad ali direktno
                  ustanovljen, ali dano neko jasno pooblastilo nekomu, da ga ustanovi ali karkoli.
                  Tukaj se pa samo govori o oblikovanju sklada in tako naprej. Te reči so zelo
                  poenostavljene, laično nepravno izražene, kar se da nadoknaditi, ampak moram
                  opozoriti, da je to res zelo, zelo neroden tekst.</p>
               <p>Če grem naprej na drugo stran, ki govori pa o pooblastilu Vladi, da ustanovi ta
                  sklad s posebnim odlokom,  tukaj ta izpeljava potem nekako pade na koncu, ker bi
                  bilo treba le spojiti, da bi imela prave nastavke in izpeljavo, vendar <q>"s posebnim
                  odlokom"</q> je zopet problematičen pojem, ker Vlada po trenutni ureditvi odlokov
                  nima. Ima uredbe, ima sklepe in tako naprej; odloke ima parlament. Šele v tej
                  noveli zakona, ki se pripravlja in če bo in kadar bo sprejeta, bo prišel noter
                  tudi odlok; to je 26. člen tega zakona, ki smo ga danes že obravnavali.</p>
               <p>Tako da bi bilo bolje izpustiti zaenkrat ta instrumentarij, če se že hoče Vladi
                  dati, da pač ustanovi, ne govorimo pa konkretno o aktu in obliki akta, ker to
                  trenutno take oblike akta ni, v bodoče, če bo, bo pa mogoče celo zamujeno in bi
                  bilo treba ob teh vladnih amandmajih in Vladi sami tudi te stvari tam izčistiti.
                  Tako da tudi na to opozarjam, da je treba tudi s to dikcijo slediti situaciji, ali
                  sedanji ali pa bodoči, pa biti nekako sinhroniziran. Hvala lepa. To je par
                  opozoril samo, če bi bil amandma sprejet, da se potem ve, da ga je treba še zelo
                  dodelati.</p>
            </sp>
            <sp xml:id="SDZ1-Redna-36-1995-11-22.sp199">
               <speaker>PODPREDSEDNIK DR. LEV KREFT:</speaker>
               <p>Repliko ima doktor Mateja Kožuh-Novak.</p>
            </sp>
            <sp xml:id="SDZ1-Redna-36-1995-11-22.sp200">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Vsem komentatorjem se zahvaljujem za pripombe in se
                  opravičujem, da smo tako nedodelan člen prinesli celo do seje parlamenta.
                  Opozarjam pa, da sem seveda jaz laik v tem parlamentu kar se tiče pravne izdelave
                  dokumenta in da je bil ta dokument že najmanj en mesec v Državnem zboru, da je bil
                  že na odboru in bi pričakovala, da bi strokovne službe seveda prišle prej k meni,
                  zelo blizu smo skupaj in mi povedale prej, kako naj bo napisan, da bo učinkovit,
                  pa vas ne bi nadlegovala. Tako da predlagam, da v bodoče, če so tako nespretne
                  zadeve, meni se bo to še dogajalo, ker nimam sredstev in nimam strokovnjakov na
                  razpolago, ne v parlamentu, ne zunaj njega, da pridete prej, da ne zgubljamo časa
                  vsi poslanci z zasedanjem na Državnem zboru.</p>
               <p>Jaz vas prosim, da podprete, se bomo pa do tretje obravnave skupaj usedli z
                  gospodom Kopačem, z gospodom Kopšetom in pa s strokovno službo in bomo pripravili
                  takšen amandma, da bo imel rep in glavo in da bo dosegel tisto, kar je pa namen.
                  Namen tega amandmaja je pa jasen.</p>
            </sp>
            <sp xml:id="SDZ1-Redna-36-1995-11-22.sp201">
               <speaker>PODPREDSEDNIK DR. LEV KREFT:</speaker>
               <p>Hvala lepa. Replika, gospod Janez Kopač.</p>
            </sp>
            <sp xml:id="SDZ1-Redna-36-1995-11-22.sp202">
               <speaker>JANEZ KOPAČ:</speaker>
               <p>Hvala lepa. Ni ravno replika. Rad bi rekel samo to. Tak amandma sprejeti, pa potem
                  v tretji obravnavi ga samo tehnično popraviti, seveda ne gre in jaz pri čem takem
                  ne želim sodelovati. Jaz sem govoril o tem, da imamo namenske dajatve tudi v našem
                  sistemu, te so takse, ampak to pa niso davki. Ta amandma nedvoumno govori o
                  davkih. Sicer pa, gospod Kopše je prej gor hodil in je rekel, da, češ, Kopač ne bo
                  imel nič proti, samo recite, da gre pa en del tega v sklad. Seveda bom imel ravno
                  tako proti. Ne moremo si zamišljati ali pa, ne moremo v zakon vgrajevati namenske
                  porabe vnaprej nekega posameznega davka. To je konec sistema javnih financ. To so
                  SIS-i, ki smo jih nekoč že imeli. SIS-ov nimamo. Vi vsi mešate razne tolarje, od
                  šolskih itn. z dezintegriranjem proračuna. To ni dezintegriranje proračuna. Je
                  sicer škodljivo za sistem javnih financ, ampak dezintegracija pa ni, zato ker vsi
                  ti zakoni govorijo o nekih vsotah, ki pa se letno prilagajajo z vsakokratnim
                  proračunom. Edina formula, sem omenil, ki je podobna, je 16% maloprodajne cene
                  bencina. To je edina izjema do zdaj. Noben drugi tolar, ne obrambni, ne šolski, ne
                  filmsko-skladni, ne ne vem kateri, skratka nič ni taka izjema, ki bi porušila ta
                  sistem. Čeprav se seveda strinjam, da niso koristni tovrstni zakoni, ker želijo
                  fiksirati nekaj vnaprej, čeprav jim potem to ne uspe, ampak ta pa zafiksira. Tukaj
                  se pa 2% sredstev avtomatično prelije. In poglejte, če že gledamo avtocestni
                  zakon. Tam so vsaj natančno opredeljena pravila igra, češ, dokler ni porabe po
                  situacijah, se stvar vrti v državni zakladnici in zapade pod vsa pravila ravnanja
                  s proračunskimi sredstvi. Tukaj tega ni. Avtomatično se odvede. To je hujše kot
                  SIS. SIS je vsaj imel skupščino, tripartitno sestavljeno, ki je potem o nečem
                  odločala. Ta nima, ima vodstvo in avtomatični odtok 2% teh davkov. To je konec
                   normalnega sistema javnih financ. To želim poudariti in če tukaj piše 1%, 2%, 5%
                  ali 10%, je popolnoma vseeno. To je princip, ki si ga ne smemo privoščiti. Zato
                  sem ostro proti temu amandmaju ne glede na to, ali govori, da gre samo v ta sklad,
                  ali še v kakšnega drugega, ali da gre 2% ali da gre pol procenta. Tega si ne
                  privoščiti, lepo prosim.</p>
               <p>Zato je mesto za te stvari v državnem proračunu. Če pa je že kaj namenskega, je pa
                  to taksa, ki pa mora seveda imeti vnaprej natančno zakonsko opredeljena pravila
                  igre. Ta amandma tega nima. Tudi če se ga tehnično še potem naknadno dodeljuje. Če
                  bi ga želeli tehnično dodelati, vsaj do te mere, kolikor je zakon o avtocestnem
                  tolarju, bi seveda iz tega člena morala nastati vrsta členov, ker je ekstra treba
                  opredeliti vsa pravila, ki so sicer izjema od običajnih proračunskih pravil.
                  Takega amandmaja, po mojem mnenju, tehnično ni moč popravljati. Jaz sem proti.
                  Upal sem, da sem prej razložil, zakaj sem iz načelnih razlogov proti temu
                  amandmaju. Ne pa zato, ker bi morda malo denarja še tja dali ali pa ne tja dali,
                  ali pa kaj podobnega. Hvala lepa.</p>
            </sp>
            <sp xml:id="SDZ1-Redna-36-1995-11-22.sp203">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospa Danica Simšič, potem pa še gospod Jožef Kopše.</p>
            </sp>
            <sp xml:id="SDZ1-Redna-36-1995-11-22.sp204">
               <speaker>DANICA SIMŠIČ:</speaker>
               <p>Hvala za besedo. Gospod predsedujoči, spoštovane poslanke in poslanci! Rada bi se
                  odzvala samo na tisti del, kaj kdo od poslancev v tem Državnem zboru ima na voljo
                  in česa nima na voljo. Kadarkoli sem zaprosila strokovne službe za pomoč, vselej
                  so pomagale. In kot članica Odbora za delo, družino in socialne zadeve, moram
                  reči, da se je ob predlogu tega dopolnila razvila zelo burna razprava. In da je,
                  kakorkoli obračamo stvari, gospod Kopač, vse to, kar je povedal za to govornico,
                  povedal že na odboru. Da je ponudil pomoč glede reševanja v okviru takse, da pa je
                  bil seveda zelo energično zavrnjen. Lahko rečem še celo to, da sem ga potem
                  nekajkrat na hodniku, vsaj dvakrat ustavila, in predlagala, da iščemo rešitve v
                  tej smeri. Ampak je povedal, da ni posluha za to, da bi se iskala rešitev v tej
                  smeri, v kateri je on predlagal. To je prva stvar.</p>
               <p>Druga stvar - zanima me, kdo od predstavnikov Vlade, ali pa poslancev vladajoče
                  koalicije, mi lahko pove, ali obstaja v tej državi spisek, kateri zakoni se
                  spoštujejo in kateri ne? Kajti v tej državi imamo zakon iz leta 1979 z nekaj
                  dopolnili, ki prepoveduje kakršnokoli reklamiranje tobačnih izdelkov. Zanima me
                  torej, zakaj se ta zakon ne spoštuje, kdo je odgovoren za to, da se ne spoštuje,
                  kdo je odgovoren, da se zavoljo tega tudi v tem zboru že tretje leto dela zelo
                  elegantna reklama za tobačne izdelke in zanima me torej, če je tak spisek, za
                  katerega sem vprašala. Kajti tak način sprejemanja se mi zdi pa absolutno
                  sprenevedanje na najvišjem nivoju in ga ne sprejemam! Zato vselej pri vseh
                  dopolnilih javljam samo navzočnost in se ne opredeljujem več ne za ne proti. Pri
                  prvem delu tega zakona, ki ga je potem Državni zbor zavrnil na predlog Državnega
                  sveta, sem sodelovala, sem poskušala.</p>
               <p>Sedaj nimam več resničnega upanja, še posebej zato, ker pri predlogih posameznih
                  amandmajev mešamo vzroke, posledice, razloge, govorimo o stroki, pa je v bistvu
                  sploh ne spoštujemo. Govorimo o tem, da tobačna industrija ustvarja zasvojenost.
                  Mislim, da to sploh ne drži. Lahko je potem zasvojenost posledica nečesa. Lahko je
                  zasvojenost posledica neustreznega reagiranja na razmere v katerih živimo, na neke
                  stresne situacije, pa naj gre za odvisnost od tobaka ali od drog. O tem v tem
                  Državnem zboru ne razpravljamo. Torej želim skratka vedeti, kje imamo garancije,
                  da bo ta zakon, če bo sprejet, kakorkoli veljal in ga bo kdo spoštoval ali pa je
                  morda potrebno tja med končne in prehodne določbe zapisati neko določilo, da do
                  sprejetja zakona o popolni prepovedi proizvodnje, izdelave in uporabe tobačnih
                  izdelkov, da je potrebno določila tega zakona spoštovati. Recimo. Ker imamo cel
                  kup zakonov, ki jih ne spoštujemo. Hvala.</p>
            </sp>
            <sp xml:id="SDZ1-Redna-36-1995-11-22.sp205">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jožef Kopše ima repliko.</p>
            </sp>
            <sp xml:id="SDZ1-Redna-36-1995-11-22.sp206">
               <speaker>JOŽEF KOPŠE:</speaker>
               <p>Kolega Kopač. Z vami bi lahko polemiziral o vaših stališčih, katerih tolar ruši
                  integralni proračun, in kateri ne, vendar to ni niti prilika za tole. Rad bi nekaj
                  povedal. Kolegica Mateja Kožuh je s tem amandmajem več kot očitno hotela
                  nadomestiti nekatere stvari, ki danes izpadajo. Se pravi, z reklamami tobačna
                  industrija na nek način pomaga in se skriva in seveda propagira kajenje, predvsem
                  pri tistih majhnih, ki nikjer ne dobijo sponzorja in ona je hotela s tem
                  amandmajem enostavno to preprečiti. Če je to manj spretno ali bolj spretno in s
                  svojim temperamentom mogoče tudi celo malo pokvarila, je to opravičljivo. Zato še
                  ni opravičljivo, da ne bi na nek način nadomestili tem organizacijam izpada nekega
                  dohodka ali pa nekega načina ustvarjanja. Ta amandma se da na drug način in jaz
                  sem dal predlog. Temu predlogu še nihče ni oporekal, s tem da lahko ostane v tem
                  amandmaju samo ta drugi del, ta odstavek, da ne govorimo več o procentih, kar ima
                  gospod Kopač delno prav, ampak da govorimo samo o tem: "Vlada Republike Slovenije
                  del sredstev, zbranih s tobačnimi izdelki v proračunu, dodeli skladu za
                  ljubiteljsko in kulturno dejavnost. Zakon o tem skladu imamo v obravnavi, gospe in
                  gospodje, in se da tudi tam urediti to stvar. In s tem bo nadomeščeno to, kar bodo
                  očitno izgubili s propagiranjem in s tem je v nevarnosti tudi zakon. Že vidim, da
                  bo zakon, tak kot je, v nevarnosti ravno zaradi tega - ali bo spet preložitev
                  sprejema zakona ali bo zavlačevanje sprejema zakona, pa bo cela vrsta teh
                  umetniških, kulturnih in športnih organizacij, ki niso financirane iz drugih
                  virov, upravičeno protestirala, ker bo izpadel dohodek za uveljavljanje njihove
                  dejavnosti.</p>
               <p>Zato mislim, da je ta amandma toliko pomemben, in da ga je potrebno na nek način
                  preformulirati, da bo res ustrezal nekim osnovam, in da bo tudi zagotovljen del
                  sredstev iz teh tobačnih davščin za te dejavnosti, ki pa bi že formiranem skladu
                     <stage>(ali pa, ki bo kmalu formiran)</stage> pomenil dodaten denar za take
                  dejavnosti. In tukaj je cilj tega, da se amortizira tem ljudem, da ne bodo
                  zaskrbljeni zaradi tega, ker bomo prepovedali vse reklamiranje in vse ostalo in da
                  bodo lahko svojo dejavnost opravljali, ki so jo nekateri lahko opravljali samo
                  zato, ker so reklamirali tobačne izdelke. Hvala lepa.</p>
            </sp>
            <sp xml:id="SDZ1-Redna-36-1995-11-22.sp207">
               <speaker>PODPREDSEDNIK DR. LEV KREFT:</speaker>
               <p>Hvala lepa. Dr. Mateja Kožuh-Novak. Prosim. Ja, v redu. Edin način, da pridete do
                  besede ja.</p>
            </sp>
            <sp xml:id="SDZ1-Redna-36-1995-11-22.sp208">
               <speaker>DR. MATEJA KOŽUH-NOVAK:</speaker>
               <p>Moram reči, da mi je zelo žal kolegica Danica, da nisi prišla k meni namesto h
                  Kopaču. Jaz sem namreč, kaj sem naredila. Ko sem to slišala na odboru, sem tistega
                  mladega pravnika, ki nam pomaga kot volonter v društvu nekadilcev, sem ga prosila,
                  sem rekla: <q>"Ni dobro napisano, prosim napiši, tako da bo dobro."</q> In dal mi je nek
                  dodaten stavek, ki ste ga sedaj našli. Torej sem se potrudila, moram pa reči, da
                  sem res preslišala gospoda Kopača za pomoč in to bom sedaj naredila. Da pa vem,
                  kaj govorim, ti pa tole povem.</p>
               <p>Iz  28. oktobra 1995 v <q>"Lendsvetu"</q>, to je eden najbolj znanih medicinskih
                  časopisov na svetu, piše, da so ravnokar ugotovili, da tobačna industrija dodaja,
                  ne bom znala prevesti, ker nisem kemik piše <q>"amoniak contening aditive"</q>, torej
                  dodaja neka kemična sredstva, da naredi nikotin hitreje učinkovit. Torej zavestno
                  dodaja neka sredstva, da hitreje zasvaja ljudi. Tukaj imate iz <q>"Lendsveta"</q>
                  podatek.</p>
               <p>Dajem ti pa še nekaj. To je poročilo, o katerem sem prej govorila, kjer piše, da
                  je že v začetku 60 let tobačna industrija vedela - seveda vedela zaradi svojih
                  raziskav, ki jih je naredila, tukaj so točno navedeni članki - da tobak zasvaja
                  tako kot kokain in heroin in da je biološko aktiven. Še danes, tudi to piše tukaj
                  v njihovem javnem stališču leta 1994, govorijo, da ni dokazano, da tobak zasvaja.
                  Zakaj smo prišli do teh podatkov bom še enkrat povedala. Nek visok predstavnik
                  ameriško-angleške tobačne industrije je zbolel za rakom in pred smrtjo je
                  posredoval <q>"Hu.... administration"</q> te podatke. Torej tega si pa res ne dovolim
                  reči, da govorimo tja v tri dni. Tukaj imaš eno kopijo.</p>
            </sp>
            <sp xml:id="SDZ1-Redna-36-1995-11-22.sp209">
               <speaker>PODPREDSEDNIK DR. LEV KREFT:</speaker>
               <p>Gospod Štefan Kociper, potem pa še gospa Danica Simšič.</p>
            </sp>
            <sp xml:id="SDZ1-Redna-36-1995-11-22.sp210">
               <speaker>ŠTEFAN KOCIPER:</speaker>
               <p>Hvala lepa. Gospe in gospodje, eno uro bo, od kar sem se prijavil k razpravi in
                  predsedujoči je pravilno ugotovil, da se moram javiti k repliki, da pridem do
                  besede. Seveda sem želel še nekatere stvari tudi dodati ali podkrepiti tisto, kar
                  je bilo že sprejeto in smer, ki je bila zastavljena, bil sem zelo vesel, ko sem se
                  popoldne vrnil spet v to delovno vzdušje, kjer je bilo veliko tega, kar je odbor
                  tudi predlagal in kar smo že nekoč imeli kot zakon tudi podprtega, tako da bi
                  seveda z veseljem sodeloval še naprej, da ta zakon čimprej sprejmemo. In naj na
                  začetku povem, da to, kar je gospa Kožuhova predlagala, namen in princip, iz
                  katerega izhaja, da se iz tega, kar propaganda za uničevanje zdravja prinaša, da
                  se iz tega pa vendarle delček nameni ne samo na splošno, ampak konkretno tudi za
                  preprečevanju zlorabe različnih, ne samo tobak, ampak različnih omam. In zato
                  imamo v poslanski skupini SKD tudi dopolnitev tega, da bi ta denar šel tudi za
                  preprečevanje zlorabe drog in alkohola. Naj pa povem, ponavljam, da podpiram
                  načelo iz katerega izhaja to dopolnilo gospe Kožuhove, prvopodpisane za ta
                  amandma, in pa namen, da pa so me seveda med tem prepričali gospod Baškovič s
                  številnimi opozorili in tudi drugi še dodatno v to, kar sem tudi v odboru sam
                  opozarjal gospo Kožuhovo, da tako, kot je pripravljen amandma, ne more biti
                  sprejet in sedaj ugotavljam, da kljub temu, če bi vložili to dopolnilo, da tudi s
                  tem dopolnilom naše poslanske skupine ne bi bil izvedljiv. Zakaj ne? Ker to ni
                  prva obravnava, da bi potem lahko v drugi obravnavi dodali številne člene, ker
                  ustanovitev sklada seveda <stage>(vemo iz drugih zakonov)</stage> potrebuje
                  oziroma zahteva mnogo členov, da opredelijo, kako naj skladi delujejo; čeprav v
                  tem smislu mislim, da bi bilo prav, da bi Vlado zavezali k temu, da bi kaj
                  naredila za preprečevanje zlorabe raznih omam, torej tudi tobaka.</p>
               <p>Naj povem na tem mestu sedaj to, kar sem nameraval prej povedati, da na evropskem
                  kolokviju, interparlamentarnem kolokviju, ki ga je organiziral Svet Evrope,
                  pododbor za demografijo, ki je danes tudi končan v Rigi, je opozoril pri tem
                  akutnem problemu vseh vzhodno- in centralno-evropskih držav prav na največji
                  problem tobaka in alkohola v teh državah in seveda na prihajajoči problem, da če
                  te države - torej tudi mi - ne bodo našle ustrezne zaščite za to, da nas bo
                  tobačni lobi hudo prizadel. Ampak to ponavljam tisto, kar že v tem parlamentu vemo
                  in tudi dobro obvladamo, pa nas je tobačni lobi, moram kar reči, do sedaj dobro
                  vrtel. Vrtel tudi zato, ali pa tudi na ta način, da potem, ko je Državni svet
                  zavrnil oziroma dal veto na tisti zakon, ki bi bil izvedljiv, ki bi ga bilo možno
                  konktrolirati in ki bi ga imeli možnost še tudi popravljati do današnjega dne, da
                  tistega zakona, žal moram tukaj povedati, tudi gospa Kožuhova, ki je sedaj tako
                  vneta borka za tak zakon, kot upam, da bo tudi sprejet, ni hotela podpreti in zato
                  je tri leta tukaj reklame za tobačni lobi. To moram posebej poudariti tudi kot
                  predsednik tega odbora, ki pa je dosledno podpiral restrektiven pristop in tudi
                  svetoval vsem članom odbora in Državnemu zboru, takrat ko je bil veto, da tisti
                  zakon vendarle sprejmemo in ga eventualno popravimo. To sem želel povedati. Pa še
                  nekaj, da imam tukaj s seboj <stage>(in to sem želel vam pokazati)</stage> tako
                  mapo, kjer zbiramo na odboru vse apele, pozive raznih kontralobijev tobačnemu
                  lobiju, to so Društva nekadilcev, Društvo pljučnih bolnikov, bom kar po teh šel,
                  samo par da jih naštejem, potem Društvo larigetomiranih, naj vam povem, ker tudi
                  sam nisem vedel, kaj to pomeni, in pišejo takole: <q>"Mi člani Društva
                  larigegtomiranih upravičeno opozarjamo na škodljivost kajenja, saj je večina
                  članov poprej sodila v krog strastnih kadilcev. Zato lahko z veliko gotovostjo
                  zatrdimo, da je eden od pomembnih vzrokov za našo bolezen, katere posledica je
                  odstranitev grla, kajenje"</q>. Skratka teh društev in skupin civilne družbe je veliko
                  in jaz sem vesel, mislim, da jim je treba čestitati, da so bili toliko vztrajni,
                  da so uspeli tudi razmerje v Državnem zboru tako obrniti v prid takemu zakonu, kot
                  ga sprejemamo in sem vesel, da gre v to smer. Žal, pravim, pri tem členu se nam pa
                  lahko zgodi nekaj podobnega, kot se nam je zgodilo z vetom, da bomo zaradi enega,
                  ene rešitve, ki ima dober namen in tudi izhodišče, kot sem rekel, ki ga podpiram,
                  da bo tako nedodelan, da bo enostavno prišel ta zakon ponovno z vetom nazaj v
                  Državni zbor, kjer pa potem ne bomo mogli zagotoviti 46 glasov. Kljub temu pravim,
                  vlagam ta amandma, ampak do tretje obravnave imamo še vedno možnost, da tudi, če
                  bi bil tak amandma s to dopolnitvijo sprejet, da seveda tako rešitev, ki bi bila
                  nekonsistentna, neuporabna, tudi potem v tretji obravnavi damo ven. Želel bi pa še
                  to povedati, da žal v tej Vladi to, kar gospa Kožuhova opozarja, bom rekel milo,
                  je premalo pozornosti na vse te različne zlorabe teh omam, od kajenja, alkohola,
                  do drog, čeprav smo zdaj na drogo v naši državi pozorni, na alkohol in pa na
                  kajenje pa nismo, in bi bilo prav, da bi tukaj Vlada pripravila nek program
                  preventive in tudi seveda program tistih akcij v smislu ozaveščanja in tudi
                  terapije na teh področjih. Tako da bom seveda z veseljem podprl tudi take
                  strategije, ki jih bomo ali pa, ki bi jih morali dobiti v ta parlament, takrat ko
                  bo pač tudi Vlada pripravila kaj takega. Hvala lepa.</p>
            </sp>
            <sp xml:id="SDZ1-Redna-36-1995-11-22.sp211">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospa Danica Simšič ima repliko, potem pa še gospod Zmago
                  Jelinčič.</p>
            </sp>
            <sp xml:id="SDZ1-Redna-36-1995-11-22.sp212">
               <speaker>DANICA SIMŠIČ:</speaker>
               <p>Hvala. Jaz se gospe doktor Mateji Kožuh-Novak zahvaljujem za ta papir. Rada bi pa
                  še enkrat rekla, pa mislim, da lahko tudi pogleda magnetogram, da nisem rekla, da
                  tobak ne zasvaja. Rekla sem, da ne zasvaja tobačna industrija, zasvaja tobak. Če
                  bo stroka ugotovila, da v tako hudi meri zasvaja, da je to nedopustno, naj ga
                  prepove; se sprejme zakon o prepovedi. Tudi to je možno. Enako, kot recimo to
                  velja za, ne vem, za drogo ali za kaj drugega. Zasvaja tudi alkohol, pa sem že
                  pred dvema ali ne vem koliko leti opozarjala na to, da ima alkohol kot takšen še
                  širše družbeno-socialne posledice. Pustimo neposredne, direktne žrtve, ker ne bi
                  zdaj želela razprave na to temo, ampak hkrati se mi pa dejansko zdi popolno
                  sprenevedanje. Že prej sem rekla, imamo zakon, ki v celoti velja, pa ga nihče ne
                  spoštuje. Nihče za to ne odgovarja. Dela se, kakor komu paše, po domače rečeno.
                  Kje je garancija, da se bo delalo od zdaj naprej drugače. Recimo, da se bo. Potem
                  pa država pobira seveda strahovit davek od nekaterih proizvodov, hkrati pa se dela
                  skrbno, da bo skrbela naprej za zdravje. Tega jaz kratko malo ne morem več
                  razumeti. In če govorimo, da je denar, ki se zbira od tobaka, od prodaje tobaka
                  oziroma tobačnih izdelkov denar smrti, potem tudi ne razumem, da potem ta denar
                  smrti uporabljamo naprej. To se mi zdi pa spet nek nenavaden način. Lahko bi vzeli
                  denar iz državnega proračuna kot takega. Lahko bi se odločili za iskanje drugih
                  rešitev, ne pa, ves čas poslušamo trkanje na našo vest, ne jemati denarja smrti,
                  zdaj tukaj pa imamo predlog uporabe denarja smrti. Dajte, no, lepo prosim, se ne
                  mislim več oglašati, ker sem ves čas zdržala. Samo ne govoriti, da zasvaja
                  industrija, zasvaja proizvod, enako kot je to pri drogah, enako kot je to pri
                  alkoholu. Hvala.</p>
            </sp>
            <sp xml:id="SDZ1-Redna-36-1995-11-22.sp213">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Zmago Jelinčič ima besedo.</p>
            </sp>
            <sp xml:id="SDZ1-Redna-36-1995-11-22.sp214">
               <speaker>ZMAGO JELINČIČ:</speaker>
               <p>Hvala. Jaz razumem argumente gospe Kožuhove in tudi razumem njeno zavzetost, da bi
                  dosegla svoj cilj. Vendar pa mislim, da tukaj bi vseeno morali biti neki okviri,
                  preko katerih pač naj ne bi šli. Gospa Kožuhova je rekla, da je bila zadeva
                  objavljena v časopisu <q>"Lendsnet"</q>. To je res eden vodilnih časopisov oziroma revij
                  s področja medicine na svetu, vendar ima ta revija ravno tako objavljene povzetke
                  iz drugih časopisov, ki govore o tem, kaj tisti časopisi pišejo o zadevah v zvezi
                  z medicino. In to, kar je povedala gospa Kožuhova, je bilo objavljeno v
                  <q>"Lendsnetu"</q> ravno na tak način. Namreč, pisalo je, da je <q>"Wallstreet Journal"</q>
                  napisal, da baje tobačna industrija dodaja amonijeve spojine. Ni pa bila to kakšna
                  raziskava, ki bi bila objavljena v <q>"Lendsnetu"</q>. Jaz razumem argumente, vendar lepo
                  prosim, naj argumenti stojijo! Hvala.</p>
            </sp>
            <sp xml:id="SDZ1-Redna-36-1995-11-22.sp215">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospa Breda Pečan ima repliko. Potem pa še gospod Jožef Kopše.</p>
            </sp>
            <sp xml:id="SDZ1-Redna-36-1995-11-22.sp216">
               <speaker>BREDA PEČAN:</speaker>
               <p>Hvala lepa. Gospe Danici Simšič se zahvaljujem, da je rekla tisto, kar sicer meni
                  že dolgo časa leži na duši, pa žal v tej dvorani ni nikogar, ki bi lahko na to
                  vprašanje odgovoril. Zakaj <stage>(zanimivo, zelo zanimivo vprašanje, vi ste ga
                     izoblikovali v bistvu kombiniranega, na koncu vseh koncev, namreč)</stage>,
                  zakaj po zakonu, ki je bil sprejet pred mnogimi leti, ki prepoveduje reklamiranje
                  tobaka in tobačnih izdelkov, razen za obdobje uvajanja novega izdelka - skoraj
                  dobesedno enako besedilo je, kakor ga imamo sedaj v tem predlogu zakona - zakaj
                  teh prepovedi v tej državi, ko smo vendar samostojni, in ko naj bi za narodovo
                  zdravje še posebej skrbeli, ker hočemo to samostojno državo razvijati in
                  ohranjati, zakaj tega ne izvajamo?! Pa vendar smo do 90. leta restriktivno
                  izvajali ta določila. Jaz lahko to iz lastne izkušnje povem, ker sem na
                  inšpekcijskih službah leta 1987 podpirala sanitarnega inšpektorja, ki je sprožil
                  akcijo za preprečevanje reklamiranja tobačnih izdelkov izven obdobja, ki je bilo
                  dovoljeno za uvajanje novega izdelka. Danes tega nihče več ne dela; kljub temu, da
                  zakon še ni razveljavljen! Obenem pa za izdelke, ki ravno tako povzročajo
                  zasvojenost, kot ste ugotavljali, kolegica Simšičeva, to je pa alkoholne pijače,
                  imamo ravno tako zakon, ki prepoveduje reklamiranje, ki ga striktno izvajamo. Kje
                  je tukaj vendar razlika? Kje je tukaj razlika? Zakaj imamo v tej družbi, v tej
                  državi dvojna merila za dve različni industriji? Mislim, da smo na tem trgu v
                  Sloveniji vsaj pred zakonom vsi enaki. Zakaj eno vrsto industrije v Sloveniji
                  zakon velja in za druge vrste industrije, ki je, tukaj se pa upam trditi, po
                  količini proizvodnje, po številu zaposlenih, pa tudi verjetno po realizaciji mnogo
                  večja, kot pa ta, o kateri danes govorimo. Vprašajmo se na drugačen način, ne na
                  tak način, kot ste vprašali vi kolegica Simšičeva. Na drugačen način se vprašajmo.
                  Enakost pred zakonom tudi pri omejevanju svobodnega trga. To je pravi način
                  vprašanja.</p>
               <p>In drugo, kar bi rekla, bi rekla to. Strinjam se. Jaz namreč nisem zasledila, kdo,
                  pred nekaj minutami besedne zveze, da tobačna industrija zasvaja. Res pa je, da
                  tisti, ki proizvaja izdelek, ki povzroča zasvojenost, je posredno in neposredno
                  odgovoren za zasvojenost milijonov ljudi na tej zemlji in nekaj, ne vem koliko,
                  100 tisoč ljudi v tej državi posredno in neposredno. Torej, če smo ugotovili in
                  imamo s strani tobačne industrije, ki proizvaja ta izdelek in s strani zdravstvene
                  stroke, ki je sama po svoji poti ugotovila, da tobak s svojo vsebino med drugim,
                  nikotinom, povzroča zasvojenost, to se pravi, da je to strokovno dokazano
                     <stage>(celo pri tistih, ki naj bi se branili takih dokazov, pri proizvajalcih
                     tega izdelka)</stage>, potem pomeni, da mi kot država, ki smo se odločili, da
                  bomo sprejeli zakon o omejevanju porabe tobačnih izdelkov - verjetno ravno zaradi
                  tega, ker smo ugotovili, da povzročajo zasvojenost in ker so kadilci zasvojeni,
                  tudi potem ne prenehajo kaditi in so potem posledice dolgoletnega kajenja
                  posledice na njihovem zdravju, kar povzroča mnogo večjo škodo na nacionalnih
                  financah kakor pa je koristi od davkov, ki jih poberemo, <stage>(to je bistvo
                     stvari ne!)</stage> - če je to tako, in če smo se odločili tak zakon sprejeti,
                  potem pač uporabimo tisto, kar je možno uporabiti.</p>
               <p>Ali je ta amandma, o katerem konkretno sedaj govorimo, primeren ali ni primeren,
                  je možno debatirati, vendar je tukaj bila s strani tistih, ki so zahtevali
                  prekinitev kakršnegakoli sponzoriranja <stage>(bistvo je to tukaj, kakršnegakoli
                     sponzoriranja športnih in kulturnih organizacij s strani tobačne
                     industrije)</stage>, potem pomeni, da je potrebno, da so pokazali dobro voljo,
                  da bi se tem športnim in kulturnim organizacijam omogočilo neko nadomestilo.
                  Strinjam se s kolegom Kopačem, da je način zelo neroden. Mislim pa, da bi kljub
                  temu bilo smotrno, da bi amandma podprli in v tretji obravnavi ga tako
                  preoblikovali, da ne bi sploh naštevali od kod in koliko, ampak bi samo zavezali
                  Vlado, da v vsakoletnem proračunu za naslednja tri leta zagotovi potrebna sredstva
                  za nadomeščanje izpada pri sponzorskih sredstvih tistih kulturnih in športnih
                  društev, ki so dokazano pridobivala sredstva iz virov s strani tobačne industrije.
                  Hvala.  </p>
            </sp>
            <sp xml:id="SDZ1-Redna-36-1995-11-22.sp217">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Jožef Kopše, izvolite.</p>
            </sp>
            <sp xml:id="SDZ1-Redna-36-1995-11-22.sp218">
               <speaker>JOŽEF KOPŠE:</speaker>
               <p>Ko bi lahko imeli še pri drugih zakonih tako temeljito razpravo. Mislim, da ni
                  nobene jeze med nami, vendar nekateri uporabljajo močne besede, ki bi lahko v
                  javnosti zelo dobro odmevale, tako kot pravi gospa Simšič: denar smrti, denar
                  smrti za kulturne in športne organizacije. Ta denar je zbran od davkov tobačne
                  industrije in se da ta denar smrti, kot ga je gospa imenovala, v ta ali drugi
                  namen. Vse drugo je gospa Pečanova povedala, kar sem tu jaz že sam prej povedal.
                  Ta denar je zbran in je samo vprašanje namena, kje se bo uporabljal.</p>
               <p>Drugo. Industrija zavaja, zasvaja ali ne. Gospe in gospodje, koga pa tožijo
                  prizadeti? Ali tožijo državo, ali tožijo tobačno industrijo? V Združenih državah
                  Amerike imate cel kup tožb na posamezne tobačne koncerne in firme zaradi določenih
                  posledic kajenja in uspešno se končajo. Se pravi, da le industrija ni tako
                  nedolžna kot nekateri hočejo tu prikazati, drugače je ne bi iztožili v Združenih
                  državah Amerike. Se pravi, da je industrija tisti ključni problem, ta tobačna
                  industrija, ki zasvaja in osvaja in uničuje ljudska življenja. Hvala.</p>
            </sp>
            <sp xml:id="SDZ1-Redna-36-1995-11-22.sp219">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Tone Peršak, izvolite.</p>
            </sp>
            <sp xml:id="SDZ1-Redna-36-1995-11-22.sp220">
               <speaker>ANTON PERŠAK:</speaker>
               <p>Bilo je rečeno, da industrija zasvaja. Nihče, kot je bilo že prej povedano, ne
                  oporeka dejstvu, da tobak zasvaja, da alkohol zasvaja. Tisto, kar mora ta država
                  narediti, če hoče biti, bom rekel, nehipokritska <stage>(kot je danes v veliki
                     meri v tej dvorani, v veliki meri)</stage>, potem mora reči, ker je to
                  ugotovljeno, in jaz se strinjam z  ugotovitvijo, da zasvajanje je, da ta
                  industrija <stage>(jaz seveda ne priporočam takšne doslednosti)</stage> v
                  Sloveniji ne sme obstajati, ali pa sme proizvajati samo takšne in takšne
                  proizvode, do katerih je še mogoče imeti strpnost. Ne pa se tukaj sprenevedati,
                  nekomu, ki proizvaja legalen proizvod, po zakonodaji, ki velja v Sloveniji, ki je
                  normalno registriran za proizvodnjo tega proizvoda, mu nabiti najvišji davek,
                  hkrati pa mu onemogočiti vse normalne kontakte s potrošnikom. Ne se na ta način
                  sprenevedati. Zmenimo se, kaj se sme proizvajati na tem področju, če se sploh kaj
                  sme, ne pa na ta način, da od nekoga jemlješ maksimalno, hkrati ga pa
                  onemogočaš.</p>
            </sp>
            <sp xml:id="SDZ1-Redna-36-1995-11-22.sp221">
               <speaker>PODPREDSEDNIK DR. LEV KREFT:</speaker>
               <p>Gospa Breda Pečan ima repliko. Gospa Mateja Kožuh-Novak ima repliko.</p>
            </sp>
            <sp xml:id="SDZ1-Redna-36-1995-11-22.sp222">
               <speaker>DR. MATEJA KOŽUH-NOVAK:</speaker>
               <p>Zdajle smo skušali na hitro preoblikovati ta amandma, ki naj bi se takole glasil:
                  <q>"Vlada Republike Slovenije v proračunu zagotovi sredstva za nadomestno
                  sponzoriranje kulturnih in športnih organizacij, ki so izgubile dohodek zaradi
                  prenehanja sponzonzoriranja s strani tobačne industrije. Sredstva se zagotavljajo
                  v razdobju treh proračunskih let po uveljavitvi tega zakona. Upravičenci morajo ob
                  kandidiranju za sredstva priložiti dokazila o sponzoriranju oziroma plačilu
                  reklamnih akcij v zadnjih dvanajstih mesecih pred sprejemom zakona."</q></p>
               <p>Moram reči, da sem izjemno utrujena. Ni mi prav, da tukaj ni nobenih sredstev za
                  zdravstveno-vzgojne akcije. Bom pa pritisnila na vas takrat, ko bomo obravnavali
                  amandmaje k proračunu in bom videla, če vas je res, tako kot pravi nekdo od mojih
                  kolegov, kaj v hlačah, da boste takrat potrdili sredstva v proračunu za
                  zdravstveno-vzgojne akcije. Se pa strinjam z gospodom Kociprom, za promocijo
                  zdravja, jaz se popolnoma strinjam, da potrebujemo sredstva, in za alkohol in za
                  droge. Tako da, če sprejmete to, da bomo ta hip rešili vprašanje izgube
                  sponzoriranja športnih društev, kjer ne piše, od kje bodo ta sredstva. Meni se
                  sicer zdi to licemerstvo, ampak sprejmem to in dajem tako popravljen amandma.</p>
            </sp>
            <sp xml:id="SDZ1-Redna-36-1995-11-22.sp223">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Kociper, s tem odpade vaš amandma na amandma, ker je novo
                  besedilo, v katerem prvega odstavka ni več. Ja, v nobenem primeru tega amandmaja
                  ni več. Želi še kdo besedo? Zaključujem torej razpravo.</p>
               <p>Dajem na glasovanje amandma, ki se zdaj glasi takole - to zdaj ni nov drugi,
                  tretji in četrti odstavek, ampak je samo še nov drugi odstavek - ki se glasi:
                  <q>"Vlada Republike Slovenije v proračunu zagotovi sredstva za nadomestno
                  sponzoriranje kulturnih in športnih organizacij, ki so izgubile dohodek zaradi
                  prenehanja sponzoriranja s strani tobačne industrije. Sredstva se zagotavljajo v
                  razdobju treh proračunskih let po uveljavitvi tega zakona. Upravičenci morajo ob
                  kandidiranju za sredstva priložiti dokazilo o sponzoriranju oziroma plačilu
                  reklamnih akcij v zadnjih 12 mesecih pred sprejemom zakona."</q> To je zdaj celotno
                  besedilo amandmaja. Amandma dajem na glasovanje. Glasujemo o amandmaju pod a), ki
                  je spremenjen. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem amandma pod b) na 10. strani. To je: beseda <q>"teh"</q> se črta, če
                  se ga še spomnite. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta amandma sprejeli.</p>
               <p>Na glasovanje dajem 19. člen v celoti. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(24 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta člen sprejeli.</p>
               <p>V obravnavo dajem 20. člen ter tri amandmaje. V prvem in drugem odstavku se beseda
                  <q>"izvrševanje"</q> nadomesti z besedo <q>"izvajanjem"</q>. Drugi. V prvem odstavku 20. člena
                  se besedici <q>"sanitarna inšpekcija"</q> nadomestita z besedama <q>"zdravstvena
                  inšpekcija"</q>. In tretji. Četrti odstavek se spremeni, tako da se glasi: <q>"Če
                  pristojni inšpekcijski organ ugotovi, da se reklamirajo tobačni izdelki v
                  nasprotju z 10. in 12. členom tega zakona, z odločbo prepove reklamo"</q>.
                  Predlagateljica je Vlada; matično delovno telo amandma podpira. Želi kdo besedo?
                     <stage>(Ne.)</stage></p>
               <p>Na glasovanje dajem najprej amandma pod a). Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma pod b). Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem še amandma pod c). Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem 20. člen v celoti. Ugotovimo sklepčnost! <stage>(45
                     prisotnih.)</stage> Ponovno vas prosim, da ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo 20. člen sprejeli.</p>
               <p>K 21. členu imamo dva amandmaja. Prvi - v 1. točki prvega odstavka 21. člena se
                  datum 31.12.1995 nadomesti z datumom 30.6.1996. b) - v 7. točki prvega odstavka se
                  prva alinea črta. Predlagateljica amandmajev je Vlada. Matično delovno telo se ni
                  opredelilo. Želi kdo besedo? <stage>(Ne.)</stage></p>
               <p>Na glasovanje dajem amandma pod a). Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem še amandma pod b). Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem 21. člen v celoti. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta člen sprejeli.</p>
               <p>K 23. členu je vložen amandma. Besedi <q>"enem letu"</q> se nadomestita z besedama <q>"treh
                  mesecih"</q>. Predlagateljica je dr. Mateja Kožuh-Novak. Matično delovno telo amandma
                  podpira. Želi kdo besedo? <stage>(Ne.)</stage></p>
               <p>Na glasovanje dajem ta amandma. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je ta amandma sprejet.</p>
               <p>Na glasovanje dajem 23. člen v celoti. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo sprejeli tudi 23. člen.</p>
               <p>V obravnavo dajem vse ostale člene zakona. Želi kdo besedo?
                  <stage>(Ne.)</stage></p>
               <p>Vse ostale člene zakona dajem na glasovanje. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo vse ostale člene zakona sprejeli.</p>
               <p>Preden dam v obravnavo in na glasovanje naslov zakona, moram ugotoviti, da sem
                  pomotoma dal na glasovanje b) amandma k 21. členu, mi pa amandmaja k 9. členu, so
                  me obvestili, nismo sprejeli, tako da je to glasovanje nično. Glede na to, da
                  amandmaja k 9. členu nismo sprejeli, nismo mogli glasovati o amandmaju pod b). In
                  se opravičujem vsem prisotnim za to napako, do katere je prišlo seveda zaradi
                  naglice.</p>
               <p>V obravnavo dajem še naslov zakona. Želi kdo besedo o naslovu zakona?
                     <stage>(Ne.)</stage></p>
               <p>Naslov zakona dajem na glasovanje. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo naslov zakona sprejeli.</p>
               <p>Predlagam, da zakon za tretjo obravnavo pripravita predlagatelja zakona in dajem
                  to na glasovanje. Ugotovimo sklepčnost! <stage>(Ne delamo več z roki, nobenih
                     rokov ne dajemo več!)</stage>
                  <stage>(49 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo ta sklep sprejeli.</p>
               <p>S tem zaključujem to točko dnevnega reda in današnje zasedanje. Hvala lepa.</p>
            </sp>
            <stage type="time">(SEJA JE BILA PREKINJENA 22. NOVEMBRA 1995 OB 16.46 URI IN</stage>
         </div>
      </body>
   </text>
</TEI>
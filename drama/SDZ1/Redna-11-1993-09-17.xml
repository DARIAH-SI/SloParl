<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Redna-11-1993-09-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref
                     target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref
                     target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">30FCB03A46A3E4F9C1257832004838EA</idno>
               <idno type="URI">30FCB03A46A3E4F9C1257832004838EA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-11-1993-09-17.DZ" n="11">
               <name>Redna</name>
               <date when="1993-09-17"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-11-1993-09-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 17. SEPTEMBRA 1993 OB 10.10 URI.)</stage>
            <sp xml:id="SDZ1-Redna-11-1993-09-17.sp1">
               <speaker>PREDSEDNIK MAG. HERMAN RIGELNIK:</speaker>
               <p>Spoštovani, čeprav nismo sklepčni, bi prosil gospoda Verzolaka, ki bi rad besedo.
                  Verjetno bomo morali odrediti pol ure odmora zaradi dela našega odbora.</p>
               <p>Prosim, gospod Verzolak.</p>
            </sp>
            <sp xml:id="SDZ1-Redna-11-1993-09-17.sp2">
               <speaker>IVAN VERZOLAK:</speaker>
               <p>Hvala za besedo, gospod predsednik. Spoštovani zbor! Odbor za infrastrukturo in
                  okolje še zaseda in še nismo gotovi. Imamo tudi ta predlog o stanovanjskem zakonu
                  in bi prosil, če Državni zbor odobri še pol ure, da bi mi to končali. Hvala
                  lepa.</p>
            </sp>
            <sp xml:id="SDZ1-Redna-11-1993-09-17.sp3">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa gospod Verzolak. Sejo bomo začeli potem ob 10.30 uri. Hvala lepa.</p>
            </sp>
            <stage type="time">(Nadaljevanje seje ob 10.35 uri.)</stage>
            <sp xml:id="SDZ1-Redna-11-1993-09-17.sp4">
               <speaker>PREDSEDNIK MAG. HERMAN RIGELNIK:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Pričenjam nadaljevanje 11. seje Državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
                  poslanke in poslanci: Dušan Bavdek, Mihaela Logar, Vitodrag Pukl, Leo Šešerko,
                  Miroslav Mozetič, Franc Zagožen, Zoran Thaler, Ludvik Toplak, Bojan Korošec, Anton
                  Partljič, France Bučar in Sašo Lap.</p>
               <p>Prosim, da ugotovimo prisotnost v dvorani. Ugotavljam, da je navzočih 56 poslank
                  in poslancev in tako je zbor sklepčen in lahko odloča.</p>
               <p>Na to sejo sem vabil tudi predstavnike Vlade in jih lepo pozdravljam.</p>
               <p>Sejo bomo nadaljevali z obravnavo 24. točke ter po dnevnem redu do konca, tako da
                  bomo sejo danes končali in bomo delali tudi po 19. uri, če bo potrebno.</p>
               <p>Prosim vodje poslanskih skupin, da zagotovijo, da bo zbor med sejo sklepčen.</p>
               <p>O stališčih in sklepih predloga zakona o spremembah in dopolnitvah stanovanjskega
                  zakona in predlogu zakona o železnicah bomo razpravljali in odločali ob 16.
                  uri.</p>
               <p>Prehajamo na <title>24. TOČKO DNEVNEGA REDA - PRVA OBRAVNAVA PREDLOGA ZAKONA O
                     PONOVNI VZPOSTAVITVI AGRARNIH SKUPNOSTI TER VRNITVI NJIHOVEGA PREMOŽENJA IN
                     PRAVIC</title>.</p>
               <p>Predlog zakona so v obravnavo zboru predložili poslanke in poslanci poslanske
                  skupine demokratov - Demokratska stranka. Želi predstavnik predlagatelja besedo?
                  Prosim gospod Igor Bavčar.</p>
            </sp>
            <sp xml:id="SDZ1-Redna-11-1993-09-17.sp5">
               <speaker>IGOR BAVČAR:</speaker>
               <p>Hvala lepa gospod predsednik. Spoštovane kolegice in kolegi, gospe in gospodje! V
                  tej uvodni obrazložitvi bo poleg mene v imenu predlagatelja nastopil tudi moj
                  poslanski kolega Dimitrij Rupel. Dovolite, da ob tej priložnosti izrazim
                  obžalovanje, ker Državni zbor ni sprejel stališča oziroma vodstvo Državnega zbora,
                  da bi se zasedanja udeležil tudi predstavnik Zveze razlaščenih vasi Slovenije, ki
                  je pri pripravi tega zakona aktivno sodelovala, zveza namreč, in bi prav gotovo
                  nekatera stališča lahko tudi podrobneje predstavila.</p>
               <p>Državni zbor Republike Slovenije je na 3. seji 27. januarja 1993 ob sprejemanju
                  zakona o Skladu kmetijskih zemljišč in gozdov Republike Slovenije zadolžil Vlado
                  Republike Slovenije da do 1. aprila pripravi zakon, ki bo uredil vprašanje
                  kmetijskih zemljišč in gozdov agrarnim skupnostim, ki so bile razlaščene z zakonom
                  o agrarnih skupnostih leta 1947 in za Primorsko s fašistično raznarodovalno
                  zakonodajo od leta 1924 do 1927. Državni zbor je posebej zavaroval zemljišča in
                  gozdove agrarnih skupnosti ob sprejemu zakona o Skladu kmetijskih zemljišč
                  Republike Slovenije, z namenom, da bo možna njihova vrnitev prejšnjim lastnikom v
                  skladu s posebnimi predpisi.</p>
               <p>Državni zbor je tudi zavezal Vlado, da pri pripravi osnutka pritegne k sodelovanju
                  Zvezo razlaščenih vasi Slovenije.</p>
               <p>Vlada je šele po poteku roka, ki se je iztekel 1. aprila, sporočila, da tega
                  zakona ne more pripraviti in tudi predlagala podaljšanje roka na september 1993.
                  Predlog za podaljšanje je prišel šele po vložitvi našega predloga. Zaradi tega,
                  ker Vlada ni izpolnila svoje zadolžitve, smo poslanci demokratov - Demokratske
                  stranke vložili zakon o ponovni vzpostavitvi agrarnih skupnosti ter vrnitvi
                  njihovega premoženja, ki ga je pripravila Zveza razlaščenih vasi Slovenije v
                  sodelovanju z našimi poslanci in ki je Državni zbor seveda tudi omogočil
                  sodelovanje pri pripravi tega zakona v okviru odborov.</p>
               <p>Zakon o denacionalizaciji, ki ga je septembra 1991 sprejela Skupščina Republike
                  Slovenije, je namreč ob ureditvi  vprašanja vračanja po 2. svetovni vojni
                  nacionaliziranega premoženja uveljavil načelo, da pravica do vrnitve premoženja
                  oziroma plačila odškodnine pripada zgolj fizičnim osebam. Kot izjemo od tega
                  načela je zakon status upravičenca priznal cerkvi in drugim verskim skupnostim. S
                  takšno ureditvijo je bilo onemogočeno vračanje nacionaliziranega premoženja
                  agrarnim skupnostim, ki je kolektivni upravni subjekt, saj lahko vračilo v višini
                  idealnega deleža skupnega premoženja zahtevajo samo posamezniki. S tem je zakon v
                  bistvu brez potrebe potrdil nacionalizacijo premoženja, le da je kategorijo
                  splošnega družbenega premoženja spremenil v državno lastnino. S tem je bil zgrešen
                  tudi osnovni namen zakona - vračanje nacionaliziranega premoženja in
                  vzpostavljanje prejšnjega stanja na način, ki bi popravil storjene in preprečil
                  nastajanje novih krivic.</p>
               <p>Zakon o denacionalizaciji je kot upravičence za denacionalizacijo opredelil
                  fizične osebe in kot izjemo, kot sem rekel, načela tudi cerkve in verske
                  skupnosti. Pri tem pa je potrebno opozoriti, da niti zakon o agrarnih skupnostih
                  niti zakon o razpolaganju s premoženjem bivših agrarnih skupnosti premoženja nista
                  odvzemala posameznim fizičnim osebam, ampak sta agrarne skupnosti ukinila in
                  skupno premoženje v celoti in naenkrat vzela ter ga dala v upravljanje
                  gospodarskim podjetjem, zadrugam in drugim upravljalcem družbenega premoženja s
                  skupno odločbo.</p>
               <p>Trditev, da v primeru agrarne skupnosti ni šlo za pravne osebe, ne more biti
                  razlog, da jim premoženje ne bi bilo vrnjeno na način, kot jim je bilo
                  odvzeto.</p>
               <p>Namen zakona je ponovna vzpostavitev agrarnih skupnosti na ta način, da se odpravi
                  pravna praznina, ki jo je ustvaril zakon o denacionalizaciji, s tem, da omogoča
                  vračanje le fizičnim osebam in cerkvenim ustanovam. Agrarne skupnosti kot
                  specifičen pravni subjekt, skupnost lastnikov idealnega deleža na skupni lastnini
                  in pravicah, ima zato po nepotrebnem zelo zapleteno možnost vračanja vzetega
                  premoženja. V primerih, ki so v večini, ko so solastniki skupno vknjiženi, pa te
                  možnosti tudi ni.</p>
               <p>Zato predlagamo rešitev z vzpostavitvijo prejšnjega stanja in oživitvijo pravnega
                  subjekta, ki se bo lahko zavzemal za svoje premoženje in pravice. Istočasno
                  predlagamo, da se s tem zakonom izenačijo in razširijo razlastitve slovenskih vasi
                  na Primorskem, pod Italijo in ostalo Slovenijo po letu 1947 v bivši
                  Jugoslaviji.</p>
               <p>V tem zakonu tudi predlagamo, da se agrarnim skupnostim kot specifičnemu
                  skupinskemu pravnemu subjektu vrne na sprejemljivejši in lažji način,  tako da
                  pristojni občinski organ odpravi odločbe o razlastitvi. Končno se s sprejetjem
                  tega zakona omogoči legalna registracija na novo vzpostavljenih agrarnih
                  skupnosti.</p>
               <p>Dovolite spoštovane kolegice in kolegi, da ob tem povem tudi, ko končujem ta svoj
                  prvi del obrazložitve k predlaganemu zakonu, da imajo predlagane zakonske rešitve
                  izjemno pozitivne posledice za socialne, ekonomske, demografske, politične, če
                  hočete, in tudi narodne dimenzije tega vprašanja, kajti vprašanje slovenskih vasi
                  je v veliki meri odvisno tudi od izkoriščanja zemljišč, ki so ga posedovale
                  agrarne skupnosti in na ta način bo omogočena boljša perspektiva, tako socialna,
                  demografska, kot  tudi ekonomska, na ta način bomo lahko del slovenskega
                  prebivalstva zadržali v slovenskih vaseh, kajti jasno je, bom rekel, da je prav
                  specifična poselitvena politika, ki smo jo uveljavljali tudi v preteklosti, lahko
                  pozitiven dejavnik nadaljnjega razvoja Slovenije in mislim, da bi s tem zakonom
                  vsekakor spodbudili pozitivne učinke na tem področju. Hvala lepa.</p>
            </sp>
            <sp xml:id="SDZ1-Redna-11-1993-09-17.sp6">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospodu Bavčarju. V imenu predlagatelja bo govoril še gospod Dimitrij
                  Rupel.</p>
            </sp>
            <sp xml:id="SDZ1-Redna-11-1993-09-17.sp7">
               <speaker>DR. DIMITRIJ RUPEL:</speaker>
               <p>Spoštovani gospod predsednik, spoštovane kolegice in kolegi! Predlagatelji menimo,
                  da je potrebno Državni zbor opozoriti tudi na nekatere zunanje politične vidike
                  vprašanja vračanja agrarnih skupnosti.</p>
               <p>Agrarne skupnosti naše države namreč segajo v nekaterih primerih čez državno mejo,
                  v Italijo. Takšni primeri so na Gorenjskem v okolici Rateč, na Primorskem Opatje
                  Selo in vas Podgorje, recimo, v občini Sežana ima svojo skupno zemljo tudi v
                  Republiki Hrvaški.</p>
               <p>Podobno segajo skupna zemljišča slovenskih vasi v Italiji na ozemlju naše države,
                  omenim dve lokacije Padriče, Bazovica. Mislim, da je važno opozoriti na ta moment,
                  ko se pogovarjamo o meji s Hrvaško in ko se pogovarjamo o odnosih z Italijo.
                  Opozarjam, da trenutno v Italiji teče boj slovenskih vasi za povrnitev njihove
                  zemlje, ki jim je bila odvzeta s fašistično raznarodovalno zakonodajo v letih 1924
                  do 1927. Gre za tole. Manjšini, ki od nas pričakuje podporo, ne bomo mogli
                  pomagati in ne bomo mogli kazati na Italijo s prstom pred mednarodno javnostjo,
                  dokler sami ne rešimo tega vprašanja na pravičen način. Mislim, da je prav, da
                  posebej obrazložimo način podržavljanja v Italiji v omenjenih letih, to se pravi v
                  letih 1924 do 1927. To podržavljanje v Italiji je bilo uresničeno na osnovi
                  direktive Musolinija svojim sodelavcem, ki jo je mogoče povzeti s temi besedami: s
                  Slovenci bomo opravili tako, da jih najprej ločimo od njihove zemlje. In najprej
                  so prišla na vrsto skupna zemljišča. Podržavili so jih tako, da so jih spremenili
                  v občinsko last in istočasno izvedli komasacijo občin. Slovencem oziroma
                  slovenskih lastnikom je ostala pravica užitka in ta pravica je bila razširjena na
                  vse državljane kraljevine Italije, ki so se doseljevali iz drugih delov
                  Italije.</p>
               <p>Bila je in je še najlažje zazidljiva občinska zemlja. Na ta način so slovenske
                  vasi v okolici Trsta in Gorice izgubile večino zemlje. Spomnite se, da je vas
                  Dolina recimo, ki jo marsikdo med nami pozna, imela pred šestdesetimi leti svoj
                  pristan v Milskem zalivu. Na drugi strani je  in še občina Trst pobira - še danes
                  - odškodnine za pozidano zemljišče in trenutno je v teku nekaj velikih
                  odškodninskih postopkov, ki bi morali pripadati slovenskim lastnikom. Torej
                  opozarjam na to, da razprava o vračanju agrarnih skupnosti, razprava o
                  podržavljanju oziroma o vračanju zemljišč, ki so bila podržavljena, ima tudi svoje
                  mednarodne oziroma zunanjepolitične dimenzije. Mi se moramo v teh razmišljanjih
                  ozirati tudi na našo manjšino, ki je bila podvržena podobnim postopkom kot
                  Slovenci na naši strani, ki jim je bilo to skupno premoženje agrarne skupnosti
                  odvzeto. Hvala lepa.</p>
            </sp>
            <sp xml:id="SDZ1-Redna-11-1993-09-17.sp8">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa gospod Dimitrij Rupel. Predlog zakona je obravnavala tudi Komisija za
                  spremljanje in nadzor lastninskega preoblikovanja družbene lastnine. Prosim
                  gospoda Izidorja Rejca, da predstavi mnenje odbora o predlogu zakona.</p>
            </sp>
            <sp xml:id="SDZ1-Redna-11-1993-09-17.sp9">
               <speaker>IZIDOR REJC:</speaker>
               <p>Spoštovani predsednik, kolegice in kolegi! Komisija za spremljanje in nadzor
                  lastninskega preoblikovanja družbene lastnine je predlog zakona o ponovni
                  vzpostavitvi agrarnih skupnosti obravnavala na svoji seji, dne 19. julija 1993, to
                  se pravi pred začetkom te današnje seje v prvem delu. Seveda se je v tej svoji
                  oceni naslonila tudi na postavljeni rok, ki je bil, ko smo sprejemali zakon o
                  kmetijskih zemljiščih in gozdovih in ko je bilo rečeno, da je potrebno do 1.
                  aprila 1993 pripraviti, in to Vlada, zakon o ponovni vzpostavitvi agrarnih
                  skupnosti. Ker ta zadeva ni bila izvršena so potem poslanci Demokratske stranke
                  vložili in komisija je menila in dala tudi svoje mnenje, stališča in sklep, da je
                  ta zakon potreben, da to pomeni urejevanje določenih odprtih zadev, ki so nedvomno
                  evidentne, in sicer se ve, da je bil leta 1947 sprejet, in to Uradni list št. 52 -
                  se pravi proti koncu leta - zakon o razpolaganju z agrarnimi skupnostmi in seveda
                  tudi potem prečiščeno besedilo leta 1965, se pravi, da obstaja in dokumentacija
                  oziroma tudi dokument v tem Uradnem listu, ki je takrat bil razlog za to, da se je
                  ta zadeva opravila, se pravi, to je pravna podlaga in pa seveda tudi v zemljiški
                  knjigi. Mi se nismo spuščali v vsa ta zgodovinska dejstva, ko pa je bilo govora o
                  kmetijskih zemljiščih in gozdovih smo parlamentarci tudi spomnili na te probleme.
                  Komisija za spremljanje in nadzor lastninskega preoblikovanja je v svojih
                  stališčih, ki jih imate pred sabo, napisala, da je ta zakon nujen in seveda, da je
                  potrebno nekako tudi določiti oziroma oceniti obseg tega premoženja.</p>
               <p>Dalje, da mora biti ta zakon nekako v skladu tudi z zakonom o kmetijskih
                  zemljiščih in gozdovih in seveda tudi usklajen z ostalimi, ki urejujejo to, kar
                  sem omenil, zemlja, gozd, voda, rude, ceste. Gotovo pa je zemljiškoknjižna
                  dokumentacija osnova. Sprejeli smo tudi sklep, naj bi seveda Državni zbor naložil
                  predlagatelju, da skupaj z Vlado to zadevo, skladno z razpravo, dopolnijo, in
                  seveda to je prva obravnava. Vlada pa je tudi, kot vidimo, sprejela sklep, da
                  predlagate tudi določene strokovnjake s pravne fakultete oziroma tudi Združenje
                  razlaščenih vasi. Tako da je naše vztrajanje nedvoumno, to, da je potrebno po
                  rednem postopku ta zakon sprejeti in upoštevati v naslednji fazi razprav in mnenje
                  in stališča naše Komisije Hvala.</p>
            </sp>
            <sp xml:id="SDZ1-Redna-11-1993-09-17.sp10">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospodu Rejcu. želi besedo predstavnik sekretariata? <stage>(Ne
                     želi.)</stage> Želi besedo predstavnik Vlade? <stage>(Ne želi.)</stage> Želijo
                  besedo predstavniki poslanskih skupin? Gospod, Anton Peršak, gospod Pučnik.</p>
            </sp>
            <sp xml:id="SDZ1-Redna-11-1993-09-17.sp11">
               <speaker>ANTON PERŠAK:</speaker>
               <p>Spoštovani kolegi in kolegice. Jaz sem iz poslanske skupine, ki je predlagala
                  zakon in sem tudi sopodpisnik predloga, ampak moj nastop v imenu poslanske skupine
                  bo predvsem reakcija na dosti obširen komentar, ki ga je predložila k zakonu Vlada
                  in odgovor na nekatere stvari, ki jih je Vlada v tem komentarju izpostavila. Ker
                  pa je ta komentar, kot ste sami videli, relativno obširen, se opravičujem, ker bo
                  najbrž tudi moj odgovor malo obširnejši.</p>
               <p>Trditev, da je po preteku 19 mesecev izvajanja zakona o denacionalizaciji
                  nepotrebno in neprimerno spreminjati pravne podlage, postopek itn., po našem
                  mnenju ne drži, ker se naš predlog ne naslanja na zakon o denacionalizaciji in v
                  zvezi s tem na odločbo Ustavnega sodišča in kot poseben zakon natančneje in
                  celovito rešuje vprašanja agrarnih skupnosti kot posebnega pravnega subjekta in
                  vprašanja, ki iz tega izhajajo.</p>
               <p>Trditev vlade, da poteka vračanje odvzete zemlje in pravic brez težav, tudi v
                  celoti ne drži, saj se je po 19 mesecih rešilo malo primerov, ki jih zadeva naš
                  zakon. In samo tisti primeri, ki so imeli popolno vknjižbo po idealnih deležih.
                  Vlada bi vsekakor morala svojo trditev nekako podkrepiti z dokazi, številkami in
                  tako naprej.</p>
               <p>Gotovo je, da gre za posebno in doslej popolnoma nedotaknjeno vprašanje agrarnih
                  skupnosti vseh vrst, ki niso bile pravne osebe in prav zato predlagamo zakon, da
                  bi ta status rešil. Za sedaj imajo možnost samo tisti, ki so vknjiženi kot
                  posamezniki po idealnih deležih, ali pa so si razdelili in prevzeli svoje oddelilo
                  pred 6. aprilom 1941. V veliki večini pa so prav tisti, ki so lastniki idealnega
                  deleža na skupno vknjiženi zemlji, zato je naša rešitev najbolj upravičena in
                  zahteva poseben zakon, ki bo tudi ostalim olajšal brez potrebe zapleten in otežen
                  postopek.</p>
               <p>V nadaljevanju Vlada opisuje tudi zgodovinske oblike, ki so v glavnem sicer že
                  ugasnile v 19. stoletju s takratnimi zakoni, delno pa tudi v Kraljevini
                  Jugoslaviji in Kraljevini Italiji, v katero so te agrarne skupnosti prišle kot
                  skupinski lastnik, s tem, da se je v velikem delu agrarnih skupnosti zemljo že
                  prej razdelilo in so se vknjižili posamezniki. Skupinsko vknjiženi pa so postali
                  lastniki idealnega deleža, ki je bil lahko vezan na hišo, v večini pa je bil
                  samostojen del premoženja, ki se je dedoval, prodajal ali daroval.</p>
               <p>Agrarnih skupnosti, ki so imele samo pravico užitka na tuji lastnini, je bilo malo
                  in so bile kot izjeme. Zanikanje potrebe po posebnem zakonu torej ni utemeljeno
                  tudi zato, ker vse različne vrste premoženja in pravic niso bile odvzete z enim
                  zakonom o nacionalizaciji, ampak so bili izdani posebni zakoni za posamezne vrste
                  premoženja in lastnine. Tudi zakon o agrarnih skupnosti iz leta 1974, je po svoji
                  vsebini poseben zakon, ki je razlastil vse vrste agrarnih skupnosti. Zato tudi to
                  vprašanje zahteva poseben odgovor in način razrešitve. To naš zakon ponuja na ta
                  način, da vrača premoženje na način, kot je bilo to premoženje odvzeto in vrača
                  tudi pravice, kot so bile te pravice takrat ukinjene.</p>
               <p>Vlada nas poskuša v svojih stališčih prepričati, da imajo tudi novi tipi agrarnih
                  skupnosti, to je bivše pašne skupnosti, ki imajo v najemu državno zemljo, podobno
                  obliko kot bivše agrarne skupnosti lastnikov idealnega deleža na skupni lasti. S
                  tem v bistvu zagovarja nek tip podržavljanja, in to podoben, kot ga je na
                  Primorskem izvedla Kraljevina Italija. Ukinili so Agrarne skupnosti lastnikov in
                  jih spremenili v užitkarje, zemljo pa v občinsko last.</p>
               <p>V VI. poglavju Vlada navaja stališča v zvezi s tezami zakona. Vlada trdi, da ni
                  jasno, na katero premoženje in pravice se nanaša in na kateri čas se  nanaša
                  zakon.</p>
               <p>Zakon se nanaša na vse premoženje, ki je bilo odvzeto z zakonom o agrarnih
                  skupnostih leta 1947 in oddano v upravljanje uporabnikom družbenega premoženja z
                  zakonom o razpolaganju z premoženjem bivših agrarnih skupnosti iz leta 1955.
                  Obdobje, v katero posega, je zaradi različne zgodovine posameznih območij dvojno.
                  Za pretežni del Slovenije sega do 20. decembra 1947, ko je bil sprejet zakon o
                  agrarnih skupnostih, za Primorsko pa je potrebno poseči nazaj do leta 1924, ko je
                  bil izdan kraljev dekret oziroma leta 1927, ko je bil v okviru raznarodovalne
                  politike sprejet zakon, ki je zemljišča agrarnih skupnosti podržavil.</p>
               <p>Razlog za to so nekatere ugotovitve in odločbe bivših oblasti po letu 1947, ki
                  ugotavljajo, da je njihovo premoženje podržavila že Kraljevina Italija. Osnovna in
                  jasna podlaga za vračanje odvzetega premoženja so odločbe o razlastitvi.</p>
               <p>Napaka predlaganega zakona naj bi bila po vladnem mnenju to, da daje lažje
                  možnosti tistim, ki ne pridejo v poštev po zakonu o denacionalizaciji, kot tisti,
                  ki morajo po zapleteni in težji poti po veljavnem zakonu. V vseh pravnih sistemih
                  imajo upravičenci večkrat možnost doseči svoje pravice po več zakonih in poteh.
                  Običajno imajo možnost izbire, kar tudi mi predlagamo. Ne razumemo Vlade, zakaj
                  nasprotuje lažjemu postopku in možnosti, da večini agrarnih skupnosti, ki so druge
                  vrste subjekt, kot so sicer fizične ali pravne osebe, ki so upravičence po zakonu
                  o denacionalizaciji, ne želi prihraniti teh mukotrpnih postopkov.</p>
               <p>Vlada tudi o konkretnih pripombah, kljub pomanjkanju argumentov ne more tega
                  opravičiti in v bistvu predlaga neke vrste novo podržavljanje v obliki občinske
                  zemlje. Vladne pripombe glede teze 2, pod 1. točko se nanašajo na rok, do kdaj
                  velja opcija, češ, da iz tez predloga ta rok ni jasen. Mi smo izhajali iz dejstva,
                  da je osnovni zakon zakon o denacionalizaciji in zato ne ponavljamo vseh določil,
                  ampak predlagamo, da se določilo glede rokov zakona o denacionalizaciji smiselno
                  uporabi tudi za predlagani zakon. Če pa je potrebno, se to lahko uredi z dodatno
                  določbo do druge obravnave.</p>
               <p>Pri glavnem vprašanju glede obsega pravice je gotovo, da gre samo za tiste
                  pravice, pravice tistih ljudi, ki so jih imeli v enakem obsegu, kot so jih imeli
                  pred navedenim datumom.</p>
               <p>Glede vprašanja, ali glede pravice upravičencem glede na to, ali jih uporabljajo
                  ali ne, je potrebno povedati, da so opredelitve, kdo je kmet, kdo ni kmet in
                  podobno presežene in tudi nezdružljive z našo ustavo.</p>
               <p>Soglašamo, da se v drugi tezi opusti število upravičencev v višini ene tretjine za
                  registracijo. Lastnikom idealnega deleža se vrnejo pravice v obsegu pred
                  nacionalizacijo, ostalo postane last vasi.</p>
               <p>Iz četrte pripombe izhaja, da je Vlada prepričana, da člani agrarnih skupnosti
                  niso bili lastniki zemljišča, ampak da so imeli samo pravico užitka. Večina članov
                  agrarne skupnostjo so bili lastniki idealnega deleža. Zato bodo tudi po vrnitvi
                  lastniki idealnega deleža na zemljišču in pravicah v enakem obsegu kot prej. Tam,
                  kjer lastnikov ni, pa naj postane lastnik vas, katere življenjski prostor je to
                  bil v vsem času njenega obstoja.</p>
               <p>Tiste agrarne skupnosti, ki po trditvah Vlade niso bile</p>
               <p>lastniki, ampak samo užitkarji, bodo pač imele samo to pravico. Odločba o
                  razlastitvi, zemljiška knjiga in kataster so dokumenti, na osnovi katere se določa
                  obseg vračanja premoženja in pravic.</p>
               <p>Vlada opozarja na razliko v začetku postopka, češ, saj so fizične osebe dolžne
                  same sprožiti postopek, za agrarne skupnosti pa naj bi ga sprožil pristojni organ
                  po uradni dolžnosti.</p>
               <p>Obstaja tudi razlika v dejstvu, da pri fizični osebi, pravni subjekt, upravičenec
                  obstaja. Agrarne skupnosti pa so bile razpuščene in je potrebno pravni subjekt
                  šele oživiti. Narava in teža vprašanja pa je tudi taka, da bi tako pomoč dala
                  resnično možnost za odpravo teh krivic. Agrarne skupnosti tudi niso bile
                  razlaščene po posameznikih in njihovih idealnih določilih in deležih, ampak s
                  skupno odločbo. Te odločbe so shranjene pri pristojnih upravnih organih. Po vaseh
                  so se v glavnem ohranile samo slučajno in če bi naložili njim, da sami sprožijo
                  postopke, bi jih seveda spravili v nerazrešljivo zadrego, ker ne bi razpolagali z
                  dokumenti, iz katerih bi lahko upravičili svoje zahteve.</p>
               <p>Vlado skrbi preobremenjenost upravnih organov. Če upoštevamo število odločb po
                  razlastitvi, ki jih navaja Vlada, v ceni števila agrarnih skupnosti pred vojno, to
                  je številka 500, potem ni potrebna dodatna utemeljitev, saj je v Sloveniji nekaj
                  čez 60 občin, in ni težko izračunati povprečnega števila primerov, ki bi ga morali
                  rešiti v posamezni občini. To je nekje od 8 do 30 različnih občin.</p>
               <p>Na koncu naj povem še to, da predlagatelji seveda vztrajamo na svojem predlogu in
                  predlagamo Državnemu zboru, da sprejme takšne sklepe in stališča, s katerimi bo
                  med drugim tudi naložil Vladi, da sprejme tak koncept zakona, da se ustvarjalno
                  vključi v njegovo izpopolnitev, da naj tudi ne troši pretirano denarja za to, da
                  bi poskušala na različne načine dokazati prava neveščim vasem, da niso
                  lastniki.</p>
               <p>Nadalje mislimo, da je treba upoštevati kot možne dokaze v teh postopkih odločbe o
                  razlastitvah, zemljiške knjige, kataster, pa tudi razne druge ohranjene dokumente,
                  kot so razne kupoprodajne pogodbe iz časov obstoja teh agrarnih skupnosti,
                  zaključne račune, ki so se ponekod ohranili in podobno. Zato soglašamo s tem, da
                  se Vlada v pripravo predloga za drugo obravnavo, kot sem prej rekel, ustvarjalno
                  vključi in sodeluje s predlagatelji.</p>
               <p>Rad bi pa glede na sklepe, ki so predloženi in ki jih podpiramo, dal še zelo
                  majhen kratek amandma v zvezi s tistim, kar je pred menoj povedal že gospod
                  Bavčar.  </p>
               <p>Predlagam, da se v prvi odstavek napovednega besedila sklepa, ki ste ga dobili, v
                  drugi vrstici za besedo "Vlado" vključi tudi besedilo "in Zvezo razlaščenih vasi".
                  To pomeni, da predlagatelji v sodelovanju z Vlado in Zvezo razlaščenih vasi
                  pripravijo zakon za drugo obravnavo. Hvala.</p>
            </sp>
            <sp xml:id="SDZ1-Redna-11-1993-09-17.sp12">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Peršak. Za poslansko skupino ima besedo Zoran Madon.</p>
            </sp>
            <sp xml:id="SDZ1-Redna-11-1993-09-17.sp13">
               <speaker>ZORAN MADON:</speaker>
               <p>Spoštovani! Kratko. Slovenska ljudska stranka odločno podpira potrebo po sprejetju
                  zakona o ponovni vzpostavitvi agrarne skupnosti ter vrnitvi premoženja in
                  pravic.</p>
               <p>Vedno smo se odločno zavzemali za vračilo tistega, kar je bilo nepravično odvzeto
                  oziroma ukradeno. In enako velja za agrarne skupnosti. Takšna oblika skupne
                  lastnine je mnogim našim vasem pomenila preživetje skozi stoletja. Odnosi med
                  vaščani, povezanost ljudi, dušo vsemu so dajali in izgrajevali ravno skupni
                  pašniki, skupne senožeti, skupno nabiranje suhljadi in druga skupna premoženja.
                  Stoletja so se ti odnosi izgrajevali v glavnem v korist vasem, agrarnim
                  skupnostim. To se je dogajalo do nastopa komunizma, ki je v vasi udaril kot strela
                  z jasnega in tudi z raznimi nacionalizacijami skušal vzeti dušo vasem in ljudem in
                  jih na ta način napraviti odvisne od režima in čim manj odvisne od zemlje, katere
                  del so že stoletja.</p>
               <p>Roki, s katerimi smo Vlado zadolžili, da pripravi osnutek zakona so potekli. Prvi
                  rok je potekel aprila meseca. Vlada je zaprosila za podaljšanje oziroma za nov rok
                  v septembru mesecu. Tudi ta rok je potekel. Zato predlagamo oziroma zahtevamo, da
                  Vlada skupaj s predlagateljem zakona pripravi zakon za drugo branje, pa za drugo
                  razpravo in da drugo razpravo opravimo v oktobru mesecu. In še dodatno predlagamo,
                  da Vlada razmisli o strategiji pospeševalnih ukrepov za ponovno oživitev agrarnih
                  skupnosti, ki bi imele za posledico hitrejši razvoj podeželja. Hvala.</p>
            </sp>
            <sp xml:id="SDZ1-Redna-11-1993-09-17.sp14">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Madon. Za poslansko skupino ima besedo gospod Pučnik.</p>
            </sp>
            <sp xml:id="SDZ1-Redna-11-1993-09-17.sp15">
               <speaker>DR. JOŽE PUČNIK:</speaker>
               <p>Gospod predsednik, spoštovani zbor! socialni demokrati podpiramo ta zakon.
                  Argumente so podali predlagatelji. Kaj veliko tukaj ne bi argumentiral; mogoče
                  samo eno misel. Vaške skupnosti so odigravale v zgodovini slovenskega naroda zelo
                  pomembno vlogo. Res da je ta vloga vloga zgodovine, bila je pa tesno povezana tudi
                  z ohranjanjem slovenstva, z ohranjanjem slovenskega naroda takrat, predvsem pod
                  pritiskom germanizatorskih teženj pri nas, ki so vam dobro poznane, pa tudi s
                  strani Italije. V tem je pravzaprav nek zgodovinski pomen. Velikega gospodarskega
                  pomena verjetno nimajo, ohranjajo pa neko povezavo okrog teh zemljišč in jaz
                  mislim, da bolje s temi zemljišči verjetno nihče drug ne more gospodariti, kakor
                  tisti, ki jih tukaj v ožjem krogu lahko naprej opravljajo in z njimi gospodarijo.
                  Zato se pridružujem argumentom za sprejem tega zakona. Naša stranka bo sprejemanje
                  tega zakona podpirala. Hvala lepa.</p>
            </sp>
            <sp xml:id="SDZ1-Redna-11-1993-09-17.sp16">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa gospod Pučnik. Za poslansko skupino ima besedo gospod Protner.</p>
            </sp>
            <sp xml:id="SDZ1-Redna-11-1993-09-17.sp17">
               <speaker>MAG. JOŽE PROTNER:</speaker>
               <p>Spoštovani gospod predsednik, spoštovane kolegice in kolegi! Še enkrat velja
                  spomniti na to, da je Državni zbor sprejel ob obravnavi in sprejemanju zakona o
                  Skladu kmetijskih zemljišč in gozdov sklep, s katerim je zadolžil Vlado, da do 1.
                  aprila letos pripravi zakon, ki bo uredil vračanje kmetijskih zemljišč in gozdov
                  agrarnim skupnostim. To sem napravil zato, da sem še enkrat spomnil, ker želim v v
                  zvezi s tem povedati dvoje svojih misli. Prvič, da se je Državni zbor s tem
                  sklepom opredelil do problema vračanja zemljišč in gozdov agrarnim skupnostim, saj
                  je vendarle s tem pokazal odločenost, da se to zakonsko tudi uredi. Pomeni, da se
                  vzpostavijo agrarne skupnosti in da dobijo nazaj razlaščeno premoženje. In še
                  druga misel, da je bila vendarle pravilna odločitev zbora, da je zakon o Skladu
                  kmetijskih zemljišč in gozdov sprejel in se pri tem odločil, da vračanje
                  premoženja agrarnim skupnostim uredi s posebnim zakonom, saj se nam kaže
                  problematika kot zapletena in bi odlašanje takrat zakona o Skladu kmetijskih
                  zemljišč in gozdov povzročilo v praksi veliko problemov in škode. To pomeni, da se
                  je zbor takrat odločil, da bo vendarle to problematiko uredil s posebnim
                  zakonom.</p>
               <p>Vsi ugotavljamo, da Vlada do roka sklepa Državnega zbora ni realizirala in da je
                  le obvestila Državni zbor, da bo predlog zakona pripravila do septembra. No, kar
                  ni storila Vlada, je storila skupina poslancev. In ravno zato bi upravičeno
                  pričakovali, da bo Vlada zato v svojem mnenju podala vsaj konkretne predloge
                  dopolnitev ali sprememb predloženih tez zakona. V mnenju Vlade pa je samo komentar
                  k posameznim tezam tega zakona. Pričakovali bi torej takšne predloge, ki bi
                  omogočili izvajanje zakona, ker sicer Vlada izraža bojazen, da zakona ne bo mogoče
                  izvajati.</p>
               <p>Danes smo tudi že slišali, in to drži, da je zakon pravzaprav potreben zaradi
                  tega, ker zakon o denacionalizaciji vračanja premoženja agrarnim skupnostim ne
                  ureja. Ob tem velja povedati, da smo poslanci poslanskega kluba Liberalno
                  demokratske stranke prejšnjega sklica Skupščine Republike Slovenije ob obravnavi
                  in sprejemanju zakona o denacionalizaciji opozarjali in predlagali dopolnitve tega
                  zakona. Vendar smo bili pri tem dokaj osamljeni in s predlogom, da bi zakon o
                  denacionalizaciji uredil tudi vračanje premoženja agrarnim skupnostim, takrat
                  nismo uspeli. Smo pa sedaj zelo veseli, da imamo odločne podpornike v tem smislu
                  predlagatelju teh rešitev z zakonom.</p>
               <p>Iz vsega povedanega sledi logičen zaključen, da poslanska skupina Liberalno
                  demokratske stranke podpira sprejetje zakona o ponovni vzpostavitvi agrarnih
                  skupnosti ter vrnitvi njihovega premoženja in predlaga Državnemu zboru, da po
                  razpravi in sprejetju predloga zakona v prvi obravnavi sprejme še sklep, s katerim
                  zadolži Vlado, da skupaj s predlagatelji in seveda tudi skupaj z Združenjem
                  razlaščencev vasi pripravi predlog zakona za drugo obravnavo, z upoštevanjem
                  predlogov iz razprave.</p>
               <p>Gospod predsednik, samo še en stavek, da povem, da je tudi Odbor za kmetijstvo in
                  gozdarstvo na svoji seji obravnaval to problematiko in odločno podprl sprejetje
                  tega zakona, s tem, da je kljub odprtim vprašanjem, ki so se postavljala takrat,
                  ko smo to obravnavali na odboru, in kljub stališču našega Sekretariata za
                  zakonodajo in pravne zadeve menil, da je vendarle možno ta zakon obravnavati in
                  sprejeti v prvi obravnavi. Hvala.</p>
            </sp>
            <sp xml:id="SDZ1-Redna-11-1993-09-17.sp18">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Protner. Naslednji ima za poslansko skupino besedo gospod Sašo
                  Lap.</p>
            </sp>
            <sp xml:id="SDZ1-Redna-11-1993-09-17.sp19">
               <speaker>SAŠO LAP:</speaker>
               <p>Hvala za besedo. Spoštovani predsednik, spoštovani zbor! Rad bi vam prebral
                  stališče Samostojne poslanske skupine glede zakona o ponovni vzpostavitvi agrarnih
                  skupnosti in vrnitvi njihovega premoženja in pravic.</p>
               <p>Predlagatelji zakona poudarjajo, da jih je vodila pri pobudi za izdajo zakona
                  dosledna poprava krivic, nastalih v povojnem obdobju zaradi poseganja države v
                  lastninske odnose, pri čemer jim kot izhodišče služi načelo pravičnosti in iz
                  njega izhajajoče ustavno načelo enakosti v zakonu. Menijo, da je eno izmed
                  najosnovnejših načel rešitve, ki jo predlagajo, ponovna vzpostavitev agrarnih
                  skupnosti in vrnitev njihovega premoženja na način, ki je enak načinu odvzema.
                  Torej kot skupno premoženje več lastnikov z idealnimi deleži v skupni
                  lastnini.</p>
               <p>Strinjamo se z dikcijo prvega odstavka druge teze, ki predlaga ponovno
                  vzpostavitev po vojni ukinjenih agrarnih skupnosti, kadar bivši člani oziroma
                  njihovi legitimni dediči jasno izkažejo voljo za ponovno vzpostavitev agrarne
                  skupnosti s podpisom izjave o ponovni vzpostavitvi. Vendar pa menimo, da je
                  zastavljeni pogoj, ki terja najmanj tretjino bivših članov ali njihovih dedičev,
                  postavljen prenizko. Tretjina članov bi tako "podedovala" <stage>(v
                     narekovaju)</stage> premoženje drugih dveh tretjin članov nekdanje skupnosti.
                  Zato predlagamo, da se zahtevani cenzus dvigne vsaj na polovico bivših članov
                  oziroma njihovih dedičev. Ob tem bi veljalo še poudariti, da naj bi le-ti bili
                  kmetje, če želimo, da agrarna skupnost v resnici deluje kot agrarna skupnost.</p>
               <p>Nadalje. Predlagatelj v prvem odstavku druge teze sicer upravičeno trdi, kot je
                  razvidno iz ciljev in rešitev v uvodnem delu zakona, da vrača odvzeto skupno
                  premoženje na način, kot je bilo odvzeto - torej kot skupno premoženje več
                  lastnikov. Vendar ta dikcija ne velja oziroma ni resnična glede drugega odstavka
                  druge teze. Res je sicer leta 1947 zakon o nacionalizaciji odvzel agrarnim
                  skupnostim njihovo premoženje - na območjih nekdanje Primorske se je to dogodilo
                  že leta 1924 -, vendar to ne opravičuje predlagateljevega namena, da sedaj osebam,
                  ki niso pravni dediči, omogoča dedovanje nečesa, česar niso posedovali samo na
                  osnovi slučajnega bivanja v vasi, ki ji je država odvzela premoženje. Medtem ko je
                  pravno nasledstvo pri fizičnih osebah po zakonu urejeno oziroma se zanj
                  uporabljajo določbe zakona o dedovanju, pa je to precej težje oziroma nemogoče pri
                  pravnih osebah. Personalni substrat se menja in ni mogoče govoriti o istosti
                  pravne osebe v času njegovega obstoja.</p>
               <p>Osnovno načelo denacionalizacije je vračanje podržavljenega zasebnega premoženja
                  iz družbene lastnine v zasebno lastnino.</p>
               <p>V predlogu predlagateljev zakona v drugem odstavku 2. člena ne gre za
                  denacionalizacijo. Kakršnokoli drugo vračanje lastnine ni denacionalizacija, ampak
                  prenos tega, kar je bilo včeraj družbeno, med sredstva druge pravne osebe. Vsaka
                  civilna pravna oseba, ki danes deluje na območju republike z enakim imenom kot
                  kakšna civilna pravna oseba, ki ji je bilo v letih okoli 1945 podržavljeno
                  premoženje, ni avtomatična naslednica isto imenovane civilne pravne osebe.</p>
               <p>Ustavno sodišče v odločbi št. 25/92 z dne 4. marca 1993 izrecno določa, da mora
                  takšna civilno pravna oseba dokazati svojo pravno kontinuiteto v postopku
                  denacionalizacije. Torej poklanjanje zemlje vasem, ki so včasih imele agrarne
                  skupnosti, na predlog zakona o ponovnih vzpostavitvah agrarne skupnosti ter
                  vrnitvi njihovega premoženja in pravic, ni nikakršna denacionalizacija, ampak
                  brezplačen prenos premoženja nekdanje agrarne skupnosti na novo agrarno skupnost,
                  ki ima z nekdanjo denacionalizirano skupnostjo skupno samo, prvič, ime vasi, in
                  drugič, ime agrarne skupnosti. V vsem drugem pa se za nekdanjim pravnim naslovom,
                  lociranim na določeno vas, skrivajo novi ljudje, ki niso direktni dediči nekdanje
                  pravne osebe. Prebivanje v vasi, ki je bila odvzeta z nacionalizacijo zemljišča
                  agrarne skupnosti, ni nikakršen naslov, da bi sedaj drugim prebivalcem iz istega
                  naslova poklanjali zemljo včerajšnje agrarne skupnosti.</p>
               <p>Zato predlagamo k 2. tezi dve konkretni pripombi.</p>
               <p>1. V drugi vrstici prvega odstavka se beseda "tretjina", o tem sem govoril,
                  nadomesti z besedo "polovica".</p>
               <p>2. Črta naj se drugi odstavek. Hvala lepa.</p>
            </sp>
            <sp xml:id="SDZ1-Redna-11-1993-09-17.sp20">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa gospod Lap. Za poslansko skupino ima besedo gospod Verzolak.</p>
            </sp>
            <sp xml:id="SDZ1-Redna-11-1993-09-17.sp21">
               <speaker>IVAN VERZOLAK:</speaker>
               <p>Hvala gospod predsednik. Spoštovani zbor! Poslanska skupina Slovenske nacionalne
                  stranke podpira ta predlog zakona o agrarni skupnosti. Podrobnosti ne bi razlagal,
                  so že bile tudi tukaj podane, in se strinjamo s tem, kar so podali poslanska
                  skupina Demokratov in bomo glasovali za ta zakon. Hvala lepa.</p>
            </sp>
            <sp xml:id="SDZ1-Redna-11-1993-09-17.sp22">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa gospod Verzolak. Želi še kdo v imenu poslanske skupine? Prosim.</p>
            </sp>
            <sp xml:id="SDZ1-Redna-11-1993-09-17.sp23">
               <speaker>BENJAMIN HENIGMAN:</speaker>
               <p>Spoštovani! Poslanska skupina Slovenskih krščanskih demokratov odločno in z
                  veseljem podpira zakon o agrarnih skupnostih, ki pomeni popravo revolucionarne
                  povojne zakonodaje in popravo krivic z vidika premoženja. Od Vlade Republike
                  Slovenije pa pričakujemo, da se bo pospešeno in tvorno vključila v reševanje
                  zapletenih pravnih in dejanskih vprašanj z enako vnemo kot je v svojem gradivu
                  nakazala probleme pri reševanju te problematike. Hvala lepa.</p>
            </sp>
            <sp xml:id="SDZ1-Redna-11-1993-09-17.sp24">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa gospod Henigman. Želi še kdo od predstavnikov poslanskih skupin besedo?
                  Ne želi? Besedo imajo poslanke in poslanci. Prosim! Gospod Podobnik se je
                  prijavil.</p>
            </sp>
            <sp xml:id="SDZ1-Redna-11-1993-09-17.sp25">
               <speaker>MARJAN PODOBNIK:</speaker>
               <p>Spoštovani! Kot je povedal že predstavnik naše poslanske skupine, gospod Madon,
                  tudi sam podpiram ta zakon in bi želel predvsem povedati, da se je Slovenska
                  ljudska stranka že ob razpravi, pred sprejetjem zakona o denacionalizaciji
                  zavzemala za takšne rešitve, ki bodo pomenile celovite rešitve pri
                  denacionalizaciji, čeprav je dejstvo, da so nato pri sprejetju zakona izpadla
                  številna področja in agrarne skupnosti so bile ene od teh, ki so žal izpadle in
                  sedaj je možno to stvar kvalitetno, če bo za to volja, tudi popraviti.</p>
               <p>Jaz bi rad omenil en poseben del, torej pomen zakona za poseben segment, ki je bil
                  delno že omenjen s strani predlagateljev. Gre za vprašanje ohranitve poseljenosti
                  slovenskega podeželja, in to ne kakršnekoli poseljenosti, pač pa poseljenosti
                  primarno s Slovenci.</p>
               <p>Ne vem, če vemo, da v obdobju, ko smo dobili zelo veliko novih državljanov, veliko
                  opuščenih kmetij, kmetijskih zemljišč in številnih drugih, z narodno-političnega
                  vidika pomembnih objektov, posebno na podeželju, kupujejo predvsem skupine teh
                  novih državljanov.</p>
               <p>V Sloveniji se tiho, vendar v vedno večji meri dogaja en nevaren proces, na
                  katerega opozarjam zato, ker proti temu procesu ni bilo narejeno prav nič. Prav
                  noben resor, nobeno ministrstvo, nobena državna inštitucija ni naredila nič proti
                  temu, da bi se zaustavil proces, ki je sicer v manjši meri, vendar podoben, kot se
                  je dogajal v Makedoniji dolga leta in desetletja, ko so Albanci sistematično
                  kupovali pretežno kmetije z velikimi površinami in na ta način dejansko postavili
                  makedonsko državo pred določena, zelo neugodna dejstva.</p>
               <p>Namreč, lahko se zgodi in moram reči, da kot stranka zelo dobro poznamo razmere na
                  slovenskem podeželju, da se bomo že v kratkem, tudi pri sprejemanju in izvajanju
                  nove lokalne samouprave, znašli pred nekaterimi ugotovitvami, ki nas bodo
                  presenetile, bomo pa zelo težko seveda karkoli naknadno spremenili, ker pri tem
                  procesu, ki ga omenjam, dejansko gre seveda za povsem legalne nakupe, na dejstvo,
                  da se ob praznjenju podeželja, seveda ob praznjenju kmetij pojavljajo na razpolago
                  take in drugačne površine, da se pojavljajo možnosti za nakupe, po drugi strani pa
                  se ve, da ljudje, ki so na teh področjih, ali bi bili zainteresirani, da tu
                  ostanejo, niso v večini primerov med tistimi, ki bi lahko bili najboljši ponudniki
                  za nakup teh površin.</p>
               <p>Za ustrezno najemanje teh površin oziroma za zagotovitev določenih prednostnih
                  pravic pa seveda niso bili sprejeti ukrepi, ki bi lahko bili sprejeti in bi seveda
                  preprečili takšne procese.</p>
               <p>Jaz ne želim danes govoriti o prav posebno trdnih narodnostnih skupinah, ki te
                  zadeve izvajajo. Prepričan sem, da lahko državni organi natanko do zadnjega
                  hektarja, do zadnje kmetije ugotovijo, kateri so tisti, ki te stvari odkupujejo.
                  Ne bom govoril o razlogih, odkupujejo zato, ker imajo interes, da vložijo svoj
                  denar; lahko so tudi drugi - politični interesi. Prepričan pa sem, da je zakon o
                  vrnitvi agrarnih skupnosti lahko sicer le prvi, vendar zelo pomemben korak za to,
                  da se tudi na tem področju začne dejansko izvajati drugačna politika. Če kdo
                  misli, da gre za namišljene strahove, se žal moti in lahko skuša po občinah
                  ugotoviti realno stanje.</p>
               <p>Jaz vam lahko povem samo en konkreten primer, ko je župan, ki ga poznam, ker tudi
                  izhaja iz našega kroga, zadevo dejansko moral na lastno odgovornost rešiti na ta
                  način, da je prevzel v imenu občine odgovornost, finančno in vse druge
                  odgovornosti, in je pri nekem takem procesu odkupu opuščenih kmetij zagotovil, da
                  se je stvar na nek način razveljavila, da je občina stvari odkupila in da so ljudi
                  na nek korekten način odpeljali in jim zagotovili normalno bivanje. Gre pa za to,
                  da gre pri naseljevanju teh področij za procese, ki imajo z nacionalno političnega
                  vidika lahko usodne posledice. Namreč ob tem, ko tudi zaradi zahtevnega
                  gospodarskega stanja v državi, ko država realno nima možnosti, da bi zagotovila
                  ekonomsko moč ljudem na podeželju, ki se prazni, je to podeželje izredno ranljivo,
                  ranljivo s tem, da praktično vsak, ki ima neko gospodarsko ali pa posredno tudi
                  politično moč, lahko izvaja svojo politiko, takšno ali drugačno.</p>
               <p>Še enkrat poudarjam. Prav pri izvajanju lokalne samouprave se lahko pokažejo, če
                  ne bomo tu previdni, tudi druge posledice takšne politike. Želel bi reči še to, da
                  upam, da bo ta zakon sprejet. Jaz se strinjam, da obstajajo tu številna vprašanja.
                  Na odborih smo slišali številne dileme in pomisleke s strani Ministrstva za
                  kmetijstvo.</p>
               <p>Bom povedal tudi svoje osebno mnenje. Ministrstvo za kmetijstvo oziroma Vlada je
                  bila tista, ki je bila dolžna ta zakon pripraviti. Tega zakona ni pripravila in če
                  ga je pripravila druga skupina poslancev, je Vlada oz. ministrstvo tisto, ki je
                  dolžno na ta vprašanja odgovarjati in ne predvsem ta vprašanja postavljati. Zato
                  pričakujem, da bo v obdobju do naslednje faze tega zakona prav Vlada s pomočjo
                  predlagateljev pripravila odgovore na vsa tista vprašanja, ki pri sprejemanju tega
                  zakona realno še obstajajo in da bo zakon tudi sprejet. Hvala lepa.</p>
            </sp>
            <sp xml:id="SDZ1-Redna-11-1993-09-17.sp26">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Podobnik. Besedo ima gospod Peršak. Repliko, gospod Školč.</p>
            </sp>
            <sp xml:id="SDZ1-Redna-11-1993-09-17.sp27">
               <speaker>JOŽEF ŠKOLČ:</speaker>
               <p>Hvala lepa. Jaz sicer razumem vnemo gospoda Podobnika, da vsako priliko izkoristi,
                  da govori o stvareh, ki jih najbolj natančno ne razume in bojim se, da če bi bili
                  argumenti, s katerimi je tukaj podpiral sprejem tega zakona, katerega sprejetje
                  podpiram tudi jaz, sprejeti, to so bili praktično argumenti proti temu in se mi
                  zdi, da je treba v bistvu, le kadar je demagogije naenkrat za tem govorniškim
                  pultom preveč, reagirati. Tista zemljišča in tiste nepremičnine, ki se prodajajo,
                  so v glavnem v privatnih rokah in če bi argumentacija gospoda Podobnika zdržala,
                  potem bi praktično pomenilo, da on nasprotuje, da se zemlja da nazaj, bom rekel, v
                  roke teh skupnih lastnikov, kjer so pa ta razmerja zelo različno urejena. Marsikje
                  gre za zelo natančno določena lastninska razmerja in je samo skupno upravljanje in
                  se mi zdi, da bilo korektno, če bi gospod Podobnik ta zakon prebral in predvsem
                  zaupal ljudem, da bodo znali kasneje s tem gospodariti, ne pa da se v naprej boji,
                  da bodo prodajali to najboljšim ponudnikom, da ne govorim o drugih stvareh. Hvala
                  lepa.</p>
            </sp>
            <sp xml:id="SDZ1-Redna-11-1993-09-17.sp28">
               <speaker>PREDSEDNIK MAG. HERMAN RIGELNIK:</speaker>
               <p>Repliko ima gospod Podobnik.</p>
            </sp>
            <sp xml:id="SDZ1-Redna-11-1993-09-17.sp29">
               <speaker>MARJAN PODOBNIK:</speaker>
               <p>Gospod Školč, jaz vsekakor ne želim iti na rang žaljivosti vašega nastopa. Jaz
                  dobro poznam zakon, sem ga prebral, bi želel, da me tudi poslušate, kadar govorim,
                  če želite replicirati. Mislim pa, da je poizkus, da bi se na ta način
                  diskreditirala podpora temu zakonu, dejansko dokaz, da lahko nekdo pride pred ta
                  pult, kot ste zdaj to vi naredili in rečete, sem za zakon, dejansko pa z vsako
                  potezo naredite to, da zakon ne bi bil sprejet. Hvala.</p>
            </sp>
            <sp xml:id="SDZ1-Redna-11-1993-09-17.sp30">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Podobnik. Besedo ima gospod Tone Peršak.</p>
            </sp>
            <sp xml:id="SDZ1-Redna-11-1993-09-17.sp31">
               <speaker>ANTON PERŠAK:</speaker>
               <p>Samo eno stvar bi rad poizkusil pojasniti, ki jo je načel gospod Lap. Poglejte, on
                  je po mojem mnenju vendarle neupravičeno povezal dve stvari. Ena stvar je
                  vzpostavitev agrarnih skupnosti. O tem govori v bistvu 2. člen zakona. Druga stvar
                  je pa, kdo podeduje lastništvo nad idealnimi deleži v tem skupnem zemljišču, ki ga
                  uporablja agrarna skupnost. To pravico imajo seveda samo dediči tistih, tistih, ki
                  so še živi, tisti, ki so bili lastniki idealnih deležev. Idealni delež seveda
                  pomeni lastništvo. To je načel deloma že prej gospod Školč v svoji repliki in s
                  tem idealnem deležem on lahko razpolaga kot lastnik, ga prodaja itn. To se je
                  dogajalo. Medtem ko drugo je pa pravica do uporabe. To pa najbrž na teh
                  zemljiščih, pa najbrž mora imeti vsa vas, če se odloči ta vas za agrarno skupnost
                  teh zemljišč, ker ni mogoče potem delati tukaj nekih razlik in to sem jaz v tistem
                  delu, ko sem govoril v odgovoru na nekatera mnenja Vlade, že skušal pojasniti. To
                  pa, da je mogoče pametno to bolj jasno povedati, pa napotujejo tudi sklepi in
                  stališče, ki jih predlaga pristojni odbor, tako da mislim, da ni nobene zadrege.
                  Sam se zdaj nagibam k temu, da je kakršnokoli omejevanje za ustanovitev
                  nepotrebno, kajti dve stvari sta. Eno je lastništvo nad idealnimi deleži, drugo je
                  pa vzpostavitev agrarne skupnosti. Tu nima smisla postavljati omejitev. Kjer so
                  bile, naj se ponovno vzpostavijo, za tiste, ki imajo pa pravico do lastništva, je
                  pa seveda povezano z dedovanjem itn. Hvala.</p>
            </sp>
            <sp xml:id="SDZ1-Redna-11-1993-09-17.sp32">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Peršak. Želi še kdo besedo? <stage>(Ne želi.)</stage> Moram reči, da
                  čakam na amandma samostojne poslanske skupine oziroma gospoda Lapa.</p>
               <p>Dobro, matično delovno telo je predlagalo zboru, da sprejme stališča in sklepe, ki
                  jih imate. Želi kdo o predlogu, stališču in sklepu posebej razpravljati?
                     <stage>(Ne želi.)</stage></p>
               <p>Zato prehajamo na glasovanje o posameznih predlogih stališč in sklepov matičnega
                  delovnega telesa.</p>
               <p>Najprej dajem na glasovanje prvo stališče. Želi kdo besedo, obrazložiti svoj glas?
                     <stage>(Ne želi.)</stage></p>
               <p>Ugotovimo sklepčnost! <stage>(52 prisotnost.)</stage></p>
               <p>Kdo je za predlagano stališče? <stage>(51 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je prvo stališče sprejeto.</p>
               <p>Prehajamo na glasovanje o drugem stališču. Želi kdo obrazložiti svoj glas?
                     <stage>(Ne želi.)</stage></p>
               <p>Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(55 poslancev.)</stage> Kdo je proti?
                  <stage>(Nihče.)</stage></p>
               <p>Prehajamo na glasovanje o tretjem stališču. Želi kdo obrazložiti? <stage>(Ne
                     želi.)</stage></p>
               <p>Ugotovimo sklepčnost!</p>
               <p>Kdo je za predlagano stališče? <stage>(51 poslancev.)</stage> Je kdo proti?
                     <stage>(Nihče.)</stage></p>
               <p>Prehajamo na glasovanje o četrtem stališču. Želi kdo obrazložiti svoj glas?
                     <stage>(Ne želi.)</stage></p>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(55 poslancev.)</stage> Je kdo proti?
                  <stage>(Nihče.)</stage></p>
               <p>Prehajamo na glasovanje o petem stališču. Želi kdo obrazložiti svoj glas?
                     <stage>(Ne želi.)</stage></p>
               <p>Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 5. stališče sprejeto.</p>
               <p>Prehajamo na glasovanje k 6 stališču. Želi kdo obrazložiti svoj glas? <stage>(Ne
                     želi.)</stage></p>
               <p>Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 6. stališče sprejeto.</p>
               <p>Predlagam dodatno 7. stališče, ki se glasi: "Državni zbor nalaga predlagateljem,
                  da v sodelovanju z Vlado in Zvezo razlaščenih vasi, za novembrsko sejo Državnega
                  zbora pripravi in predloži Državnemu zboru predlog zakona o ponovni vzpostavitvi
                  agrarnih skupnosti ter vrnitvi njihovega premoženja in pravic za drugo obravnavo
                  in pri tem upoštevajo stališča in mnenja Vlade."</p>
               <p>Komisija za spremljanje in nadzor lastninskega preoblikovanja družbene lastnine in
                  Sekretariata za zakonodajo in pravne zadeve, tam je bila vejica, mnenje Vlade,
                  Komisija za spreminjanje in nadzor lastninskega preoblikovanja družbene lastnine
                  in Sekretariata za zakonodajo in pravne zadeve.</p>
               <p>Želi kdo razpravljati o tem stališču? <stage>(Ne želi.)</stage> Dajem to dodatno
                  stališče na glasovanje.</p>
               <p>Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(58 poslancev.)</stage> Je kdo proti?
                  <stage>(Nihče.)</stage></p>
               <p>Čakam še na amandma gospoda Lapa. Prosim, gospod Lap.</p>
            </sp>
            <sp xml:id="SDZ1-Redna-11-1993-09-17.sp33">
               <speaker>SAŠO LAP:</speaker>
               <p>Jaz se opravičujem, sekretar bo zadevo pripravil v petih minutah, ker bo
                  formulacija nekoliko drugačna. Je to možno?</p>
            </sp>
            <sp xml:id="SDZ1-Redna-11-1993-09-17.sp34">
               <speaker>PREDSEDNIK MAG. HERMAN RIGELNIK:</speaker>
               <p>Predlagam 5 minut odmora. Prosim, da ostanete tukaj.</p>
               <p>Prosim vas resnično. Amandmaji se vlagajo prej, ne med sejo, ker je nemogoče na
                  tak način delati.</p>
               <p>Pet minut vas prosim, da se malo pogovorite med seboj, potem pa nadaljujemo s
                  sejo.</p>
            </sp>
            <stage type="time">(Seja je bila prekinjena ob 11.35 uri in se je nadaljevala ob 11.44
               uri.)</stage>
            <sp xml:id="SDZ1-Redna-11-1993-09-17.sp35">
               <speaker>PREDSEDNIK MAG. HERMAN RIGELNIK:</speaker>
               <p>Spoštovane kolegice, kolegi! Nadaljujemo z obravnavo 23. točke.</p>
               <p>Prosim, da ugotovimo sklepčnost! Ponovimo prosim! Ugotovimo sklepčnost! <stage>(50
                     prisotnih.)</stage> Zbor je sklepčen in lahko odloča.</p>
               <p>Razpravljali bomo o stališču predloga gospoda Lapa. In sicer se to stališče glasi:
                  "Agrarna skupnost se šteje za ponovno vzpostavljeno, če najmanj polovica nekdanjih
                  članov ali njihovih dedičev podpiše izjavo o ponovni vzpostavitvi." Je tako,
                  gospod Lap? Želi kdo razpravljati? Prosim, gospod Peršak.</p>
            </sp>
            <sp xml:id="SDZ1-Redna-11-1993-09-17.sp36">
               <speaker>ANTON PERŠAK:</speaker>
               <p>Poglejte, če se to sprejme in v kontekstu tega, kar je prej rekel gospod Lap, da
                  drugi odstavek odpade, potem na Kočevskem ne bo mogoče vzpostaviti nobene agrarne
                  skupnosti več; preprosto ni in najbrž tudi še marsikje drugje ne. Po mojem mnenju
                  smo že mi - in tukaj je pravilna intervencija - naredili napako v prvem odstavku
                  tega člena; smo že šli predaleč z določanjem tega cenzusa in zato sem rekel, da je
                  treba od tega odstopiti in da je treba ločiti dedovanje, lastništvo in
                  vzpostavitev agrarne skupnosti. Mi mislimo, da je vzpostavitev agrarnih skupnosti
                  - tukaj se strinjam z gospodom Podobnikom in vsemi, ki ste govorili - pot k temu,
                  da se življenje v teh vaseh, ki marsikje zamira, itn., mogoče uspe spet oživiti in
                  da bo nekaj prispevalo. Če ta pogoj postavite - na Kočevskem je ogromno vasi
                  popolnoma praznih, ponekod pa od nekdanjih 50-tih hiš živijo samo še tri, štiri
                  hiše ali kaj takega - potem ni nobene možnosti, da se to obnovi. Hvala.</p>
            </sp>
            <sp xml:id="SDZ1-Redna-11-1993-09-17.sp37">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Peršak. Želi še kdo razpravljati? Prosim, gospod Poljšak.</p>
            </sp>
            <sp xml:id="SDZ1-Redna-11-1993-09-17.sp38">
               <speaker>MARIJAN POLJŠAK:</speaker>
               <p>Če se na tak način ne bodo rešili problemi na Kočevskem oziroma v kočevskih vaseh,
                  je to dobro, da se bodo nek drug dan rešili na boljši način. Kajti, kočevske vasi
                  niso popolnoma prazne, ker so naseljene s "koloni" oziroma priseljenci z juga in
                  te kočevske vasi danes v večini niso več slovenske. Zato je bolje, da tam ne
                  nastanejo neke agrarne skupnosti, ampak da bomo to mogoče reševali čez pet let, ko
                  bo politično mišljenje v Sloveniji, v slovenskem parlamentu in slovenski politiki
                  drugačno. Hvala.</p>
            </sp>
            <sp xml:id="SDZ1-Redna-11-1993-09-17.sp39">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Poljšak. Besedo ima gospod Školč.</p>
            </sp>
            <sp xml:id="SDZ1-Redna-11-1993-09-17.sp40">
               <speaker>JOŽEF ŠKOLČ:</speaker>
               <p>Glasoval bom proti temu sklepu, in to iz istih razlogov, o katerih je govoril
                  gospod Peršak. Lahko bi govoril tudi za Primorsko. Tam se je razlaščanje vasi
                  začelo že za časa fašizma in v kolikor bi postavljali te pogoje naprej, potem to
                  dokončno pomeni, da teh skupnosti ni mogoče nazaj vzpostaviti. Med dvema vojnama
                  se je s Primorske ogromno ljudi izselilo - tako prostovoljno v Južno Ameriko,
                  neprostovoljno po krajih Italije, po drugi vojni se je zaradi urbanizacije ogromno
                  ljudi razselilo po mestih - in sedaj zahtevati od njih, da za nazaj zberejo te
                  podpise, je na nek način neresno, v kolikor se to smatra za možen instrument
                  oživljanja vasi. Skratka, mislim, da je potrebno - če že, ampak ker sem zamudil -
                  razmišljati o tem, da se ta cenzus sploh črta. Hvala lepa.</p>
            </sp>
            <sp xml:id="SDZ1-Redna-11-1993-09-17.sp41">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Školč. Želi še kdo besedo?</p>
               <p>Ne želi nihče.</p>
               <p>Na glasovanje dajem stališče gospoda Lapa.</p>
               <p>Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(7 poslancev.)</stage> Kdo je proti? <stage>(32
                     poslancev.)</stage></p>
               <p>Ugotavljam, da stališče ni bilo sprejeto.</p>
               <p>S tem zaključujem 23. točko in prehajamo na <title>24.A. TOČKO</title>, to je
                     <title>PREDLOG ZAKONA O LASTNINJENJU STAVBNIH ZEMLJIŠČ</title>.</p>
               <p>Predlog zakona so v obravnavo zboru predložili poslanci: Izidor Rejc, Stane Frim
                  in Miroslav Geržina. Želijo predstavniki predlagatelja besedo? Gospod Izidor Rejc.
                                             </p>
            </sp>
            <sp xml:id="SDZ1-Redna-11-1993-09-17.sp42">
               <speaker>IZIDOR REJC:</speaker>
               <p>Gospod predsednik, spoštovane gospe, spoštovani gospodje. Trije poslanci smo
                  vložili predlog zakona o lastninjenju stavbnih zemljišč. Namreč, zavedati se je
                  treba, da je potrebno lastninjenje opraviti na celi črti, podobno kot smo v
                  prejšnjem zakonu govorili o agrarnih skupnostih. Tako je tudi tu primer, da
                  lastninski zakoni, ali pa dopolnitve lastninskih zakonov, ki smo jih sprejeli,
                  niso pokrivali področij lastninjenja stavbnih zemljišč. Zavedamo se kot
                  predlagatelji, da je to področje obsežno in po svoji vsebini zelo zdiferencirano,
                  kar pomeni, da so bila pota do pravice uporabe stavbnih zemljišč zelo različna. Od
                  odkupov, pravilnih in nepravilnih, ustreznih in neustreznih, tja do brezplačnega
                  prenosa. Vendar, če smo hoteli, in tudi smatrali smo, ker je to podzakon zakona o
                  decionalizaciji, ki mu rok poteče 7.12.1993, je potrebno, da gre ta zakon svojo
                  normalno pot in da je danes na prvi obravnavi. Vemo, da je bila ta zadeva že
                  predmet, bi rekel, začetka seje, se pravi pred parlamentarnimi počitnicami, vendar
                  vse kaže na to, da moramo pač zakon spraviti pod streho do ustreznega roka
                  7.12.1993, ker poteče ta rok za zahtevek za denacionalizacijo.</p>
               <p>Dobili ste pripombe oziroma mnenje Sekretariata za zakonodajo in pravne zadeve in
                  tudi mnenje slovenske Vlade, ki seveda nakazuje nekako drugo smer, predvsem to, da
                  Sekretariat za zakonodajo opozarja na določene nedorečenosti, Vlada pa seveda v
                  svoji analizi, ki je tudi bila pismeno predstavljena oziroma ustno predstavljena
                  na seji Komisije za spremljanje in nadzor lastninskega preoblikovanja že na
                  takratni predpočitniški seji, da je potrebno še določene stvari razčistiti.
                  Seveda, mi se zavedamo tega, da je to področje, ki je mogoče zelo zanimivo,
                  nerešeno v tem smislu, da je slika povojne izgradnje vasi, predvsem pa tudi mest,
                  sedaj povsem drugačna. Vendar pa mislim, da je jasno to, da zemljiškoknjižni izpis
                  in zemljiške listine zemljiško-knjižnega značaja morajo in nosijo s sabo prvotne
                  lastnike oziroma vse postopke, ki so bili. Mi vemo, da sta bila  sprejeta tudi dva
                  zakona, in sicer zvezni, ki je govoril <stage>(iz leta 1958)</stage> o
                  nacionalizaciji njenih zgradb in gradbenih zemljišč in  slovenski, to je bil zakon
                  o nacionalizaciji stavb in stavbnih zemljišč, v letu 1958. Oba sta bila sprejeta v
                  letu 1958 in oba sta, posegla seveda v smeri, da se določeni problemi lažje
                  razrešijo v smeri, bi rekel, izgradnje novih kompleksov, bodisi stanovanjskih,
                  industrijskih, ali kakršnihkoli. Vendar to je problematika, ki jo mora nositi,
                  prvič, zemljiška knjiga, drugič pa, kot pravim, ker je to predmet oziroma podzakon
                  denacionaliza-</p>
               <p>cijskega zakona, pa temu poteka svoj rok.</p>
               <p>Kot predlagatelji seveda tudi, ne glede na to, kaj predlaga vlada, vztrajamo pri
                  tem, da se opravi prva obravnava in pristanemo na to, da se skupaj z vlado in s
                  tistimi, ki so eventualno bolj dorečeno neke stvari, neke pojme razčisti, vendar
                  ne, da bi jih zavlačevali, pravim razčistili, ker so gotovo znana. Predvsem je tu
                  problem tudi brezplačnih prenosov in seveda tega, da marsikdo ni nič plačal in je
                  prišel do pravice uporabe.</p>
               <p>Kot pravim, pristanemo na to, da se danes opravi prva obravnava, in seveda, da
                  potem tudi za drugo obravnavo vlada, skupaj z nami in obratno, to se pravi, za
                  oktobrsko sejo pripravimo določene pomanjkljivosti ali pa tiste stvari, na katere
                  opozarjajo. Vendar ta zadeva je že precej časa zunaj in kot je sekretariat na
                  določene stvari eksplicitno opozoril, Vlada je dala samo mnenje, niso posebni
                  zaključki, razen ta, da naj se zakon umakne in da se potem pripravi nov zakon. Mi
                  pa vztrajamo, da ulovimo ta rok in da se ta zadeva razčisti. Toliko kot
                  predlagatelj.</p>
               <p>Če dovolite predsednik, bi še kot predstavnik komisije? <stage>(Prosim.)</stage>
                  Hvala.</p>
               <p>Kot predstavnik in predsednik Komisije za spremljanje in nadzor lastninskega
                  preoblikovanja družbene lastnine, ki je ta zakon sprejel v svoje področje dela,
                  smo skupaj z vsemi prisotnimi obravnavali to problematiko in napisali, jaz bi
                  rekel, vse to, kar sem že povedal, nekaj je pred vami in to datira od 19. julija
                  in v nadaljnjih sejah oziroma na naslednji seji ta problem ni bil obravnavan.</p>
               <p>Ugotovili smo kot komisija, skupaj z vsemi ostalimi, ki so sodelovali, da je treba
                  te pojme "uporaba, upravljanje in razpolaganje" spraviti v relacijo, ki je potem
                  pot tudi do lastništva. Istočasno smo ugotovili, da naj gre sprejem po rednem
                  postopku, se pravi, naj bo to prva obravnava, prvo branje in da je nujno, da se
                  sprejme pred 7.12., ker poteče prekluzivni rok za denacionalizacijski zakon.</p>
               <p>Dalje. Tudi je bilo mnenje komisije, da je osnova zemljiškoknjižno stanje in
                  seveda, da je tu pravna podlaga, pa da seveda vpis mora biti na osnovi zahtevka
                  subjekta. Seveda pa smo v sklepu tudi sprejeli, da skupaj z Vlado pač, bi rekel,
                  dogradimo in seveda po normalnem postopku ta zakon pripeljemo v samo realizacijo.
                  Hvala lepa.</p>
            </sp>
            <sp xml:id="SDZ1-Redna-11-1993-09-17.sp43">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Rejc. Smo na robu sklepčnosti. Ponovno prosim vodje poslanskih
                  skupin, da zagotovijo prisotnost poslancev v dvorani. 46 nas je v tem trenutku v
                  dvorani.</p>
               <p>Želi besedo predstavnik Sekretariata? <stage>(Ne želi.)</stage> Želi besedo
                  predstavnik Vlade? Prosim. Besedo ima mag. Dušan Blagajne, državni sekretar v
                  Ministrstvu za okolje in prostor.</p>
            </sp>
            <sp xml:id="SDZ1-Redna-11-1993-09-17.sp44">
               <speaker>MAG. DUŠAN BLAGAJNE:</speaker>
               <p>Gospod predsednik, gospe in gospodje poslanci! Zakon, kakršen je predložen, nosi s
                  seboj vrsto nevarnosti in zaradi tega je Vlada predlagala, da bi se zakon umaknil
                  z dnevnega reda in da bi Vlada pripravila nov zakonski predlog, ki bi ga bilo
                  mogoče pripraviti do novembrske seje Državnega zbora.</p>
               <p>Poglavitne rešitve tega zakonskega predloga so na eni strani v tem, da izenačujejo
                  vse sedanje imetnike pravice uporabe stavbnih zemljišč, ne glede na to iz kakšnega
                  naslova so to pravico pridobili, kar vzbuja resno vprašanje pravičnosti te
                  rešitve, in sicer pravičnosti do denacionalizacijskih upravičencev oziroma do
                  tistih denacionalizacijskih upravičencev, ki so izpuščeni iz denacionalizacijskega
                  zakona, ki so nekoč že oziroma bi po načelu dedovanja ali pravnega nasledstva
                  posedovali lastninsko pravico in ne samo pravico uporabe nad stavbnim zemljiščem,
                  ki lastninski pravici spričo omejitev ni enakovredna.</p>
               <p>Druga večja resna pomanjkljivost zakona pa je v tem, da ne upošteva načel
                  zemljiške knjige, po katerih mora za vsako intabulacijo biti podlaga v
                  intabulacijski listini, ki je tudi praviloma močnejši naslov kot intabulacija sama
                  za obravnavo stanja oziroma morebitnih kasnejših sprememb.</p>
               <p>Zato obstaja nevarnost, da bi tako preproste rešitve, pri katerih bi se spremembe
                  pravice uporabe stavnega zemljišča v lastninsko pravico izvedle zgolj na podlagi
                  zakona. Torej takšne rešitve bi povzročile kaotično stanje v zemljiških knjigah v
                  celotni državi, dogajalo bi se to, da bi pravica uporabe konec koncev prihajala
                  verjetno v mnogih primerih v roke lastnikov, ki to več niso, ker so medtem
                  lastninsko pravico že odtujili, pravno stanje, dejansko pravno stanje pa bi bilo
                  potem izredno težko in izredno dolgotrajno ugotavljati.                          
                   </p>
               <p>V  mnenju Vlade s predlogom, ki sem ga ponovil, je še nekaj natančneje razloženih
                  razlogov za stališče in Vlada predlaga, da Državni zbor sprejme v prvi vrsti
                  stališče oziroma predlog o umiku z dnevnega reda, podrejeno pa predlaga dogovor o
                  sodelovanju s sedanjimi predlagatelji pri pripravi novega, ustreznejšega predloga
                  zakona, ki bo temeljil na načelih, razvidnih iz te obrazložitve, ki ste jo
                  prejeli. Hvala lepa.</p>
            </sp>
            <sp xml:id="SDZ1-Redna-11-1993-09-17.sp45">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. O umiku seveda ne bomo razpravljali. Želijo besedo predstavniki
                  poslanskih skupin? Gospod Anton Peršak.</p>
            </sp>
            <sp xml:id="SDZ1-Redna-11-1993-09-17.sp46">
               <speaker>ANTON PERŠAK:</speaker>
               <p>Rad bi povedal, da podpiramo to, da se zakon sprejme, da gre naprej. Mislim da se
                  ob upoštevanju tega, kar je povedal predstavnik Vlade - ampak mislim, da je gospod
                  Rejc že ponudil v bistvu rešitev, ki vključuje tudi to, ko pravi, da naj
                  pravzaprav Vlada pripravi predlog za drugo obravnavo v sodelovanju s
                  predlagatelji, ker je mogoče, po mojem mnenju, vendarle te stvari na ustrezen
                  način vgraditi. Bojim se namreč tega, da če bi to bila razprava, rekli ste pa, da
                  v bistvu ni o tem razprava, da bi se to umaknilo in da bi se potem zopet  zgodilo,
                  da bi čakali, tako kot velikokrat čakamo na realizacijo svojih sklepov.</p>
               <p>Imam pa tudi sam eno vprašanje, KI ga naslavljam Vladi in našemu Sekretariatu. Še
                  prej pa to. Kot rečeno, podpiram, da se zakon reši. Tudi sam sem dajal neke pobude
                  v zvezi s tem. Mislim, da je zlasti z vidika lastnikov hiš, in tako naprej, in
                  tudi z drugih vidikov to potrebno reševati, ker je drugače čudna situacija, še
                  zlasti, če bi  postalo to zemljišče potem recimo občinsko ali ne vem čigava last,
                  nekdo ima pa privatno hišo na tem zemljišču in pride do omejitve, kaj lahko on
                  sedaj na svojem vrtu dela in tako naprej.</p>
               <p>Hočem pa to povedati, ostaja odprto vprašanje tam, kjer so lastniki nepremičnin na
                  teh zemljiščih recimo tuje fizične osebe ali pa pravne osebe z večinskim tujim
                  kapitalom, kajti tujci po naši ustavi, kot veste, po 68. členu ne morejo biti
                  lastniki zemljišč v Sloveniji.</p>
               <p>Zanima me, morda lahko to naš predstavnik Sekretariata za zakonodajo pojasni,
                  mislim pa, da je dobro, da se to pojasni prej - ali predstavnik Vlade - ali so ti
                  tako rekoč avtomatsko izključeni, kar jaz sicer mislim da so, ampak kakšen bo
                  potem status teh zemljišč, ki so sedaj še vedno družbena. Vsa ostala zemljišča
                  bodo postala zasebna ali pa lastništvo firm. Ali bodo lastniki teh zemljišč, kjer
                  so pa tuje, recimo fizične osebe lastniki hiš, ali pa tuja podjetja, ali bo to
                  sedaj država lastnik teh zemljišč ali bo občina lastnik teh zemljišč ali bo to
                  postal en relikt družbene lastnine oziroma kaj bo s tem? Mislim, da je to
                  vprašanje vsekakor treba tudi razčistiti v okviru te razprave. Sicer pa, kot
                  rečeno, rešitve podpiramo. Hvala.</p>
            </sp>
            <sp xml:id="SDZ1-Redna-11-1993-09-17.sp47">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Gospa Pečanova bo v imenu poslanske skupine. Prosim.</p>
            </sp>
            <sp xml:id="SDZ1-Redna-11-1993-09-17.sp48">
               <speaker>BREDA PEČAN:</speaker>
               <p>Hvala lepa. Naj bo tudi v imenu poslanske skupine, ker se je strinjala z
                  amandmajem, ki sem ga pripravila na drugo stališče komisije. Moram reči, da sem
                  pri delu komisije sodelovala in glede na to, da normalno nisem, ne jaz in marsikdo
                  drug tudi ne tukaj v tem zboru, strokovnjak za zemljiške in premoženjskopravne
                  zadeve, smo podprli drugi stavek oziroma drugi del 2. točke stališč, namreč način
                  vpisa v zemljiško knjigo. Pri tem se pojavljajo v strokovnih krogih dvomi in zato
                  predlagamo v bistvu spreminjevalni predlog, tako da bi se v 4. vrstici za besedama
                  "stavbnih zemljišč" postavila pika, za piko pa naj bi se nadaljnji tekst črtal in
                  nadomestil z novim, ki bi se glasil takole: Način vpisa v zemljiško knjigo naj
                  zakon uredi na osnovi mnenj in konzultacij s strokovnjaki s tega področja in naj
                  se šele nato odloči o tem, ali se vpis v zemljiško knjigo - torej pripravljalci,
                  predlagatelji zakona - opravi na predlog subjekta ali po uradni dolžnosti.</p>
               <p>Povedati moram, da posamezni strokovnjaki s področja premoženjsko pravnih zadev
                  menijo, da je najbolj operativno in hkrati pravno utemeljeno, če se sprememba
                  lastništva v zemljiškoknjižnem vložku, v katerem je stavbno zemljišče vpisano,
                  opravi po uradni dolžnosti. V mnenju Vlade smo prebrali, da ta vpis po uradni
                  dolžnosti potrebuje intabulacijsko listino in da se pojavi problem, kaj pa s
                  tistimi uporabniki stavbnih zemljišč, ki imajo stavbe na teh zemljiščih, ki nočejo
                  postati lastniki stavbnih zemljišč. Ker bodo stavbna zemljišča po novem lahko tudi
                  javna lastnina - pozidana stavbna zemljišča - in bodo lahko v najemu. Tu je namreč
                  tudi ta problem, ki ga je kolega Peršak izpostavil. Gre za problem tujcev, ki
                  lahko imajo stavbe, vendar ne zemljišč v lasti; se pravi, da imajo lahko zemljišča
                  samo v najemu. In vsi ti problemi bi morali biti po našem mnenju rešeni s
                  temeljito strokovno obdelavo in diskusijo in šele potem vneseni v zakon. Istočasno
                  dajem tudi mnenje znanega strokovnjaka na področju zemljiških premoženjsko-pravnih
                  zadev, prof. Finžgarja, ki je ta del predloga zakona, ki se tiče vpisa v zemljiško
                  knjigo s svojega stališča strokovno obdelal in nam dostavil svoj pogled na to
                  problematiko. In zato predlagam sekretariatu za pripravo sej, da to predlagateljem
                  potem tudi da, istočasno pa še amandma. Hvala lepa.</p>
            </sp>
            <sp xml:id="SDZ1-Redna-11-1993-09-17.sp49">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospa Pečanova. Želi še kdo v imenu poslanskih skupin? Gospod Lap.</p>
            </sp>
            <sp xml:id="SDZ1-Redna-11-1993-09-17.sp50">
               <speaker>SAŠO LAP:</speaker>
               <p>Hvala. Čisto kratko stališče glede predloga zakona o lastninjenju stavbnih
                  zemljišč. Torej: Predlagatelji s svojim predlogom zakona o lastninjenju stavbnih
                  zemljišč urejajo področja, ki so bila izpuščena v zakonu o denacionalizaciji in v
                  zakonu o lastninskem preoblikovanju podjetij. Z zakonom o denacionalizaciji je
                  prinesel v družbeno last poleg zgradb in gradbenih zemljišč še vsa stavbna
                  zemljišča. Tako so prišla v družbeno last širša področja, namenjena za razvoj
                  naselij, funkcionalna zemljišča, nezazidana stavbna zemljišča, pa tudi kmetijska
                  zemljišča znotraj zazidanih zemljišč.</p>
               <p>Avtorji predloga so v 1. členu svojega zakona dopustili denacionalizacijo vsem
                  pravnim in fizičnim osebam, ki imajo pravico uporabe na družbenih stavbnih
                  zemljiščih, vendar bi bilo po našem mnenju potrebno zaradi večje jasnosti in
                  eksplicitnosti, do takrat, ko bo sprejet zakon o stvarnih pravicah tujcev na
                  nepremičninah z dikcijo Ustave Republike Slovenije <stage>(v 68. členu)</stage>,
                  jasno opredeliti, koga mislimo s pravnimi in fizičnimi osebami. Zato predlagamo
                  dopolnitev, kot je razvidna iz pripombe k 1. členu zakona. Hvala.</p>
            </sp>
            <sp xml:id="SDZ1-Redna-11-1993-09-17.sp51">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Lap. Želi še kdo v imenu poslanskih skupin? Prosim, gospod Žaro
                  Pregelj.</p>
            </sp>
            <sp xml:id="SDZ1-Redna-11-1993-09-17.sp52">
               <speaker>ŽARKO PREGELJ:</speaker>
               <p>Spoštovani! Poslanska skupina Slovenske ljudske stranke ima pozitivno stališče do
                  tega predloga zakona v smislu nujnosti iskanja zakonske rešitve. Torej, zakon
                  nedvomno potrebujemo, kajti res je, da imamo pred seboj področje, ki še ni urejeno
                  v ustrezni zakonodaji oziroma se ohranja prejšnje, za današnje čase neprimerno
                  stanje. Jasno pa je, da bo verjetno potrebno celotno problematiko veliko bolj
                  podrobno proučiti in jo tudi opremiti s podrobnejšo analizo, kaj to dejansko
                  pomeni za vrsto do sedaj sicer ustaljenih odnosov, ki so tudi finančne narave.
                  Tako, da brez dvoma obrazložitev predloga zakona, da za državo ne bo nobenih
                  neposrednih finančnih posledic, sploh ne more držati. Zavedati se moramo, kaj
                  pomenijo stavbna zemljišča sedaj, kaj pomenijo stavbna zemljišča pravnih oseb. Če
                  ta zakon do neke mere dokaj podrobno opredeljuje vlogo fizičnih oseb pri stavbnih
                  zemljiščih, bi lahko potrdili rešitev, ki jo ponuja zakon, nikakor pa to ne more
                  veljati za pravne osebe; tam bodo nedvomno finančne posledice. Vemo, da se sedaj
                  ravno iz tega naslova pravice uporabe pridobivajo določena sredstva za lokalne
                  skupnosti, in to gotovo ne more ostati nepomembno in nikakor ne more iti zgolj za
                  neodplačni prenos.</p>
               <p>Zato predlagamo oziroma sta tu dve možnosti. Ena možnost je, da se pripravi drugo
                  branje in da se predlagateljstvo razširi z Vlado, da na ta način Vlada prevzame
                  naprej ta zakon in ga tudi ustrezno analizira. Druga možnost pa je, da se zbor
                  odloči, da tega zakona naprej ne bo več obravnaval, naloži pa istemu ali novemu
                  predlagatelju, da pripravi popolnejši zakon. Tukaj je pot v bistvu približno ista.
                  Mogoče je prav glede na to, da je tukaj omenjena časovna stiska, ko se bodo te
                  zadeve začele zapletati s koncem letošnjega leta, da ostane predlagatelj isti, da
                  se pa predlagateljstvo razširi z Vlado in na ta način pridobi ustrezna strokovna
                  pomoč.</p>
               <p>Sicer pa se poslanska skupina <stage>(kot sem že prej omenil)</stage> v
                  celovitosti rešitve kot pomembnosti področja strinja, da se zakonsko uredi in pač
                  te svoje predloge, da se dodatno strokovno obrazloži, nekje kot stališče oblikuje.
                  Hvala.</p>
            </sp>
            <sp xml:id="SDZ1-Redna-11-1993-09-17.sp53">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Pregelj. Želi še kdo besedo. Prosim, gospod Pučnik, za
                  poslansko skupino.</p>
            </sp>
            <sp xml:id="SDZ1-Redna-11-1993-09-17.sp54">
               <speaker>DR. JOŽE PUČNIK:</speaker>
               <p>Mi se strinjamo s tem, da je potrebno ta vprašanja zakonsko urediti. Mene osebno
                  moti en aspekt problematike. Kadar gre to za nekoč nacionalizirana zemljišča, ki
                  se sedaj vračajo lastnikom ali dedičem ali tistim, ki so poslopja na teh
                  zemljiščih kupili, se mi zdi to logično.</p>
               <p>Ne prepriča me pa rešitev v tistih primerih in mislim, da taki primeri tudi so,
                  kjer so nekateri dobili ta zemljišča, da na njih gradijo, so dobili pravico
                  uporabe teh zemljišč in tukaj pa res ne vidim, zakaj bi ta zemljišča takorekoč
                  brez sleherne odškodnine dali tistim, ki so dobili samo pravico uporabe.</p>
               <p>Jaz mislim, da bi tukaj bilo potrebno razmišljati v smeri, da se tukaj neka
                  ustrezna odškodnina, bodisi v stanovanjski fond ali kateri koli drugi fond plačuje
                  in da se ta zemljišča odtujijo tako, kot se normalno. Če sledimo principu enakosti
                  vseh državljanov pred zakonom, je bilo ogromno državljanov, ki so ta zemljišča za
                  svoja stanovanjska poslopja ali kakršnakoli druga, morali plačati in so morali ta
                  denar, bodisi kot kredit ali kakorkoli tudi vračati. In sedaj bi mi vse to
                  pometali v en in isti koš in bi tisti, ki pravzaprav dobijo svojo lastnino nazaj,
                  bili izenačeni s tistimi, ki so jo dobili samo v uporabo in bi jo na ta način
                  prepisali v njihovo lastnino, s katero lahko kot lastniki potem razpolagajo in jo
                  naprej prodajajo.</p>
               <p>Jaz mislim, da tukaj ne upoštevamo enakosti državljanov pred zakonom in bi v tem
                  primeru morali ustrezno, ne previsoko, razmišljati o rešitvi, ki bi vodila preko
                  ustreznih odškodnin za ta zemljišča, pri čemer je potrebno, saj pri uporabi teh
                  sredstev itd., je potem drugo vprašaje, na vsak način za skupne, recimo
                  stanovanjske ali kakršnekoli potrebe, ki so povezane s temi zemljišči. Hvala
                  lepa.</p>
            </sp>
            <sp xml:id="SDZ1-Redna-11-1993-09-17.sp55">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa gospod Pučnik. Želi še kdo iz poslanskih skupin? Prosim. Poglejte, mi
                  se bomo morali okrog replik na temo razprav predstavnikov poslanskih skupin na
                  kolegiju predsednika Državnega zbora dogovoriti. Menim, da gre tu za
                  predstavljanje stališč posameznih poslanskih skupin in da repliciranje ni možno.
                  Zato bi vas prosil, da to upoštevate, bomo razčistili na kolegiju, ker če ne, vi
                  ste pravzaprav brez omejitev, lahko potem vi diskutirate dva, tri, štiri dni med
                  seboj. Poslanci pa ne bomo prišli do izraza. Zato vas prosim, da ne replicirate,
                  kasneje lahko sama daste repliko.</p>
               <p>Kdo želi še v imenu poslanskih skupin. Prosim, gospod Lenič za poslansko
                  skupino.</p>
            </sp>
            <sp xml:id="SDZ1-Redna-11-1993-09-17.sp56">
               <speaker>JOŽE LENIČ:</speaker>
               <p>Spoštovani predsednik, spoštovani poslanci! Tokrat bom kratek. Nastopam v imenu
                  poslanske skupine Liberalno demokratske stranke. Tudi mi smo se v zvezi s tem
                  zakonom veliko pogovarjali, si poskušali mnoge stvari razložiti in razčistiti.
                  Prišli smo do podobnih zaključkov kot mnogi drugi. Ugotovili smo, da je
                  problematika, ki jo zakon obravnava, precej zakomplicirana materija, ki se nikakor
                  ne da urediti v nekaj členih. Seveda osnovno idejo zakona podpiramo. Ker pa se
                  ravno zaradi težavnosti te materije, ugotovili smo, da imamo najmanj 3 osnovne
                  probleme, to je, da zadeve niso sprovedene skozi zemljiške knjige, potem imamo
                  neodplačane prenose. Edini preprost primer so tisti bivši lastniki, ki so bili
                  kasneje uporabniki pravice. Potem pa še niz mešanih. Mi smo kar iz nekaj občin
                  dobili številne primere, ki jih ne moremo uvrstiti v nobeno od teh grup in bodo
                  zahtevali popolnoma individualne obravnave. Zato menimo, da je potrebno vse te
                  detajle temeljito proučiti in jih v zakon zapisati.</p>
               <p>Zato poslanska skupina Liberalno-demokratske stranke podpira vladni predlog. Ta pa
                  je, da se pripravi nov zakon, lahko skupaj z zdajšnjim predlagateljem, in Vlada,
                  vendar nov zakon, ki bo vse te detajle temeljito proučil in obravnaval. Hvala
                  lepa.</p>
            </sp>
            <sp xml:id="SDZ1-Redna-11-1993-09-17.sp57">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa gospod Lenič. Želi še kdo v imenu poslanske skupine? <stage>(Ne
                     želi.)</stage> Besedo imate poslanke in poslanci. Gospa Pečanova.</p>
            </sp>
            <sp xml:id="SDZ1-Redna-11-1993-09-17.sp58">
               <speaker>BREDA PEČAN:</speaker>
               <p>Sedaj to ne bo več replika, ampak pojasnilo. Menim, da kadar hočem resno
                  obravnavati kakšno stvar in mislim, da je vsak zakon tukaj, ki ga obravnavamo v
                  Državnem zboru zelo resen, je treba prebrati tisto, kar dobimo kot gradivo, zlasti
                  če gremo o tem razpravljati.</p>
               <p>V gradivu komisije je lepo napisano v poročilu samem, kaj smo se na komisiji
                  pogovarjali in kaj je predstavnik Vlade v zvezi s tem zakonom povedal. Da smo
                  skupaj prišli do ugotovitve, da so kategorije ali vrste uporabnikov zazidanih
                  stavbnih zemljišč zelo različne. Od takih, ki so dobili stavbna zemljišča
                  neodplačno v uporabo in še danes ne plačujejo za njihovo uporabo ničesar, pa do
                  takih, ki so plačali, lahko rečemo temu, dnevno tržno ceno zanje. In vmesnih
                  nivojev je cela vrsta.</p>
               <p>To Vlada pozna in zato se je tudi ponudila že na komisiji, da bi skupaj s
                  predlagatelji ta zakon dodelala. To je eno.</p>
               <p>Drugo, kar je v stališčih, piše lepo, predlagatelji naj v sodelovanju z Vlado pri
                  pripravi predloga zakona o lastninjenju stavbnih zemljišč upoštevajo različne
                  možne načine pridobitve pravice uporabe na stavbnih zemljiščih. To je zelo na
                  kratko povedano to, kar je napisano v poročilu komisije.</p>
               <p>Če bi poslanska skupina socialnih demokratov to temeljito prebrala, verjetno ne bi
                  bila potrebna taka intervencija. Mislim, da je tudi v mnenju Vlade, v tem, ki smo
                  ga nazadnje dobili, to zlasti poudarjeno in eden izmed zaključkov v mnenju je, da
                  bodo nekateri sedanji uporabniki želeli še naprej ostati uporabniki in da bodo
                  postali najemniki, ne pa več uporabniki družbenega zemljišča. Torej najemniki
                  javnega stavbnega zemljišča. To je eno.</p>
               <p>Mimogrede bi pa še rekla to. V mnenju Vlade je napisana ena nekoliko absurdna
                  ugotovitev, da naj bi ta zakon uredil tudi neurejene zadeve na področju zemljiške
                  knjige in katastra. Menim, da Vlada, ki lahko kaj takega napiše, bi morala malo
                  skloniti glavo, ker za septembrsko sejo imamo v prvi obravnavi zakon o zemljiški
                  knjigi in mislim, da zadeve s področja zemljiške knjige in katastra mora
                  zakonodaja s tega področja urejati, ne pa zakon, ki obravnava lastninjenje
                  stavbnih zemljišč. Hvala.</p>
            </sp>
            <sp xml:id="SDZ1-Redna-11-1993-09-17.sp59">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospa Pečanova. Želi še kdo besedo? Prosim, gospod Sisinger.</p>
            </sp>
            <sp xml:id="SDZ1-Redna-11-1993-09-17.sp60">
               <speaker>IVAN SISINGER:</speaker>
               <p>Spoštovani predsednik, poslanke in poslanci! Ker je pravkar Breda Pečanova rekla,
                  da je prav, da poslanci preberemo vse te dokumente, moram reči, da sem tako skrbno
                  prebral poročilo in tudi predlog predlagateljev. Moram reči, da sem tudi skrbno
                  prebral, če bom prav razumel, verjetno sem, tudi obrazložitev Vlade na ta zakon.
                  Ne želim se spuščati v to popolno razpravo o predlogu zakona in obsegu odprtih
                  vprašanj, ki jih Vlada v svoji obrazložitvi navaja. Mislim, da je to stvar, ki jo
                  je treba skupaj s predlagatelji razčistiti do drugega branja, do priprave
                  popolnega predloga na tem področju.</p>
               <p>Da sem se javil, me je vodilo predvsem to, da v prvi vrsti povem, da podpiram in
                  bom podpiral pri glasovanju predlagatelje, da ne pride do tega, kot Vlada
                  predlaga, da se na tem zboru umakne iz nadaljnjega postopka in da zadolžimo Vlado,
                  da začne znova te zadeve pripravljati, bom proti temu in podpiram predlagatelje v
                  tem zakonu.</p>
               <p>Zato seveda predlagam predlog sklepa v tej smeri, da predlagatelji skupaj z Vlado,
                  tako kot smo storili pri prejšnjem zakonu, ko smo prav tako zadolžili
                  predlagatelje, da skupaj z Vlado pripravijo predlagatelji te stvari, tudi tukaj
                  predlagam, da naj predlagatelji skupaj z Vlado pripravijo predlog zakona za drugo
                  branje in seveda v tej pripravi razrešijo vsa odprta vprašanja, ki so vezana na to
                  problematiko, ki je tudi delno navedena v današnji razpravi, delno pa tudi v teh
                  obrazložitvah.</p>
               <p>Ne podpiram umika, kot ga Vlada predlaga in tudi ne teksta, kot ga Vlada predlaga,
                  da pripravlja predlog Vlada v dogovoru s predlagatelji. Jaz to obračam in pravim,
                  predlagatelji pripravljajo ta predlog skupaj z Vlado in mislim, da bodo prišli
                  skupaj za drugo branje do takega predloga, kot ga ustrezno, resnično naša družba
                  potrebuje, da ne bomo nikogar znova oškodovali. Hvala.</p>
            </sp>
            <sp xml:id="SDZ1-Redna-11-1993-09-17.sp61">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Sisinger. Želi še kdo besedo? Gospod Peršak je postavil vprašanje
                  predstavniku Vlade oziroma sekretariata. Ali lahko odgovorite? Prosim. Besedo ima
                  Milan Baškovič, sekretar Sekretariata za zakonodajo in pravne zadeve.</p>
            </sp>
            <sp xml:id="SDZ1-Redna-11-1993-09-17.sp62">
               <speaker>MILAN BAŠKOVIČ:</speaker>
               <p>V zvezi s tem bi morda povedal samo svoje osebno mnenje. Namreč, to je samo eno od
                  vprašanj, ki so še odprta in jih je treba tekom priprave zakona razčiščevati, tudi
                  to glede tujcev in na kaj se na to veže. Osebno mislim, da bo težko to
                  problematiko reševati v tem zakonu, ker sodi po materiji drugam, v poseben zakon o
                  stvarnih pravicah tujcev na nepremičninah, ki je tudi v proceduri in bo verjetno
                  tam ta vprašanja in druga v zvezi s tem treba razčiščevati. Tukaj mogoče samo
                  posredno oplazi to področje, pa še to težko verjetno, ker v bistvu tudi ti niso
                  bili lastniki nepremičnin, niso mogli biti, samo ob podedovanju ob recipročnosti,
                  in to privatne osebne in mislim, da ta problem niti ni tako dimenzioniran. Toliko
                  za enkrat.</p>
            </sp>
            <sp xml:id="SDZ1-Redna-11-1993-09-17.sp63">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Baškovič. Matično delovno telo je predlagalo zboru, da sprejeme
                  stališča in sklepe, ki ste jih prejeli. Ali želi glede predlogov sklepov in
                  stališč še kdo razpravljati? <stage>(Mislim, da ne.)</stage></p>
               <p>Prehajamo na glasovanje o predlogu stališče. Najprej bomo glasovali o prvem
                  stališču.</p>
               <p>Ugotovimo sklepčnost! <stage>(50 prisotnih.)</stage></p>
               <p>Kdo je za tako predlagano stališče? <stage>(29 poslancev.)</stage> Je kdo proti?
                     <stage>(6 poslancev.)</stage></p>
               <p>Ugotavljam, da je prvo stališče sprejeto.</p>
               <p>K drugemu stališču imamo amandma gospe Brede Pečan in ga bom prebral.</p>
               <p>"V drugi točki sklepov naj se v četrti vrstici za besedama "stavbnih zemljišč"
                  postavi "pika", za "piko" pa naj se nadaljnji tekst črta in nadomesti z novim, ki
                  se glasi: "Način vpisa v zemljiško knjigo naj zakon uredi na osnovi mnenj in
                  konzultacij s strokovnjaki s tega področja in naj se šele na to odloči potem, ali
                  se vpis v zemljiško knjigo opravi na predlog subjekta, ali po uradni dolžnosti.""
                  Želi kdo o tem razpravljati? <stage>(Ne želi.)</stage></p>
               <p>Ugotovimo sklepčnost! <stage>(55 prisotnih.)</stage></p>
               <p>Kdo je za predlagani amandma? <stage>(36 poslancev.)</stage> Je kdo proti?
                     <stage>(4 poslanci.)</stage></p>
               <p>Ugotavljam, da je predlagani amandma sprejet.</p>
               <p>Glasovali bomo o drugem stališču v celoti. Želi kdo besedo? Prosim, gospod Žarko
                  Pregelj.</p>
            </sp>
            <sp xml:id="SDZ1-Redna-11-1993-09-17.sp64">
               <speaker>ŽARKO PREGELJ:</speaker>
               <p>Spoštovani! Ker so ta stališča zavezujoča za predlagatelja, jih je treba pravilno
                  definirati. Ne gre za pripravo predloga zakona, ampak za pripravo drugega branja,
                  in sicer je to čisto redakcijsko, zato jaz mislim, da lahko to že zdaj naredimo.
                  Hvala.</p>
            </sp>
            <sp xml:id="SDZ1-Redna-11-1993-09-17.sp65">
               <speaker>PREDSEDNIK MAG. HERMAN RIGELNIK:</speaker>
               <p>Torej gre za redakcijo, gospod Žarko Pregelj, in ne bom bral ponovno drugega
                  stališča. Želi kdo še razpravljati? <stage>(Ne želi.)</stage></p>
               <p>Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(2
                     poslanca.)</stage></p>
               <p>Prehajamo h glasovanju o 3. stališču, ki bi ga prebral. Predlagatelji naj v
                  sodelovanju z Vlado pripravijo in predložijo predlog zakona o lastninjenju
                  stavbnih zemljišč za drugo obravnavo za novembrsko sejo Državnega zbora in pri tem
                  upoštevajo stališča in mnenja Vlade, Komisije za spremljanje in nadzor družbene
                  lastnine in Sekretariata za zakonodajo in pravne zadeve. Želi kdo razpravljati o
                  tem predlogu? <stage>(Ne želi.)</stage></p>
               <p>Ugotovimo sklepčnost! <stage>(60 prisotnih.)</stage></p>
               <p>Kdo je za ta dodaten sklep? <stage>(49 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je tudi dodaten sklep sprejet.</p>
               <p>Imamo še predlog gospoda Lapa kot dodatno stališče in ga bom prebral: "Predlog
                  zakona dopušča denacionalizacijo vsem pravnim in fizičnim osebam, ki imajo pravico
                  uporabe na družbenih stavbnih zemljiščih, vendar bi bilo potrebno zaradi večje
                  jasnosti do sprejetja zakona o stvarnih pravicah tujcev na nepremičninah,
                  usklajenega z Ustavo Republike Slovenije, 68. člen, jasno opredeliti, koga predlog
                  zakona upošteva z besedo pravne in fizične osebe".</p>
               <p>Želi kdo razpravljati o tem predlogu? <stage>(Ne želi.)</stage> Ta predlog dajem
                  na glasovanje.</p>
               <p>Ugotovimo sklepčnost!. <stage>(61 prisotnih.)</stage></p>
               <p>Kdo je za predlog? <stage>(17 poslancev.)</stage> Kdo je proti? <stage>(17
                     poslancev.)</stage></p>
               <p>Predlog ni bil sprejet.</p>
               <p>S tem zaključujemo 24a. točko in prehajamo na 25. točko. Sejo bo v nadaljevanju
                  vodil gospod Topler, imam namreč razgovor z ustavnimi sodniki.</p>
            </sp>
            <sp xml:id="SDZ1-Redna-11-1993-09-17.sp66">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice poslanke, kolegi poslanci, lepo pozdravljeni.</p>
               <p>Nadaljujemo in prehajamo na <title>25. TOČKO DNEVNEGA REDA</title>, to je na
                     <title>OBRAVNAVO SOGLASJA K STATUTU ZAVODA ZA POKOJNINSKO IN INVALIDSKO
                     ZAVAROVANJE</title>.</p>
               <p>Predlog za soglasje k statutu je zboru predložil Zavod za pokojninsko in
                  invalidsko zavarovanje Slovenije. Želi predstavnik zavoda besedo? <stage>(Ne
                     želi.)</stage> Gradivo je obravnaval Odbor za zdravstvo, delo, družino in
                  socialno politiko kot matično delovno telo. Prosim poročevalca odbora, da
                  predstavi mnenje odbora o gradivu.</p>
               <p>Gospod Kociper, prosim če bi predstavili poročilo o gradivu za soglasje k statutu
                  Zavoda za pokojninsko in invalidsko zavarovanje.</p>
            </sp>
            <sp xml:id="SDZ1-Redna-11-1993-09-17.sp67">
               <speaker>ŠTEFAN KOCIPER:</speaker>
               <p>Hvala lepa. Odbor za zdravstvo, delo, družino in socialno politiko je obravnaval
                  to točko in se tudi opredelil, da predlaga Državnemu zboru, da da soglasje k
                  statutu. Medtem je bil vložen zakon, sprememba zakona o pokojninskem in
                  invalidskem zavarovanju in je to spremembo zakona tudi odbor podprl. Ker je bilo
                  to poročilo pripravljeno za julijsko sejo, da pač dajemo soglasje k statutu, je
                  bilo takrat to v drugem kontekstu. Zdaj predlagam Državnemu zboru, da pač to
                  točko, se pravi, da damo soglasje k statutu, prestavimo in počakamo, da pač
                  Državni zbor opravi obravnavo tega zakona. Sicer pa odbor o tem ni glasoval, se ni
                  odločal, vendar je to v kontekstu razprave v tem odboru in je smotrno - tako
                  presojam - da pač spustimo ta zakon naprej. Sicer pa bi prosil, da se morda tudi
                  še člani odbora potem vključijo v razpravo pri tej točki. Hvala lepa.</p>
            </sp>
            <sp xml:id="SDZ1-Redna-11-1993-09-17.sp68">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ali želi besedo predstavnik Sekretariata za zakonodajo in pravne
                  zadeve? <stage>(Ne želi.)</stage> Želi besedo predstavnik Vlade?
                     <stage>(Ne.)</stage> Želijo besedo predstavniki poslanskih skupin?</p>
               <p>Prosim, gospod Potrč.</p>
            </sp>
            <sp xml:id="SDZ1-Redna-11-1993-09-17.sp69">
               <speaker>MIRAN POTRČ:</speaker>
               <p>Hvala lepa. Govoril bom kot predstavnik poslanske skupine, pa tudi kot eden od
                  predlagateljev zakona, ki ga je pravkar omenil gospod Kociper.</p>
               <p>V poslanski skupini podpiramo predlog, da se da soglasje k statutu, in to danes.
                  Soglasje k statutu je potrebno zaradi normalnega delovanja skupščine SPIZ-a. Druga
                  stvar pa je potrebna sprememba sestave skupščine, ki smo jo predlagali. V Odboru
                  za zdravstvo, delo, družino in socialno politiko je predlog dobil podporo. Hkrati
                  je v tem zakonu tudi predvideno, da se podaljša mandat sedanji skupščini, če bi
                  bil zakon sprejet, da se lahko normalno po novem opravijo volitve. In mislim, da
                  predlog zakona, ki je bil vložen, v ničemer ni v tako neposredni povezavi, da bi
                  zaradi tega ne smeli ali ne mogli dati soglasja k statutu SPIZ-a. Zato prosim, da
                  te točke ne umikamo in da tudi damo soglasje. Hvala.</p>
            </sp>
            <sp xml:id="SDZ1-Redna-11-1993-09-17.sp70">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo od predstavnikov poslanskih skupin besedo? Prosim, gospa
                  Danica Simšič.</p>
            </sp>
            <sp xml:id="SDZ1-Redna-11-1993-09-17.sp71">
               <speaker>DANICA SIMŠIČ:</speaker>
               <p>Hvala lepa za besedo. Gospod predsedujoči, spoštovane kolegice in kolegi!
                  Vprašanje statuta je pravzaprav izredno pomembno. In ta trenutek se postavljata
                  dve vprašanji: statut da ali ne. Po našem mnenju mi mislimo, da je statut vendarle
                  potrebno sprejeti, hkrati pa tudi upoštevati stališče oziroma pobudo, ki jo je na
                  Državni zbor in tudi na Vlado naslovil Zavod za pokojninsko in invalidsko
                  zavarovanje, kjer predlaga podaljšanje sestave sedanje skupščine. Kajti, če statut
                  ne bo sprejet - sedanja skupščina ima mandat do 19.10. letošnjega leta - potem bo
                  dejansko pravo brezvladje. Če pa statut sprejmemo in potrdimo, da naj se sestava
                  skupščine spremlja po prejšnjem zakonu, se pravi po zakonu, ki je ta trenutek še v
                  veljavi, potem seveda naredimo kompletno zmešnjavo. Po dveh ali treh mesecih bo
                  najverjetneje sprejet predlog, ki je sedaj v obravnavi, zato je po mojem mnenju in
                  po mnenju naše poslanske skupine verjetno najboljša rešitev, da se statut potrdi
                  in hkrati podaljša veljavnost sestave sedanje skupščine. Hvala lepa.</p>
            </sp>
            <sp xml:id="SDZ1-Redna-11-1993-09-17.sp72">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo od predstavnikov poslanskih skupin besedo?
                     <stage>(Ne.)</stage></p>
               <p>Besedo dajem poslankam in poslancem. Kdo želi razpravljati? Prosim, gospod
                  Sisinger. Hkrati bi vas še opozoril, da to, kar je predlagal gospod Kociper, ni
                  možno, ker umik lahko predlaga samo matično delovno telo, to je odbor, ki tega ni
                  predlagalo, ali pa predlagatelj. Zato lahko samo damo soglasje ali ga ne damo.</p>
               <p>Prosim, gospod Sisinger.</p>
            </sp>
            <sp xml:id="SDZ1-Redna-11-1993-09-17.sp73">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci! Spomnite se: jaz sem julija iskreno
                  prosil, ko smo odhajali, vendar je predsedujoči kljub temu v tistih vremenskih
                  vročih razmerah zaključil sejo - da damo soglasje k temu statutu Zavoda za
                  pokojninsko in invalidsko zavarovanje. Ne želim dolge razprave v tej zvezi, imam
                  pa resnično iskreno prošnjo, da tokrat damo soglasje, kot je predlog našega
                  matičnega odbora in kar je povedal gospod Kociper, kjer smo se soglasno izrekli za
                  podporo. Že takrat ste tudi dobili, da je tudi podpora Vlade, zakonodajnega
                  organa, itd., da ne povezujemo tega s sprejemom sprememb, ki so vezane s sestavo
                  skupščine. Iskreno prosim, da statut potrdimo. V predlogu zakona ste pa videli, da
                  je tako na dnevnem redu septembrske seje in tam predlagamo v naslednjem členu tudi
                  podaljšanje mandata sestavi te skupščine. Tej skupščini bi potekel mandat koncem
                  oktobra, mislim pa, da bomo mi že pred tem obravnavali za prvo branje ta predlog
                  zakona in bomo takrat tudi govorili o podaljšanju tega mandata.</p>
               <p>Zato prosim, da damo soglasje k statutu, kot je povedal predsedujoči, ker to je
                  naša naloga pri tej točki. Hvala.</p>
            </sp>
            <sp xml:id="SDZ1-Redna-11-1993-09-17.sp74">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Černelič.</p>
            </sp>
            <sp xml:id="SDZ1-Redna-11-1993-09-17.sp75">
               <speaker>FRANC ČERNELIČ:</speaker>
               <p>Spoštovani predsedujoči, spoštovane poslanke in poslanci! Kot veste, sem jaz imel
                  zelo tehtne razloge za to, da vas prepričam, da statuta ne sprejmemo. Vendar
                  podpiram, da se ga sprejme, da ne bi povzročili še večje probleme kot so. Mislim,
                  da bomo imeli priliko, da seveda tiste stvari, ki niso korektne, v kasnejšem času
                  popravimo, zato sem se javil in bom tokrat glasoval, da se podpre. Hvala lepa.</p>
            </sp>
            <sp xml:id="SDZ1-Redna-11-1993-09-17.sp76">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Janc.</p>
            </sp>
            <sp xml:id="SDZ1-Redna-11-1993-09-17.sp77">
               <speaker>BRANKO JANC:</speaker>
               <p>Hvala lepa za besedo. Z gospodom Šetincem sva na majskem zasedanju bila
                  nasprotnika sprejema statuta ravno iz razlogov, ki sva jih navedla v svoji
                  obrazložitvi, da zavod ni ustrezno organiziran, kajti v času, na osnovi katerega
                  se je zavod organiziral, to pa je praktično pred 50 leti do danes, so nastale
                  velike spremembe, tako v regionalnem smislu, kakor tudi v vsebinskem. Zavod do
                  danes ni upošteval vseh naših utemeljitev in je tudi gladko zavrnil naše predloge.
                  Posebno ne morem mimo tega, na kakšen način je Skupščina zavoda obravnavala naše
                  pripombe. Mislim, da so bile diskusije članov v Skupščini zavoda na dosti nizkem
                  nivoju in mislim, da jih moram s tega mesta seveda opozoriti, da nesoglasja k
                  statutu niso niti politične igre niti vrtičkarstvo, pa tudi še kraj drugega
                  ne.</p>
               <p>Vseeno pa danes soglašam k temu, da damo soglasje k statutu zavoda, s tem da bi
                  predlagal dodaten sklep, in sicer ga bom prebral: "Državni zbor - v kolikor bo
                  seveda statut sprejet - nalaga Skupščini zavoda, da pri regionalni organiziranosti
                  zavoda upošteva predvideno organizacijsko shemo v skladu z zakonom o državni
                  upravi in zakonom o lokalni samoupravi. Hvala lepa.</p>
            </sp>
            <sp xml:id="SDZ1-Redna-11-1993-09-17.sp78">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Janez Podobnik.</p>
            </sp>
            <sp xml:id="SDZ1-Redna-11-1993-09-17.sp79">
               <speaker>JANEZ PODOBNIK:</speaker>
               <p>Spoštovani podpredsednik, poslanci in poslanke! Najprej bi rekel, da podpiram
                  dodaten sklep kolega Janca. Prav tako bi popravil gospoda Sisingerja. Odbor ni
                  soglasno sprejel. Jaz osebno sem bil proti, da damo soglasje. Bi pa to rekel, zelo
                  utemeljeni argumenti, tako skupnosti posavskih občin, kot nekaterih drugih, so še
                  zmeraj, torej argumenti ostajajo in jaz upam, da bo ta dodatni sklep vendarle
                  zavezal Skupščino zavoda, da bo tudi utemeljene argumente Državnega zbora
                  upoštevala. Hvala lepa.</p>
            </sp>
            <sp xml:id="SDZ1-Redna-11-1993-09-17.sp80">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospa Danica Simšič.</p>
            </sp>
            <sp xml:id="SDZ1-Redna-11-1993-09-17.sp81">
               <speaker>DANICA SIMŠIČ:</speaker>
               <p>Hvala lepa. Tokrat v svojem imenu. Podprla bom statut, hkrati pa se mi zdi malce
                  nesprejemljiv način dela, da naj člani odbora na zasedanju parlamenta razlagamo
                  svoja stališča in se mi zdi nekoliko nenavadno, da ob številnih sejah, ki jih
                  imamo, ta točka ni mogla priti na dnevni red našega odbora.</p>
               <p>Še posebej pa sprašujem, zakaj nismo razpravljali o pobudi, o kateri sem prej
                  govorila, ki jo je na Državni zbor in na Vlado naslovil Zavod za pokojninsko in
                  invalidsko zavarovanje o podaljšanju mandata v sestavi sedanje skupščine. Skratka,
                  jaz osebno bom glasovala za statut. Hvala.</p>
            </sp>
            <sp xml:id="SDZ1-Redna-11-1993-09-17.sp82">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Ker ne želi nihče več besede, razpravo
                  zaključujemo in prehajamo na glasovanje o predlogu odloka o soglasju k statutu
                  Zavoda za pokojninsko in invalidsko zavarovanje Slovenije, ki se glasi: Državni
                  zbor Republike Slovenije daje soglasje k statutu Zavoda za pokojninsko in
                  invalidsko zavarovanje Slovenije z dne 23.12.1992. Na glasovanje dajem predlog
                  odloka.</p>
               <p>Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(48 poslancev.)</stage> Kdo je proti?
                  <stage>(Nihče.)</stage></p>
               <p>Ugotavljam, da je odlok sprejet.</p>
               <p>Samo trenutek še, da korigiramo ta dodatni sklep. Dovolite, da tale dodatni sklep
                  gospoda Janca, ki smo ga nekoliko korigirali, še enkrat preberem. Državni zbor
                  priporoča skupščini Zavoda za pokojninsko in invalidsko zavarovanje, da pri
                  regionalni organiziranosti zavoda upošteva predvideno organizacijsko shemo v
                  skladu z zakonom o upravnih okrajih in zakonom o lokalni samoupravi. Želi o
                  predlogu sklepa kdo razpravljati? <stage>(Ne.)</stage></p>
               <p>Prehajamo na odločanje, na glasovanje.</p>
               <p>Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je glasovanje končano in da je dodatni sklep gospoda Janca
                  sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>26. TOČKO DNEVNEGA REDA</title>, to je na <title>OBRAVNAVO
                     POROČILA S SEZNAMOM GOSPODARSKIH DRUŽB, PODJETIJ OZIROMA ZAVODOV, KI NE SMEJO
                     POSLOVATI Z DRŽAVO, JAVNIMI PODJETJI IN JAVNIMI ZAVODI</title>.</p>
               <p>Poročilo je dne 12.7.1993 zboru predložila komisija Državnega zbora po zakonu o
                  nezdružljivosti opravljanja javne funkcije s pridobitno dejavnostjo. Danes pa ste
                  na klop prejeli še dodatno poročilo komisije, ki je ponovno obravnavala
                  pripravljeni seznam, ker je v času od prekinitve zasedanja v mesecu juliju do
                  16.9.1993 prišlo do takšnih sprememb, da je bilo potrebno seznam spremeniti. Želi
                  poročevalec komisije besedo? Prosim, gospod Pucko.</p>
            </sp>
            <sp xml:id="SDZ1-Redna-11-1993-09-17.sp83">
               <speaker>CIRIL PUCKO:</speaker>
               <p>Hvala lepa. Spoštovani gospod predsedujoči, poslanke in poslanci. Takoj potem, ko
                  je bila komisija s strani Državnega zbora in dveh članov s strani Državnega sveta
                  imenovana, smo začeli z delom. Že na začetku smo se srečali z nekaterimi
                  vprašanji, ki smo jih morali najprej razrešiti in v skladu z zakonom smo tako
                  ugotovili, da morajo podatke o svojem premoženjskem stanju komisiji predložiti
                  naslednji funkcionarji: predsednik države, poslanci Državnega zbora, predsednik in
                  ministri Vlade, državni sekretarji, predstojniki republiških  upravnih organov v
                  sestavi ministrstev ter člani Državnega sveta v tistem delu zakona, ki se nanaša
                  na prepoved sprejemanja daril in pridobivanja ugodnosti ter na ugotavljanje
                  premoženjskega stanja funkcionarjev. Torej gre za 3. člen in 4. poglavje
                  zakona.</p>
               <p>Komisija je sprejela sklep, da zaradi poročila, ki je pred vami, v skladu z 20.
                  členom zakona sproti pogledamo v tisti del podatkov, da bi lahko pripravili
                  poročilo. Ostali podatki so takšne narave, da jih bo komisija pregledala le v
                  primeru, da bo prišlo do enormnega povečanja premoženja funkcionarjev.</p>
               <p>Poročilo, ki je pred vami, vsebuje vsa tista podjetja, v katerih je v skladu z 20.
                  členom zakona delež funkcionarja, njegovega zakonca ali osebe, s katero živi v
                  izvenzakonski skupnosti, ali njegovih družinskih članov, s katerimi živi v istem
                  gospodinjstvu, višji od 25% in s katerimi država, javna podjetja in javni zavodi
                  ne smejo poslovati.</p>
               <p>Ker je prišlo do prekinitve 11. seje Državnega zbora in ker so v tem času nastale
                  določene spremembe, je komisija na seji 15. septembra sprejela dodatno poročilo,
                  ki ste ga včeraj prejeli na klop, in ki je predmet obravnave v Državnem zboru.
                  Poročilo se po obravnavi v Državnem zboru objavi v Uradnem listu Republike
                  Slovenije. Hvala lepa.</p>
            </sp>
            <sp xml:id="SDZ1-Redna-11-1993-09-17.sp84">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Pucko. Želi besedo predstavnik Sekretariata za zakonodajo in
                  pravne zadeve? Želi besedo predstavnik Vlade? <stage>(Ne.)</stage> Besedo dajem
                  predstavnikom poslanskih skupin. Kdo želi besedo? <stage>(Nihče.)</stage> Besedo
                  dajem poslankam in poslancem. Kdo želi razpravljati? Ker ne želi nihče
                  razpravljati, razpravo zaključujem.</p>
               <p>Predlagam, da Državni zbor sprejme v skladu z zadnjim odstavkom 20. člena zakona o
                  nezdružljivosti opravljanja javnih funkcij s pridobitveno dejavnostjo, naslednji
                  sklep: Državni zbor se je seznanil s poročilom komisije Državnega zbora o zakonu o
                  nezdružljivosti opravljanja javne funkcije s pridobitno dejavnostjo. Seznam
                  gospodarskih družb, podjetij oziroma zavodov, ki ne smejo poslovati z državo,
                  javnimi podjetji, javnimi zavodi iz poročila, se objavi v Uradnem listu Republike
                  Slovenije. Želi o predlogu sklepa kdo razpravljati? Ker ne želi nihče
                  razpravljati, dajem predlagani sklep na glasovanje.</p>
               <p>Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je glasovanje končano in da je Državni zbor sklep sprejel. S tem
                  zaključujem to točko dnevnega reda.</p>
               <p>Prehajamo na <title>27. TOČKO DNEVNEGA REDA - OBRAVNAVA OBVESTILA O VLOŽENI
                     ZASEBNI KAZENSKI TOŽBI ZOPER POSLANCA DRŽAVNEGA ZBORA V ZVEZI S POSLANSKO
                     IMUNITETO PO DRUGEM ODSTAVKU 83. ČLENA USTAVE REPUBLIKE SLOVENIJE.</title>
               </p>
               <p>Poročilo je zboru predložila Mandatno-imunitetna komisija. Želi poročevalec
                  komisije besedo? Prosim, gospa Skuk.</p>
            </sp>
            <sp xml:id="SDZ1-Redna-11-1993-09-17.sp85">
               <speaker>NADA SKUK:</speaker>
               <p>Hvala za besedo. Spoštovani! Kot vidite iz poročila, je Mandatno-imunitetna
                  komisija razpravljala o vlogi na 12. seji, to je bilo že 8.7.. Jaz bi vam samo
                  osvežila spomin, da komisija v razpravi upošteva nekatere kriterije pri svojem
                  odločanju, in v konkretnem primeru, ko gre za obravnavo glede priznanja imunitete
                  poslancu gospodu Ivi Hvalici, je, kot je razvidno iz poročila, bilo oblikovano
                  enotno stališče, da se v konkretnem primeru upošteva želja poslanca. Iz priloge
                  vidite, da se sklicuje na imuniteto.</p>
               <p>Kljub temu bi vas opozorila še na dva kriterija, ki jih upošteva komisija poleg
                  drugih, in sicer upošteva funkcijo poslanca, kot veste je gospod Hvalica član
                  preiskovalne komisije, s katero je ta primer tudi povezan, za katerega je bila
                  zahteva podana in pa tudi ocenjuje trenutno politično situacijo komisija pri
                  svojem delu.</p>
               <p>Iz poročila je razvidno, da je sprejela sklepa, da o tej zadevi - ne bi brala vseh
                  številk, ker jih imate pred sabo v poročilu - komisija ne dovoli uvedbe kazenskega
                  postopka zoper poslanca Državnega zbora oziroma - zdaj sem se zmotila - predlaga
                  Državnemu zboru, da ne dovoli uvedbe kazenskega postopka zoper poslanca Državnega
                  zbora Republike Slovenije, gospoda Iva Hvalico, zaradi kaznivega dejanja žaljive
                  obdolžitve, po  členu 108/1/3 Kazenskega zakona Republike Slovenije.</p>
            </sp>
            <sp xml:id="SDZ1-Redna-11-1993-09-17.sp86">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. V skladu z drugim odstavkom 88. člena Poslovnika Državnega zbora, zbor
                  brez razprave in obrazložitve glasu odloči o predlaganem sklepu
                  Mandatno-imunitetne komisije.</p>
               <p>Prehajamo na glasovanje o predlogu sklepa Mandatno-imunitetne komisije, ki se
                  glasi:</p>
               <p>"Državni zbor Republike Slovenije na podlagi drugega odstavka 83. člena Ustave
                  Republike Slovenije in prvega odstavka 22. člena zakona o poslancih, v zvezi z
                  obvestilom Temeljnega sodišča enote v Novi Gorici, o vloženi zasebni tožbi pod
                  številko K85/93 ne dovoli uvedbe kazenskega postopka zoper poslanca Državnega
                  zbora Republike Slovenije, gospoda Ivo Hvalico zaradi kaznivega dejanja žaljive
                  obdolžitve  po členu 108/13 Kazenskega zakona Republike Slovenije." Na glasovanje
                  dajem predlog zakona. Gospod Hvalica,ni obrazložitve glasu.</p>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za sklep Mandatno-imunitetne komisije, da se ne dovoli uvedba kazenskega
                  postopka, prosim? <stage>(43 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je glasovanje končano in da je sklep sprejet. S tem zaključujem to
                  točko dnevnega reda.</p>
               <p>Predlagam, da Državni zbor nadaljuje delo in ne naredimo opoldanskega odmora, kot
                  so predlagali nekateri poslanci. V kolikor ne nasprotujete, bomo zagotovili
                  prisotnost Vlade pri točkah, ki so potrebne.</p>
               <p>Ali kdo temu nasprotuje, da sejo nadaljujemo do konca in da ne naredimo odmora?
                     <stage>(Da.)</stage></p>
               <p>Nadaljujemo s <title>27.A TOČKO DNEVNEGA REDA - OBRAVNAVA PREDLOGA SKLEPA O
                     REALIZACIJI DRUGEGA ODSTAVKA 34. ČLENA ZAKONA O POSLANCIH</title>.</p>
               <p>Predlog sklepa je predložila zboru Komisija za volitve, imenovanja in
                  administrativne zadeve. Želi besedo? <stage>(Ne želi.)</stage> Želi poročevalec
                  komisije besedo? <stage>(Ne želi.)</stage> Želi besedo predstavnik Sekretariata za
                  zakonodajo in pravne zadeve? Želi besedo predstavnik Vlade? Besedo dajem
                  predstavnikom poslanskih skupin. <stage>(Ne želi nihče.)</stage> Besedo dajem
                  poslankam in poslancem. Kdo želi razpravljati? 27.a točka je - predlog sklepa o
                  realizaciji drugega odstavka 34. člena zakona o poslancih. Želi kdo razpravljati o
                  tem? Ker ne želi nihče razpravljati, prehajamo na glasovanje o predlogu sklepa
                  Komisije za volitve, imenovanja in administrativne zadeve, ki se glasi: Za vsakega
                  poslanca pripada poslanski skupini za strokovne sodelavce, poslance 30.000 SIT
                  mesečno od 1.9.1993 dalje. Želi o predlogu sklepa kdo razpravljati?
                     <stage>(Ne.)</stage></p>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(55 poslancev.)</stage> Kdo je proti? <stage>(4
                     poslanci.)</stage></p>
               <p>Ugotavljam, da je glasovanje končano in da je sklep sprejet.</p>
               <p>Prehajamo na <title>27.B TOČKO DNEVNEGA REDA - OBRAVNAVA SPREMEMBE SKLEPA
                     POSLOVNIŠKE NARAVE O PARLAMENTARNI PREISKAVI</title>.</p>
               <p>Predlog spremembe sklepa je zboru predložila Komisija za poslovnik. Želi
                  poročevalec komisije besedo? Prosim, gospod Potrč.</p>
            </sp>
            <sp xml:id="SDZ1-Redna-11-1993-09-17.sp87">
               <speaker>MIRAN POTRČ:</speaker>
               <p>Hvala lepa. Najbrž smo že pozabili, ker je bilo to predloženo že spomladi, za kaj
                  gre. Bila so postavljena vprašanja in zahteve, da se omogoči tudi podpredsedništvo
                  v preiskovalni komisiji in postavljena so bila vprašanja, na kakšen način, ob
                  določenem številu devetih poslancev, zagotoviti tudi sodelovanje predstavnikov
                  narodnosti. Predlog sklepa ta vprašanja, dokler ne bomo sprejeli zakona in
                  poslovnika o parlamentarni preiskavi, rešuje, zato predlagam da glasujete za
                  njega. Hvala.</p>
            </sp>
            <sp xml:id="SDZ1-Redna-11-1993-09-17.sp88">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Potrč. Želi besedo predstavnik Sekretariata za zakonodajo in
                  pravne zadeve? Želi besedo predstavnik Vlade? Želijo besedo predstavniki
                  poslanskih skupin? <stage>(Ne.)</stage> Želijo besedo poslanke in poslanci? Želi
                  kdo razpravljati?</p>
               <p>Ker ne želi nihče razpravljati, razpravo zaključujemo. Prehajamo na glasovanje o
                  predlogu spremembe sklepa Komisije za poslovnik, ki se glasi:</p>
               <p>1. člen - prvi odstavek 7. člena sklepa poslovniške narave o parlamentarni
                  preiskavi se spremeni tako, da se glasi: Preiskovalno komisijo sestavljajo
                  predsednik, podpredsednik in toliko članov preiskovalne komisije, da so v
                  preiskovalni komisiji zastopane vse poslanske skupine, ki so za sodelovanje
                  izrazile željo s po enim poslancem.</p>
               <p>2. člen - ta sprememba sklepa poslovniške narave v parlamentarni preiskavi začne
                  veljati, ko ga sprejme Državni zbor.</p>
               <p>Želi o predlogu sklepa kdo razpravljati?</p>
               <p>Ker ne želi nihče razpravljati o predlogu sklepa, prehajamo na odločanje. Pri tem
                  je potrebna 2/3 večina prisotnih poslancev.  Ugotovimo sklepčnost! <stage>(62
                     prisotnih.)</stage></p>
               <p>Kdo je za? <stage>(55 poslancev.)</stage> Kdo je proti?
                  <stage>(Nihče.)</stage></p>
               <p>Ugotavljam, da je glasovanje končano in da je sklep sprejet. S tem zaključujemo
                  tudi to točko dnevnega reda.</p>
               <p>Prehajamo na <title>28. TOČKO DNEVNEGA REDA</title>, to je na <title>VOLITVE IN
                     IMENOVANJA</title>.</p>
               <p>K tej točki so vabljeni predstavniki predlagateljev in jih lepo pozdravljam.
                  Predloge Javnega tožilca Republike Slovenije, Sodnega sveta Republike Slovenije,
                  Zavoda za zdravstveno zavarovanje Slovenije ter predlog in mnenje Komisije za
                  volitve, imenovanja in administrativne zadeve ste prejeli. Prehajamo na obravnavo
                  in sklepanje o posameznih predlogih.</p>
               <p>Ob tem vas želim opozoriti, da Državni zbor, skladno s 172. členom poslovnika o
                  imenovanjih, razrešitvah in soglasjih, odloča z odlokom. Ker je Komisija za
                  volitve, imenovanja in administrativne zadeve mnenje in predloge k nekaterim
                  imenovanjem, razrešitvam in soglasjem predložila pred uveljavitvijo poslovnika,
                  odločitve Državnega zbora formalno niso pripravljene kot odloki. Zato predlagam,
                  da Državni zbor pooblasti Sekretariat za zakonodajo in pravne zadeve, da navedene
                  odločitve Državnega zbora objavi v formi odloka. Ali kdo temu predlogu nasprotuje?
                  Gospod Pregelj, nasprotujete?</p>
               <p>Ker ugotavljam, da nihče ne nasprotuje, je predlog sprejet.</p>
               <p>Prehajamo na odločanje o predlogih Sodnega sveta za izvolitev sodnikov Višjega
                  sodišča v Kopru, Temeljnega sodišča v Celju in Temeljnega sodišča v Novem mestu,
                  Sodišča združenega dela Republike Slovenije in za razrešitev sodnice Temeljnega
                  sodišča v Ljubljani. Predloge Sodnega sveta ste prejeli.</p>
               <p>Sodni svet Republike Slovenije predlaga, da Državni zbor izvoli gospo Nevenko
                  Djurkovi} za sodnico Višjega sodišča v Kopru, izvoli gospoda Branka Aubrehta za
                  sodnika Temeljnega sodišča v Celju, izvoli gospoda Martina Furlana za sodnika
                  Temeljnega sodišča v Novem mestu, izvoli gospo Majo Zakonjšek za sodnico Sodišča
                  združenega dela Republike Slovenije, izvoli gospo Ireno Kosmač-Zupančič za sodnico
                  Sodišča združenega dela Republike Slovenije in razreši gospo Tatjano Kraševec s
                  funkcije sodnice Temeljnega sodišča v Ljubljani z dnem razrešitve.</p>
               <p>Predloge je obravnavala Komisija za volitve, imenovanja in administrativne zadeve
                  in k vsem predlogom podala pozitivno mnenje. Ali želi poročevalec komisije besedo?
                     <stage>(Ne želi.)</stage></p>
               <p>Besedo dajem poslankam in poslancem. Ker ne želi nihče razpravljati, prehajamo na
                  glasovanje o posameznih predlogih.</p>
               <p>Na glasovanje dajem predlog, da se gospo Nevenko Djurkovi} izvoli za sodnico
                  Višjega sodišča v Kopru.</p>
               <p>Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(41 poslancev.)</stage> Kdo je proti? <stage>(6
                     poslancev.)</stage></p>
               <p>Ugotavljam, da je glasovanje končano in da je zbor gospo Nevenko Djurkovi} izvolil
                  za sodnico Višjega sodišča v Kopru.</p>
               <p>Na glasovanje dajem predlog, da se gospoda Branka Aubrehta izvoli za sodnika
                  Temeljnega sodišča v Celju.</p>
               <p>Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(35 poslancev.)</stage> Kdo je proti? <stage>(4
                     poslanci.)</stage></p>
               <p>Ugotavljam, da je glasovanje končano in je zbor gospoda Aubrehta izvolil za
                  sodnika Temeljnega sodišča v Celju.</p>
               <p>Na glasovanje dajem predlog, da se gospoda Martina Furlana izvoli za sodnika
                  Temeljnega sodišča v Novem mestu.</p>
               <p>Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(42 poslancev.)</stage> Kdo je proti? <stage>(3
                     poslanci.)</stage></p>
               <p>Ugotavljam, da je glasovanje končano in je zbor gospoda Martina Furlana izvolil za
                  sodnika Temeljnega sodišča v Novem mestu.</p>
               <p>Na glasovanje dajem predlog, da se gospo Majo Zakonjšek izvoli za sodnico Sodišča
                  združenega dela Republike Slovenije.</p>
               <p>Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(38 poslancev.)</stage> Kdo je proti? <stage>(6
                     poslancev.)</stage></p>
               <p>Ugotavljam, da je glasovanje končano in je zbor gospo Majo Zakonjšek izvolil za
                  sodnico Sodišča združenega dela Republike Slovenije.</p>
               <p>Na glasovanje dajem predlog, da se gospo Ireno Kosmač - Zupančič izvoli za sodnico
                  Sodišča združenega dela Republike Slovenije.</p>
               <p>Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(36 poslancev.)</stage> Kdo je proti? <stage>(4
                     poslanci.)</stage></p>
               <p>Ugotavljam, da je glasovanje končano in je zbor gospo Ireno Kosmač-Zupančič
                  izvolil za sodnico Sodišča združenega dela Republike Slovenije.</p>
               <p>Na glasovanje dajem predlog, da se gospo Tatjano Kraševec razreši funkcije sodnice
                  Temeljnega sodišča v Ljubljani z dnem razrešitve.</p>
               <p>Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(40 poslancev.)</stage> Kdo je proti? <stage>(1
                     poslanec.)</stage></p>
               <p>Ugotavljam, da je glasovanje končano in je zbor gospo Tatjano Kraševec razrešil
                  funkcije sodnice Temeljnega sodišča v Ljubljani z dnem razrešitve.</p>
               <p>Prehajamo na predlog Javnega tožilca Republike Slovenije za razrešitev namestnika
                  Javnega tožilca Temeljnega javnega tožilstva v Novem mestu. Predlog Javnega
                  tožilca ste prejeli.</p>
               <p>Javni tožilec Republike Slovenije predlaga, da Državni zbor razreši gospoda Jožeta
                  Perka funkcije namestnika Javnega tožilca Temeljnega javnega tožilstva v Novem
                  mestu.</p>
               <p>Predlog je obravnavala Komisija za volitve, imenovanja in administrativne zadeve
                  in je k predlogu podala pozitivno mnenje. Želi poročevalec komisije besedo?
                     <stage>(Ne želi.)</stage> Želijo besedo predstavniki poslanskih skupin?
                  Poslanci in poslanke? <stage>(Ne želijo.)</stage> Ker ne želi nihče razpravljati,
                  dajem na glasovanje predlog, da se gospoda Jožeta Perka razreši funkcije
                  namestnika Javnega tožilca Temeljnega javnega tožilstva v Novem mestu.</p>
               <p>Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je glasovanje končano in je Državni zbor gospoda Jožeta Perka
                  razrešil funkcije namestnika Javnega tožilca Temeljnega javnega tožilstva v Novem
                  mestu.</p>
               <p>Predlog Komisije za volitve, imenovanje in administrativne zadeve za razrešitev in
                  imenovanje štirih članov Sveta RTV Slovenija. Komisija za volitve, imenovanja in
                  administrativne zadeve predlaga, da Državni zbor ponovno odloči o predlogu za
                  razrešitev 4 članov Sveta RTV Slovenije in nato o predlogu za imenovanje 4 članov
                  Sveta RTV Slovenije, in sicer: razreši se člane: gospoda Matjaža Albrehta, Vlasto
                  Jalošič, Jožeta Zupančiča in Blaža Železnika. Za člane Sveta RTV pa se imenuje
                  gospoda Andreja Lenarčiča, Marjano Novak, Dareta Miliča in Ota Vilčnika.</p>
               <p>Želi poročevalec komisije besedo? Prosim, gospod Tone Anderlič.</p>
            </sp>
            <sp xml:id="SDZ1-Redna-11-1993-09-17.sp89">
               <speaker>TONE ANDERLIČ:</speaker>
               <p>Hvala lepa. Komisija za volitve, imenovanja in administrativne zadeve je 13.5.1993
                  za 8. sejo Državnega zbora pripravila predlog za razrešitev štirih članov Sveta
                  RTV in izjemen predlog za imenovanje novih štirih članov Sveta RTV. Kot veste, na
                  8. seji Državni zbor ni izglasoval razrešitev in seveda s tem tudi ni imenoval
                  štirih novih članov Sveta RTV Slovenije.</p>
               <p>Kasneje je pač tudi po tolmačenju zakonodajno-pravne službe bilo ugotovljeno, da
                  Državni zbor razrešitve preprosto ne more preprečiti, če gre za lastno željo in
                  seveda Državni zbor mora to željo upoštevati. To velja za primer Vlaste Jalošič,
                  Jožeta Zupančiča in Blaža Železnika, ki so sami podali odstopno izjavo. Glede
                  članstva v Svetu RTV Slovenija Matjaža Albrehta, pa seveda je potrebno upoštevati
                  dejstvo, da je šel v drugo delovno organizacijo oziroma v drugo službo, bil pa je
                  predstavnik sindikata v Svetu RTV in nima formalne možnosti, da zastopa delavce v
                  Svetu RTV Slovenija. Tako, da je s tega vidika razrešitev utemeljena in tudi zbor
                  lahko to razrešitev opravi, s tem da je bil glede imenovanja sprejet oziroma podan
                  predlog, in je bil s preglasovanjem, glede na različne interese poslanskih skupin,
                  predlagan predlog, kot ste ga sprejeli. Vse razloge, ki so bili podani na 8. seji
                  glede nerazrešitve in neimenovanja novih štirih članov pač mislim, da ni treba
                  obnavljati in da so vam poznani. Hvala lepa.</p>
            </sp>
            <sp xml:id="SDZ1-Redna-11-1993-09-17.sp90">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi besedo predstavnik Vlade? Predstavnik Sekretariata za zakonodajo
                  in pravne zadeve? Želijo besedo predstavniki poslanskih skupin? Prosim, gospod
                  Jelinčič.</p>
            </sp>
            <sp xml:id="SDZ1-Redna-11-1993-09-17.sp91">
               <speaker>ZMAGO JELINČIČ:</speaker>
               <p>Hvala lepa. Poslanska skupina Slovenske nacionalne stranke je predlagala za člana
                  v svetu RTV Slovenije gospoda Andreja Lenarčiča. Gospod Andrej Lenarčič je med tem
                  časom izstopil iz poslanske skupine Slovenske nacionalne stranke, zato tudi
                  stranka odstopa od tega in bomo naknadno dali novega kandidata. Gospod Andrej
                  Lenarčič pa ni več naš kandidat. Hvala lepa.</p>
            </sp>
            <sp xml:id="SDZ1-Redna-11-1993-09-17.sp92">
               <speaker>PODPREDSEDNIK VLADIMIR TOPLER:</speaker>
               <p>To je predlog, ki ga je Državnemu zboru predlagala Komisija za volitve, imenovanje
                  in administrativne zadeve. Želi še predstavnik poslanskih skupin besedo? Gospod
                  Peter Tancig.</p>
            </sp>
            <sp xml:id="SDZ1-Redna-11-1993-09-17.sp93">
               <speaker>DR. PETER TANCIG:</speaker>
               <p>Moram priznati, da sem malo v zadregi okoli te dinamike dogajanja in tudi v
                  nedorečenosti postopka, ker tudi pestujemo neko bolečino okoli proporcionalnega
                  oziroma ustreznega zastopanja naše stranke v svetu RTV-ja. Mi naše bolečine ne bi
                  tule razgrinjali in rušili postopka, da bi pa postopek šel naprej, pa mi podpiramo
                  gospoda Lenarčiča kot člana sveta. Hvala lepa.</p>
            </sp>
            <sp xml:id="SDZ1-Redna-11-1993-09-17.sp94">
               <speaker>PODPREDSEDNIK VLADIMIR TOPLER:</speaker>
               <p>Želi še predstavnik poslanskih skupin besedo? Želijo besedo poslanke in poslanci?
                  Gospod Jelinčič, prosim.</p>
            </sp>
            <sp xml:id="SDZ1-Redna-11-1993-09-17.sp95">
               <speaker>ZMAGO JELINČIČ:</speaker>
               <p>Hvala. Ravno zaradi tega, ker nočem, da bi se porušila forma in ker sem za to, da
                  se forma ohrani, ne more ostati zadeva takšna, kot je. Ker tukaj piše, da je
                  gospoda Lenarčiča pač predlagala poslanska skupina Slovenske nacionalne stranke in
                  če ga je predlagala, ima pravico tudi umakniti. Ker če ni več član naše stranke,
                  ne more biti naš zastopnik. Hvala lepa.</p>
            </sp>
            <sp xml:id="SDZ1-Redna-11-1993-09-17.sp96">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Jelinčič. Gospod Igor Bavčar.</p>
            </sp>
            <sp xml:id="SDZ1-Redna-11-1993-09-17.sp97">
               <speaker>IGOR BAVČAR:</speaker>
               <p>Spoštovani! Predlog je oblikovala Komisija za volitve in imenovanja. Mislim, da ga
                  ni mogoče več spreminjati. Če bo pripomoglo k nadaljevanju, tudi naša stranka
                  podpira imenovanje gospoda Lenarčiča.</p>
            </sp>
            <sp xml:id="SDZ1-Redna-11-1993-09-17.sp98">
               <speaker>PODPREDSEDNIK VLADIMIR TOPLER:</speaker>
               <p>Želi še kdo besedo? Ker ne želi nihče več besede in ker odločamo o predlogu
                  Komisije za volitve, imenovanja in administrativne zadeve, prehajamo na
                  glasovanje.</p>
               <p>Na glasovanje dajem predlog, da se gospoda Matjaža Albrehta, Vlasto Jalušič,
                  Jožeta Zupančiča in Blaža Železnika razreši funkcije članov Sveta RTV
                  Slovenije.</p>
               <p>Ugotovimo sklepčnost! <stage>(67 prisotnih.)</stage></p>
               <p>Kdo je za? <stage>(60 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je glasovanje končano in je zbor gospoda Matjaža Albrehta, Vlasto
                  Jalušič, Jožeta Zupančiča in Blaža Železnika razrešil funkcije članov Sveta RTV
                  Slovenije.</p>
               <p>Na glasovanje dajem predlog, da se gospoda Andreja Lenarčiča, Marjano Novak,
                  Dareta Miliča in Ota Vilčnika imenuje za člane Sveta RTV Slovenije.</p>
               <p>Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je glasovanje končano in je zbor gospoda gospoda Andreja Lenarčiča,
                  Marjano Novak, Dareta Miliča in Ota Vilčnika imenoval za člane Sveta RTV
                  Slovenije.</p>
               <p>Prehajamo na predlog Zavoda za zdravstveno zavarovanje Republike Slovenije za
                  pridobitev soglasja k imenovanju generalnega direktorja zavoda. Začasna skupščina
                  Zavoda za zdravstveno zavarovanje Republike Slovenije je Državnemu zboru
                  posredovala sklep o imenovanju gospoda Franca Koširja za generalnega direktorja
                  zavoda in predlagala Državnemu zboru, da k imenovanju poda soglasje.</p>
               <p>Na klop ste prejeli poročilo Komisije za volitve, imenovanja in administrativne
                  zadeve z dne 16.9.1993, iz katerega je razvidno, da komisija Državnemu zboru
                  predlaga, da pri tej točki dnevnega reda ne obravnava in odloča o predlogu
                  komisije o soglasju Državnega zbora k imenovanju Franca Koširja za generalnega
                  direktorja Zavoda za zdravstveno zavarovanje Slovenije.</p>
               <p>Komisija predlaga, da obravnavo in odločanje o tej zadevi uvrstimo na dnevni red
                  12. seje Državnega zbora, ko bo Odbor Državnega zbora za nadzor proračuna in
                  drugih javnih financ zaključil obravnavo o ugotovitvah inšpekcijskega pregleda
                  Službe družbenega knjigovodstva Slovenije o finančno-materialnem poslovanju
                  Zavoda.</p>
               <p>Želi poročevalec komisije besedo? Prosim gospod Tone Anderlič.</p>
            </sp>
            <sp xml:id="SDZ1-Redna-11-1993-09-17.sp99">
               <speaker>TONE ANDERLIČ:</speaker>
               <p>Hvala. Državni zbor je na 4. seji 25.2.1993 sprejel sklep, da nalaga Zavodu za
                  zdravstveno zavarovanje Slovenije in Službi družbenega knjigovodstva Republike
                  Slovenije, da pripravi celovito poročilo, v katerem bo zajeto poslovanje Zavoda za
                  zdravstveno zavarovanje Slovenije, tako v vsebinskem, organizacijskem, finančnem
                  in drugih pogledih. V zvezi s tem je komisija prejela tudi mnenje Odbora za
                  socialo, družino - kako se že imenuje - in pa na tej osnovi tudi mnenje
                  predsednika Državnega zbora, da naj Komisija za volitve in imenovanje kljub temu,
                  da ni bilo še poročila Službe družbenega knjigovodstva, ampak samo poročilo Zavoda
                  za zdravstveno zavarovanje Slovenije, pripravi predlog soglasja o imenovanju
                  direktorja Zavoda za zdravstveno zavarovanje Republike Slovenije in ta predlog je
                  bil pripravljen za julijsko sejo. Po tem, torej v septembru, pa je poročilo Službe
                  družbenega knjigovodstva prišlo in se je Odbor za nadzor nad proračunom in drugih
                  javnih financ s tem ukvarjal. Ni še zaključil razprave o tem in končnih ugotovitev
                  še ni. Je pa bilo tudi nekaj drugih sugestij v tej smeri, da naj se odloži
                  imenovanje oziroma oblikovanje soglasja oziroma sploh razprav o soglasju k
                  imenovanju direktorja na seji Državnega zbora vsaj do septembrske seje, čeprav je
                  bilo tudi nekaj drugačnih mnenj, da naj se pač kar imenuje in da se ob eventualnih
                  nepravilnostih kasneje lahko opravi razrešitev, vendar komisija tega predloga ne
                  podpira.</p>
               <p>Pojavilo se je tudi vprašanje, kako s funkcioniranjem zavoda v tem prehodnem
                  obdobju, ker je gospodu Koširju poteklo tudi v.d. na mestu direktorja zavoda.
                  Ugotovili smo, da skladno z začasnim statutom Zavoda ni opravljeno imenovanje
                  pomočnikov, tako kot statut veleva, ampak je gospod v.d. generalnega direktorja
                  Franc Košir pooblastil nekatere sodelavce, da opravljajo namesto njega te naloge.
                  Tako, da tudi s tega vidika smatramo, da ni potrebno oziroma nujno, da na današnji
                  seji opravimo dokončno glasovanje o soglasju k imenovanju direktorja Zavoda.</p>
               <p>Predlagam, da Državni zbor to točko preprosto preloži na prihodnjo sejo.
                  Hvala.</p>
            </sp>
            <sp xml:id="SDZ1-Redna-11-1993-09-17.sp100">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Tonetu Anderliču. Skladno s tretjim odstavkom 64. člena
                  Poslovnika Državnega zbora o predlogu komisije ni razprave in glasovanja. S tem je
                  ta točka zaključena, oziroma ni točka zaključena, ampak odločanje o namestniku k
                  imenovanju generalnega direktorja Zavoda.</p>
               <p>Prehajamo na predlog Komisije za volitve, imenovanja in administrativne zadeve za
                  sprejem odloka o sestavi Komisije Državnega zbora za volitve, imenovanja in
                  administrativne zadeve ter o razrešitvi članov in izvolitvi dveh članov komisije.
                  Predlog odloka je zboru predložila Komisija za volitve, imenovanja in
                  administrativne zadeve in predlagala zboru, da ga sprejme.</p>
               <p>Želi poročevalec komisije besedo? <stage>(Ne želi.)</stage> Želi besedo
                  predstavnik Vlade? <stage>(Ne.)</stage> Želijo besedo predstavniki poslanskih
                  skupin? Želijo besedo poslanke in poslanci? <stage>(Ne.)</stage></p>
               <p>Ker ne želi nihče razpravljati, dajem na glasovanje predlog odloka, ki ste ga
                  prejeli. Ga ne bom bral.</p>
               <p>Ugotovimo sklepčnost! <stage>(63 prisotnih.)</stage></p>
               <p>Kdo je za? <stage>(60 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je glasovanje končano in je odlok sprejet.</p>
               <p>Prehajamo na predlog Komisije za volitve, imenovanja in administrativne zadeve za
                  sprejem odloka o imenovanju članov Sveta Službe družbenega knjigovodstva Republike
                  Slovenije. Predlog odloka je zboru predložila Komisije za volitve, imenovanja in
                  administrativne zadeve in predlagala zboru, da ga sprejme. Želi poročevalec
                  komisije besedo? <stage>(Ne želi.)</stage> Želi besedo predstavnik Vlade?
                     <stage>(Ne.)</stage> Želijo besedo predstavniki poslanskih skupin? Želijo
                  besedo poslanke in poslanci? <stage>(Ne.)</stage></p>
               <p>Ker ne želi nihče razpravljati, prehajamo na glasovanje. Na glasovanje dajem
                  predlog odloka o imenovanju članov Sveta Službe družbenega knjigovodstva Republike
                  Slovenije.</p>
               <p>Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(57 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je glasovanje končano in je odlok sprejet.</p>
               <p>Prehajamo na predlog Komisije za volitve, imenovanja in administrativne zadeve za
                  sprejem odloka o sestavi Mandatno- imunitetne komisije Državnega zbora. Predlog
                  odloka je zboru predložila Komisije za volitve, imenovanja in administrativne
                  zadeve in predlagala zboru, da ga sprejme.</p>
               <p>Želi poročevalec komisije besedo? <stage>(Ne želi.)</stage> Želi besedo
                  predstavnik Vlade? <stage>(Ne.)</stage> Želijo besedo predstavniki poslanskih
                  skupin? Želijo besedo poslanke in poslanci? <stage>(Ne.)</stage></p>
               <p>Ker ne želi nihče razpravljati, prehajamo na glasovanje.</p>
               <p>Ugotovimo sklepčnost! <stage>(65 prisotnih.)</stage></p>
               <p>Kdo je za? <stage>(58 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je glasovanje končano in je odlok sprejet.                        
                                           </p>
               <p>Prehajamo na predlog Komisije za volitve, imenovanja in administrativne zadeve za
                  sprejem odloka o sestavi in imenovanju predsednika in članov Preiskovalne komisije
                  Državnega zbora o raziskovanju povojnih množičnih pobojev, pravno dvomljivih
                  procesov in drugih tovrstnih nepravilnosti. Predlog odloka je 15.7. zboru
                  predložila Komisija za volitve, imenovanja in administrativne zadeve in predlagala
                  zboru, da ga sprejme.</p>
               <p>Upoštevaje predlagano spremembo sklepa poslovniške narave, ki ga je Državni zbor
                  sprejel pod 27.b. točko dnevnega reda, je komisija dne 9.9.1993 ponovno
                  obravnavala navedeno zadevo in sklenila, da v primeru, če bo sklep poslovniške
                  narave sprejet, predlog sklepa in odloka z dne 15-7-1993 umakne in Državnemu zboru
                  predlaga sprejem novega odloka o sestavi in imenovanju predsednika, podpredsednika
                  in članov Preiskovalne komisije Državnega zbora o raziskovanju povojnih množičnih
                  pobojev, pravno-dvomljivih procesov in  drugih tovrstnih nepravilnosti.</p>
               <p>Dodatno poročilo komisije in predlog odloka ste prejeli. Želi poročevalec komisije
                  besedo? <stage>(Ne.)</stage> Želi besedo predstavnik Vlade? Želijo besedo
                  predstavniki poslanskih skupin? Želijo besedo poslanke in poslanci? Ker ne želi
                  nihče razpravljati, prehajamo na odločanje. Na glasovanje dajem predlog
                  odloka.</p>
               <p>Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(57 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je glasovanje končano in da je odlok sprejet.</p>
               <p>Prehajamo na predlog Komisije za volitve, imenovanja in administrativne zadeve za
                  sprejem odloka o spremembah odloka o sestavi Odbora Državnega zbora za obrambo in
                  izvolitvi predsednika, podpredsednika in članov odbora. Predlog odloka je danes
                  zboru predložila Komisija za volitve, imenovanja in administrativne zadeve in
                  predlagala zboru, da ga sprejme. Želi poročevalec komisije besedo?
                     <stage>(Ne.)</stage> Želi besedo predstavnik Vlade? Predstavniki poslanskih
                  skupin? Prosim, gospod Sašo Lap.</p>
            </sp>
            <sp xml:id="SDZ1-Redna-11-1993-09-17.sp101">
               <speaker>SAŠO LAP:</speaker>
               <p>Hvala za besedo. Predvsem bi želel povedati naslednje. Razumem, da je KVIAZ
                  pripravil odlok, ki v isti sapi razrešuje in obenem imenuje. Zdaj se sprašujem in
                  sprašujem vas, kako se lahko v isti sapi odločite enkrat za, enkrat proti, če
                  lahko glasujete samo enkrat. In zato predlagam, to je predlog, da KVIAZ poskuša
                  oblikovati dva odloka, v kolikor je to možno, kjer bomo v prvem razrešili in v
                  drugem potrdili. Hvala.</p>
            </sp>
            <sp xml:id="SDZ1-Redna-11-1993-09-17.sp102">
               <speaker>PODPREDSEDNIK VLADIMIR TOPLER:</speaker>
               <p>Hvala. Želi še predstavnik poslanskih skupin besedo? Gospod Anderlič, želite
                  besedo kot predstavnik LDS, ali komisije. Izvolite, imate besedo v imenu
                  komisije.</p>
            </sp>
            <sp xml:id="SDZ1-Redna-11-1993-09-17.sp103">
               <speaker>TONE ANDERLIČ:</speaker>
               <p>Tak postopek je v skladu s poslovnikom pravilen in tudi na sami komisiji smo se
                  nekako lovili okrog te zadrege, ali bi bilo boljše najprej razrešiti in če gospod
                  Jelinčič kot predsednik odbora ne bi bil razrešen, potem seveda ni drugega
                  postopka imenovanja gospoda Kopšeta za predsednika, kar pa v bistvu isto pomeni.
                  Torej, če tega odloka ne sprejmemo oziroma, če ne potrdimo tega, gospod Jelinčič
                  ostane predsednik komisije in gospod Kopše ni novi predsednik komisije, kar je po
                  vsebinski plati popolnoma enako. Hvala lepa.</p>
            </sp>
            <sp xml:id="SDZ1-Redna-11-1993-09-17.sp104">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še besedo predstavnik skupin? Prosim, gospod Žarko Pregelj v
                  imenu SLS.</p>
            </sp>
            <sp xml:id="SDZ1-Redna-11-1993-09-17.sp105">
               <speaker>ŽARKO PREGELJ:</speaker>
               <p>Spoštovani! Res je, da se razrešitev in imenovanje opravi z odlokom. To je
                  nedvoumno v poslovniku, medtem ko ta procedura, da se istočasno opravi razrešitev
                  in istočasno novo imenovanje, pa ni predvidena oziroma vsaj jaz je tako ne
                  razumem. Tukaj prosim ustrezno službo, da nam da točno decidirano poročilo oziroma
                  odgovor, kaj naj bi bila prava procedura.</p>
               <p>To, kar je bilo zdaj povedano s strani gospoda Anderliča, velja zgolj za
                  konstruktivno nezaupnico. V tem primeru ne gre za konstruktivno nezaupnico.
                  Hvala.</p>
            </sp>
            <sp xml:id="SDZ1-Redna-11-1993-09-17.sp106">
               <speaker>PODPREDSEDNIK VLADIMIR TOPLER:</speaker>
               <p>Gospod Pregelj, vi ste govorili proceduralno, ne pa v imenu SLS. Jaz sem vprašal,
                  če želite v imenu SLS. Proceduralno v imenu SLS.</p>
               <p>Ponovno poudarjam, da glasujemo o predlogu, ki ga je Komisija za volitve,
                  imenovanja in administrativne zadeve predlagala Državnemu zboru in ta predlog
                  lahko spremeni samo ta komisija, ne moremo ga pa spreminjati mi.</p>
               <p>Želi še kdo besedo v imenu predstavnikov strank? Gospod Sašo Lap, vi ste že, vaša
                  skupina.</p>
               <p>Želi še kdo kot predstavnik stranke? Besedo dajem poslankam in poslancem. Najprej
                  se je javil gospod Poljšak, potem pa ste vi, gospod Sašo Lap.</p>
            </sp>
            <sp xml:id="SDZ1-Redna-11-1993-09-17.sp107">
               <speaker>MARIJAN POLJŠAK:</speaker>
               <p>Jaz sem mislil, da je predsedujoči že pozabil na mene, ampak že vedno se spomnim,
                  kaj sem hotel prej reči. Hotel sem popraviti gospoda Anderliča, da obstaja še ena
                  varianta, to je, da razrešimo gospoda Jelinčiča in da ne izvolimo gospoda Kopšeta.
                  Hvala.</p>
            </sp>
            <sp xml:id="SDZ1-Redna-11-1993-09-17.sp108">
               <speaker>PODPREDSEDNIK VLADIMIR TOPLER:</speaker>
               <p>Gospod Sašo Lap, prosim.</p>
            </sp>
            <sp xml:id="SDZ1-Redna-11-1993-09-17.sp109">
               <speaker>SAŠO LAP:</speaker>
               <p>Jaz vztrajam pri svojem predlogu, da se razišče možnost oziroma da se pojasni, ali
                  je možno oblikovati dva odloka. Torej da glasujem najprej o nezaupnici in potem o
                  novem članu oziroma predsedniku.</p>
            </sp>
            <sp xml:id="SDZ1-Redna-11-1993-09-17.sp110">
               <speaker>PODPREDSEDNIK VLADIMIR TOPLER:</speaker>
               <p>Gospod Tone Anderlič, prosim. Jaz še enkrat poudarjam, da glasujemo o predlogu
                  komisije, ki je predlagala tale odlok in o odloku.</p>
            </sp>
            <sp xml:id="SDZ1-Redna-11-1993-09-17.sp111">
               <speaker>TONE ANDERLIČ:</speaker>
               <p>Razprava o temu vprašanju je bila precej obširna, mi lahko verjamete, predvsem pa
                  polemična tudi z vidika pravice poslanske skupine, da pač zadrži glede na sestav
                  delovnih teles in vodenja teh delovnih teles v Državnem zboru neko razmerje in jaz
                  seveda mislim, da je potrebno o tem odloku, tako kot je pripravljen, glasovati. V
                  skrajnem primeru lahko komisija še enkrat o tem razpravlja. Ampak kot sem rekel,
                  mi smo se posvetovali o tem, tudi o pravni zadregi, vendar smo si poslovnik
                  tolmačili tako, kot ga je gospod Pregelj v prvem delu tolmačil. Torej z odlokom se
                  razrešuje in imenuje novega kandidata. Predlagam, da glasujete o odloku.
                  Hvala.</p>
            </sp>
            <sp xml:id="SDZ1-Redna-11-1993-09-17.sp112">
               <speaker>PODPREDSEDNIK VLADIMIR TOPLER:</speaker>
               <p>Želi še kdo besedo? Ker ne želi nihče več besede, prehajamo na odločanje in
                  glasovanje. Na glasovanje dajem odlok.</p>
               <p>Prosim, gospod Pregelj, obrazložitev glasu. Proceduralno lahko imate. Ampak še
                  enkrat poudarjam, da glasujemo o odloku in da ne bomo spreminjali, kot je povedal
                  gospod Tone Anderlič, kajti potem bo prišlo do precedenčnega postopka in bomo
                  vedno spreminjali sestavo v Državnem zboru, ki je bila že prej dogovorjena v
                  komisiji, prosim.</p>
            </sp>
            <sp xml:id="SDZ1-Redna-11-1993-09-17.sp113">
               <speaker>ŽARKO PREGELJ:</speaker>
               <p>Spoštovani! Ne gre za to. Jaz kot predstavnik poslanske skupine sem dal predlog
                  prej v razpravi. Sedaj čisto proceduralno sprašujem, ali boste ta predlog
                  upoštevali? Zahteval sem v imenu poslanske skupine, da strokovna služba pojasni
                  ali je tako ravnanje, kot je sedaj tukaj dano, da se v istem odloku razrešuje in
                  imenuje, v skladu s poslovnikom. Zgolj to.</p>
            </sp>
            <sp xml:id="SDZ1-Redna-11-1993-09-17.sp114">
               <speaker>PODPREDSEDNIK VLADIMIR TOPLER:</speaker>
               <p>Gospod Pregelj. Jaz sem vam že odgovoril na vprašanje, in to je tudi mnenje
                  strokovne službe, kar jaz zagovarjam. Lahko pa vam damo tudi pismeno. Prosim
                  izvolite. Ugovarjate.</p>
            </sp>
            <sp xml:id="SDZ1-Redna-11-1993-09-17.sp115">
               <speaker>ŽARKO PREGELJ:</speaker>
               <p>Ugovarjam taki obrazložitvi poslovnika in po poslovniku o tem potem odloča
                  zbor.</p>
            </sp>
            <sp xml:id="SDZ1-Redna-11-1993-09-17.sp116">
               <speaker>PODPREDSEDNIK VLADIMIR TOPLER:</speaker>
               <p>Torej dajem na glasovanje predlog, ali se strinjate s to proceduro, ki jo vodimo?
                  Ali ji nasprotujete?</p>
               <p>Gospod Žare Pregelj ugovarja razlagi poslovnika.</p>
               <p>Gospod Žare Pregelj, lahko daste amandma na odlok, ne morete pa spreminjati
                  procedure.</p>
               <p>Da ne bi seje zavlačevali, prosim, da ste konstruktivni, gospod Pregelj.</p>
            </sp>
            <sp xml:id="SDZ1-Redna-11-1993-09-17.sp117">
               <speaker>ŽARKO PREGELJ:</speaker>
               <p>Mi smo podali proceduralno zahtevo, da se v resnici ne more glasovati z enim
                  odlokom hkrati o razrešitvi in imenovanju. In v imenu poslanskega kluba sem
                  zahteval, da nam službe pojasnijo, v katerem členu poslovnika to piše. Te
                  obrazložitve nismo dobili, oziroma je bilo rečeno kot da to nekje piše, pa ne vemo
                  kje. Zaradi tega predlagam, da Državni zbor glasuje o tem, ali poteka procedura
                  tako, da se lahko razreši in imenuje istočasno, ali ne. Hvala.</p>
            </sp>
            <sp xml:id="SDZ1-Redna-11-1993-09-17.sp118">
               <speaker>PODPREDSEDNIK VLADIMIR TOPLER:</speaker>
               <p>O tem ne moremo glasovati. Da ne bomo sejo preveč zapletali, prosim, da ugotovimo
                  sklepčnost in glasujemo o odloku, ki ga je predlagala KVIAZ.</p>
               <p>Ugotovimo sklepčnost! <stage>(54 prisotnih.)</stage></p>
               <p>Kdo je za predlagani odlok? <stage>(38 poslancev.)</stage> Kdo je proti?
                     <stage>(14 poslancev.)</stage></p>
               <p>Ugotavljam, da je glasovanje končano in je odlok sprejet.</p>
               <p>Prehajamo na predlog Komisije za volitve, imenovanja in administrativne zadeve za
                  sprejem odloka o spremembah in dopolnitvah odloka o sestavi in imenovanju
                  predsednika in članov Preiskovalne komisije Državnega zbora za parlamentarno
                  preiskavo o sumu zlorabe javnih pooblastil v poslovanju podjetij HIT Nova Gorica,
                  ELAN, Slovenske železarne, banke, ki so v sanacijskem postopku, dodelitev koncesij
                  za uvoz sladkorja tudi za potrebe državnih rezerv. Predlog odloka je danes zboru
                  predložila Komisija za volitve, imenovanja in administrativne zadeve in predlaga
                  zboru, da ga sprejme.</p>
               <p>Želi poročevalec komisije besedo? <stage>(Ne.)</stage> Želi besedo predstavnik
                  Vlade ali sekretariata? <stage>(Ne.)</stage> Želijo besedo predstavniki poslanskih
                  skupin? Želijo besedo poslanke in poslanci?</p>
               <p>Ker ne želi nihče razpravljati, razpravo zaključujemo in dajem na glasovanje
                  predlog odloka.</p>
               <p>Ugotovimo sklepčnost! <stage>(58 prisotnih.)</stage></p>
               <p>Kdo je za predlagani odlok? <stage>(57 poslancev.)</stage> Kdo je proti? <stage>(1
                     poslanec.)</stage></p>
               <p>Ugotavljam, da je glasovanje končano in je odlok sprejet.</p>
               <p>Prehajamo na predlog Komisije za volitve, imenovanja in administrativne zadeve za
                  sprejem odloka o imenovanju ravnateljice Narodne in univerzitetne knjižnice v
                  Ljubljani. Predlog odloka je danes zboru predložila Komisija za volitve,
                  imenovanja in administrativne zadeve in predlaga zboru, da ga sprejme.</p>
               <p>Želi poročevalec komisije besedo? <stage>(Ne.)</stage> Želi besedo poročevalec
                  Vlade ali sekretariata? <stage>(Ne.)</stage> Besedo imajo predstavniki poslanskih
                  skupin. Ne želi nihče razpravljati.</p>
               <p>Prehajamo k razpravi in besedo dajem poslankam in poslancem. Ker ne želi nihče
                  razpravljati, prehajamo na glasovanje.</p>
               <p>Na glasovanje dajem predlog odloka.</p>
               <p>Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(24 poslancev.)</stage> Kdo je proti? <stage>(30
                     poslancev.)</stage></p>
               <p>Ugotavljam, da odlok ni sprejet.</p>
               <p>S tem smo končali točko "volitve in imenovanja". Vsem, ki so bili razrešeni, se
                  zahvaljujem in čestitam vsem, ki so bili na novo izvoljeni.</p>
               <p>Ker še nimamo vseh stališč in ker jih še niste prejeli na mizo, odrejam 15-minutni
                  odmor. Nadaljujemo torej čez 15 minut in prosim, da bo takrat zagotovljena
                  sklepčnost. <stage>(Govorjenje)</stage> To še ni pravi odmor, to je samo
                  15-minutna prekinitev, da vam razdelijo stališča in da jih preberete.</p>
            </sp>
            <sp xml:id="SDZ1-Redna-11-1993-09-17.sp119">
               <speaker>TONE ANDERLIČ:</speaker>
               <p>Prosim člane Komisije za volitve, imenovanja in administrativne zadeve, da sejo,
                  ki je bila predvidena ob 13. uri, opravimo sedaj, ker menim, da jo lahko opravimo
                  v 15 minutah. Hvala.</p>
            </sp>
            <stage type="time">(Seja je bila prekinjena ob 13.40 uri in se je nadaljevala ob 14.06
               uri.)</stage>
            <sp xml:id="SDZ1-Redna-11-1993-09-17.sp120">
               <speaker>PODPREDSEDNIK VLADIMIR TOPLER:</speaker>
               <p>Spoštovane poslanke in poslanci, nadaljujemo s sejo. Prosim, da na začetku najprej
                  ugotovimo sklepčnost.</p>
               <p>Ugotovimo sklepčnost! <stage>(48 prisotnih.)</stage></p>
               <p>Ugotavljam, da je zbor sklepčen in lahko nadaljujemo z delom.</p>
               <p>Prehajamo na <title>21. TOČKO DNEVNEGA REDA: ODLOČANJE O STALIŠČIH K PREDLOGU
                     ZAKONA O SPREMEMBAH IN DOPOLNITVAH STANOVANJ-SKEGA ZAKONA, PRVA
                     OBRAVNAVA</title>.</p>
               <p>Prejeli smo drugo dodatno poročilo na klop. Prosim gospoda Preglja, da poda
                  poročilo Odbora za infrastrukturo in okolje.</p>
            </sp>
            <sp xml:id="SDZ1-Redna-11-1993-09-17.sp121">
               <speaker>ŽARKO PREGELJ:</speaker>
               <p>Spoštovani! Odbor je obravnaval vsa prispela stališča in sklepe, ki so bili pisno
                  vloženi ter hkrati dodal še tiste, ki jih je že sam na prejšnji obravnavi sprejel.
                  Glede na način dela smo izločali tista stališča, ki so bila dana v obliki
                  amandmajev, ker se pri prvi obravnavi taka stališča ne sprejemajo. Tako, da imate
                  pred seboj stališča, ki jih zakon v prvi obravnavi sprejemajo in predlagajo
                  pripravo druge obravnave, Vlada naj pa kot predlagatelj pripravi predloga zakona
                  za drugo obravnavo, upošteva vrsto stališč.</p>
               <p>Ta stališča odbor ni vedno sprejel s polnim soglasjem, nekatera so bila izločena,
                  večina pa je bila sprejeta z večino na odboru. Verjetno bo o posameznih stališčih
                  povedal svoje mnenje tudi predlagatelj zakona in jaz predlagam, da glasujemo o
                  vsakem stališču posebej, ker so nekatera pač za del poslanskih skupin
                  sprejemljiva, druga ne.</p>
               <p>Toliko, kar se tiče proceduralne obravnave. Sedaj, če želite, lahko gremo od
                  stališča, do stališča posebej. Predlagam, da to, kar delamo, delamo sproti in se
                  sproti odločamo in zaradi tega ne bi zavlačeval z obrazložitvijo. Hvala.</p>
            </sp>
            <sp xml:id="SDZ1-Redna-11-1993-09-17.sp122">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Preglju. Prehajamo na odločanje o stališčih. Želi kdo
                  razpravljati o stališčih? Prosim gospod minister.</p>
            </sp>
            <sp xml:id="SDZ1-Redna-11-1993-09-17.sp123">
               <speaker>MIHA JAZBINŠEK:</speaker>
               <p>Jaz bi proceduralno vprašal. Lahko jaz o posameznem stališču tudi diskutiram?
                     <stage>(Lahko.)</stage> Potem bom takrat diskutiral.</p>
            </sp>
            <sp xml:id="SDZ1-Redna-11-1993-09-17.sp124">
               <speaker>PODPREDSEDNIK VLADIMIR TOPLER:</speaker>
               <p>Gospod minister se odpoveduje razpravi. Želi kdo razpravljati? Ker ne želi nihče
                  razpravljati, prehajamo na odločanje po posameznih stališčih.</p>
               <p>Državni zbor Republike Slovenije je opravil obravnavo predloga za izdajo zakona o
                  spremembah in dopolnitvah stanovanjskega zakona z osnutkom zakona kot prvo
                  obravnavo predloga zakona in sprejema cilje zakona in temeljne rešitve v načelu
                  kot ustrezne.</p>
               <p>Ugotovimo sklepčnost! <stage>(50 prisotnih.)</stage></p>
               <p>Kdo je za to stališče? <stage>(48 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je glasovanje končano in je stališče sprejeto.</p>
               <p>Prehajamo na stališče pod 2. točko. Vlada Republike Slovenije naj pri pripravi
                  predloga zakona o spremembah in dopolnitvah stanovanjskega zakona za drugo
                  obravnavo upošteva naslednja stališča in predloge.</p>
               <p>Da ne bi bral vsega; vsi imate to pred seboj. <stage>(Nekdo govori.)</stage></p>
               <p>Prosim, gospod Potrč, izvolite. <stage>(Gospod Potrč nekaj govori iz
                     klopi.)</stage> Amandmaje imate pravico dajati sedaj, spreminjevalne amandmaje.
                     <stage>(Gospod Potrč zopet nekaj govori iz klopi.)</stage> K točki pod številko
                  2. Prosim, gospod Potrč. Predlagate, da bi glasovali po alineah?</p>
            </sp>
            <sp xml:id="SDZ1-Redna-11-1993-09-17.sp125">
               <speaker>MIRAN POTRČ:</speaker>
               <p>Zato jaz ravno sprašujem, ali amandmaje k vsaki alinei posebej, ali povem tiste,
                  ki jih imam in jih vam predložim?</p>
            </sp>
            <sp xml:id="SDZ1-Redna-11-1993-09-17.sp126">
               <speaker>PODPREDSEDNIK VLADIMIR TOPLER:</speaker>
               <p>Prosim, če jih pismeno predložite.</p>
            </sp>
            <sp xml:id="SDZ1-Redna-11-1993-09-17.sp127">
               <speaker>MIRAN POTRČ:</speaker>
               <p>Jaz predlagam tri dopolnitve.</p>
               <p>Prvič predlagam, da se na koncu druge alinee, ki govori o ustreznem upoštevanju
                  stališč razlaščencev in najemnikov pri dograditvi 125. člena zakona, doda
                  naslednje besedilo: Pri tem naj zagotovi, da se bodo imetnikom stanovanjske
                  pravice v denacionaliziranih stanovanjih zagotovile smiselno enake pravice do
                  nakupa stanovanj kot so za druge že določene v zakonu, vendar ne na škodo
                  lastninske pravice denacionalizacijskih upravičencev.</p>
               <p>Mislim, da če neko tako stališče ne sprejmemo in ob dejstvu, da je sprejet samo
                  del stališč, ki ga je včeraj predlagal gospod Frim in s katerim smo vsi soglašali,
                  to je v 4. alinei, da bomo sicer samo rekli, da se naj neke pravice iščejo, ampak
                  da naj niti slučajno ne bodo enake. In mislim, da tu je približno jasno
                  predlagatelju povedati, kaj naj stori. Drugo, ne trdim, da mora priti na to mesto.
                  Ampak predlagal sem pač, da se za 9. alineo vstavi nova alinea, lahko je pa na
                  koncu, ali pa kjerkoli, ki ima sledeče besedilo: v predlog zakona naj vgradi
                  rešitve, ki bodo imetnikom stanovanjske pravice v denacionaliziranih stanovanjih
                  zagotovile, da se jim na ustrezni način upoštevajo vlaganja v povečanje vrednosti
                  teh stanovanj.</p>
               <p>In tretji moj predlog je, da se da pač predzadnjo alineo, ki govori o upoštevanju
                  pripomb sekretariata še nova, ki glasi: v skladu z novimi rešitvami v zakonu naj
                  dopolni tudi kazenske določbe zakona. Prihaja namreč nekaj novih rešitev in temu
                  ustrezno bo tudi prav kazenske določbe prilagoditi. Hvala lepa.</p>
            </sp>
            <sp xml:id="SDZ1-Redna-11-1993-09-17.sp128">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Potrč. Ker bomo drugače glasovali v celoti predlagam, da to
                  točko 2. glasujemo po alineah, ker drugače ne bo možno glasovanje. Prehajamo na
                  glasovanje. Imate vsi možnost, da dajete spreminjevalne amandmaje na 1. alineo
                  določila, da sme število oseb, ki prebivajo v najemnem stanovanju, dosegati največ
                  3-kratno število oseb, za katere se šteje, da je stanovanje še primerno, naj vnese
                  tudi med kazenske določbe in določi kazen za kršitev. Želi o tem kdo razpravljati,
                  dodati spreminjevalne amandmaje? <stage>(Ne.)</stage></p>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(39 poslancev.)</stage> Kdo je proti? <stage>(1
                     poslanec.)</stage></p>
               <p>Ugotavljam, da je glasovanje končano in da je 1. alinea sprejeta.</p>
               <p>2. alinea, dovolite, da ne berem. Najprej imamo amandma gospoda Potrča. 2. alinea
                  naj se dopolni z besedilom: pri tem naj zagotovi, da se bodo imetnikom
                  stanovanjskih pravic v denaciona-liziranih stanovanjih zagotovile smiselno enake
                  pravice do nakupa stanovanj, kot so za druge že določene v zakonu, vendar ne na
                  škodo lastninske pravice denacionalizacijskih upravičencev. Prosim, gospod
                  Jazbinšek.</p>
            </sp>
            <sp xml:id="SDZ1-Redna-11-1993-09-17.sp129">
               <speaker>MIHA JAZBINŠEK:</speaker>
               <p>Jaz bi prosil gospoda Potrča, da to obrazloži. Mi si vseskozi prizadevamo imeti
                  modele, kjer bi pravice bile čim bolj izenačene in bi prosil za naprej, da bi
                  lahko to še dodatno pogledali, katere pravice morajo biti v tem primeru izenačene,
                  kot sicer v družbenih stanovanjih, ki so se privatizirala, da bi jih tu lahko. Jaz
                  tu poznam samo en problem in to je problem pravice nakupa na lokaciji, in sicer
                  prisilne pravice nakupa na lokaciji, ali pa zahteva kupiti na isti lokaciji, to,
                  kar je seveda normalno v družbenih stanovanjih, kar pa tu ne moremo, ker bi bila
                  to druga nacionalizacija in zato imamo te prostovoljne modele in tretjega v smeri
                  čim večje prostovoljnosti. Prosil bi, če pojasni, kateri so to problemi.</p>
            </sp>
            <sp xml:id="SDZ1-Redna-11-1993-09-17.sp130">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospod Potrč.</p>
            </sp>
            <sp xml:id="SDZ1-Redna-11-1993-09-17.sp131">
               <speaker>MIRAN POTRČ:</speaker>
               <p>Jaz sem razumel vprašanje na dva načina. Če je nejasno iz ponovnega branja, jaz pa
                  ne trdim, da je moja pisava lepa, ampak tako, kot je bilo prebrano, se morebiti
                  res kaj ne da razumeti. Smisel je dvojni. Prvič, da se zagotovi enaka, smiselno
                  enaka pravica do nakupa in da ne sme biti v škodo sedanjih novih lastnikov. To je
                  smisel tega. Zato na prvo vprašanje, ali gre za kakšno drugo pravico, kot za
                  pravico nakupa, ne. V tem amandmaju gre samo za pravico do nakupa. Ne trdim, da ta
                  pravica do nakupa mora biti uveljavljena, kar je smiselna na stanovanju, v katerem
                  zdaj je, kar mnogokrat ne bo mogoča. Če ne more biti v škodo lastnika, potem brez
                  njegovega soglasja ni mogoča. Biti morajo pa zagotovljeni smiselno enaki pogoji,
                  da se bo ta pravica lahko uveljavila. Moje mnenje je pač, da če tega ne napišemo,
                  samo proučiti stališča enih in drugih, in to vgraditi v ustrezne rešitve iz 125.
                  člena, dopušča možnost, da bodo rešitve takšne, ki to pravico do nakupa dejansko
                  ne bodo zagotovile. Hvala.</p>
            </sp>
            <sp xml:id="SDZ1-Redna-11-1993-09-17.sp132">
               <speaker>PODPREDSEDNIK VLADIMIR TOPLER:</speaker>
               <p>Gospod Potrč, jaz bi vas prosil, če bi še enkrat prebrali, da bodo poslanci bolje
                  razumeli in v bodoče tudi prosim, da bi sami prebrali amandmaje.</p>
            </sp>
            <sp xml:id="SDZ1-Redna-11-1993-09-17.sp133">
               <speaker>MIRAN POTRČ:</speaker>
               <p>Ko me boste poklicali, bom. Pri tem naj zagotovi, da se bodo imetnikom
                  stanovanjske pravice v denacionaliziranih stanovanjih zagotovile smiselno enake
                  pravice do nakupa stanovanja kot so za druge, že določene v zakonu, vendar ne na
                  škodo lastninske pravice denacionalizacijskih upravičencev.</p>
            </sp>
            <sp xml:id="SDZ1-Redna-11-1993-09-17.sp134">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Potrč. Prosim, da ugotovimo sklepčnost, glasujemo o amandmaju
                  gospoda Potrča.</p>
               <p>Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da je glasovanje končano in je spreminjevalni amandma sprejet.</p>
               <p>Prehajamo na odločanje o 2. alinei, skupaj s spreminjevalnim amandmajem.</p>
               <p>Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je glasovanje končano in je druga alinea sprejeta.                
                                                   </p>
               <p>3. alinea: Izvede analizo dodatnih obremenitev in izvedljivosti izplačil iz
                  sredstev Slovenskega odškodninskega sklada in razvojnega sklada.</p>
               <p>Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je glasovanje končano in je tretja alinea sprejeta.</p>
               <p>4. alinea: Imetniki stanovanjske pravice ne morejo svojih pravic uveljaviti v
                  škodo lastnika, ki mu je bilo stanovanje vrnjeno po zakonu o denacionalizaciji, če
                  se ta ne strinja, ampak v breme odškodninskega sklada.              </p>
               <p>Prosim, gospod Jazbinšek.</p>
            </sp>
            <sp xml:id="SDZ1-Redna-11-1993-09-17.sp135">
               <speaker>MIHA JAZBINŠEK:</speaker>
               <p>Predlagatelj ima tu amandma: zadnja vrstica te alinee naj se črta. Jaz bom
                  obrazložil, za kaj gre. Gre za to, da ta model, ki je seveda drugi model, ki je
                  seveda prostovoljni model, pomeni, da mi za to, da bi najemnik v tem stanovanju
                  kupil lahko na drugi lokaciji novo stanovanje in s tem spraznil to stanovanje.
                  Iščemo, rekel bi, motive in s tem sredstva tako pri lastniku, ki ima motiv dobiti
                  spraznjeno stanovanje, potem pri odškodninskem skladu pri občini in pri razvojnem
                  skladu in to nam omogoča realnost modela. Pri občini praviloma v gotovini, pri
                  ostalih dveh praviloma v vrednostnih papirjih, kar je že dokaj neugodno. S strani
                  lastnika stanovanja bo šlo tu seveda za gotovino. Mi poznamo motive in poznamo
                  primere, kjer se o tem že dogavarjajo in se ta model hoče uporabiti.</p>
               <p>Če bi ostala zadnja vrstica takšna, kot je, bi seveda obremenili odškodninski
                  sklad v škodo drugih denacionalizacijskih upravičencev. Odškodninski sklad tudi ni
                  neomejen sklad v svoji kapitalski moči, to se pravi na račun drugih
                  denacionalizirancev bi tukaj notri novo obremenitev odškodninskega sklada dali in
                  ne bi izkoristili vseh motivov za prenos teh sredstev.</p>
               <p>Ker je ta motiv prostovoljen in zna se zgoditi seveda, da bi ta motiv tudi nad
                  prvim motivom, nad prvim modelom potem prevladal in tako naprej, skratka vsi bi
                  čakali, kje dobiti od raznih skladov države in tako naprej, ta bi pa postala v
                  določenem trenutku lahko opravilno nesposobna, zato seveda menim, ker je to
                  prostovoljni model, naj motivi na prostovoljni osnovi vendarle zaigrajo to svojo
                  ekonomsko logiko. Sicer, če bi se tudi realiziralo po tem modelu, opozarjam, da bi
                  tu s sklepom mi lastniku, ki je dobil nazaj nacionalizirano stanovanje, omogočili
                  skozi motiv najemnika, da odide ven, zastonj vrnjeno prazno stanovanje, skratka
                  dano stanovanje v posest. Spet neenakopraven v odnosu do vseh drugih, rekel bi
                  denacionalizirancev, ki pa imajo stanovanja zasedena. Zato bi seveda zopet
                  zbalansirali dve kategoriji, ki ne bi bili enakopravni. Zato je predlog
                  predlagatelja, da se zadnja vrstica tu črta kot amandma.</p>
            </sp>
            <sp xml:id="SDZ1-Redna-11-1993-09-17.sp136">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospod Henigman.</p>
            </sp>
            <sp xml:id="SDZ1-Redna-11-1993-09-17.sp137">
               <speaker>BENJAMIN HENIGMAN:</speaker>
               <p>Hvala za besedo. Predlagatelj je poslanska skupina Krščanskih demokratov,
                  predlagali smo v bistvu v zadnji vrstici - stanovanjski sklad. To je razvidno tudi
                  iz gradiva, da preberem: imetniki stanovanjske pravice ne morejo pravic
                  uveljavljati v škodo lastnika, ki mu je bilo stanovanje vrnjeno po zakonu o
                  denacionalizaciji <stage>(če se ta ne strinja)</stage>, ampak v breme
                  stanovanjskega sklada. Tako, da bi tukaj vložil v bistvu amandma oziroma spremembo
                  zadnje vrstice, da se za "ampak v breme" - namesto "odškodninskega sklada" napiše,
                  "stanovanjskega sklada". V sami razpravi oziroma stališčih Krščanskih demokratov
                  pa je bilo poudarjeno, da se pri odškodninskem skladu prouči možnost oziroma poda
                  predlog, ki so ga zagovarjali tako razlaščenci kot najemniki nacionaliziranih
                  stanovanj, da za odškodninskim skladom stoji Vlada Republike Slovenije s svojo
                  garancijo.</p>
            </sp>
            <sp xml:id="SDZ1-Redna-11-1993-09-17.sp138">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospod minister, gospod Potrč. Gospod Potrč ima besedo prej,
                  se opravičujem.</p>
            </sp>
            <sp xml:id="SDZ1-Redna-11-1993-09-17.sp139">
               <speaker>MIRAN POTRČ:</speaker>
               <p>Podpiram predlog, ki ga je dal gospod minister. Upam sicer, da trije modeli, ki so
                  sedaj predvideni, ne bodo ostali takšni kot so, ali pa, da ne bodo edini, pa da bo
                  še kakšen. Če ostaja model, ki je tukaj direktno omenjen, potem seveda ima po
                  mojem prepričanju gospod minister prav, da v tem primeru gre za enega od modelov,
                  kjer se križajo - kjer se povezujejo različni interesu in v tem primeru bi bilo po
                  mojem napačno, da mi zavežemo, da mora iti del kupnine oziroma del sredstev za
                  izpraznitev v breme odškodninskega sklada. Če bodo pa uveljavljeni kakšni novi
                  modeli, in jaz sem včeraj posredno o njih razmišljal, namreč, da se nobeden ne bo
                  dal uveljaviti, ker lastnik ne bo pripravljen na izpraznitev niti na odprodajo. Ta
                  imetnik stanovanjske pravice bo iskal, pa v enem letu ne bo našel nikogar, ki mu
                  bo hotel zamenjati, potem seveda mislim, da je treba uveljaviti model, da se lahko
                  to uresniči, tudi v breme - da rečem - odškodninskega ali pa stanovanjskega sklada
                  ali pa države, vendar pa v tem primeru pa ne. Tisti, ki kimate, seveda poveste z
                  drugimi besedami to, če pa tega ni, potem te pravice imetnik nima, ker je potem ne
                  more uveljaviti. To je tista zanka, ki seveda v teh treh modelih obstaja. Če je
                  vse idealno, se da uveljaviti. Zagotovila za to v teh treh modelih ni. Mislim pa,
                  da bi bilo tukaj koristno, da sprejmemo črtanje tega dela besedila in jaz ga
                  podpiram. Hvala.</p>
            </sp>
            <sp xml:id="SDZ1-Redna-11-1993-09-17.sp140">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Geržina, prosim.</p>
            </sp>
            <sp xml:id="SDZ1-Redna-11-1993-09-17.sp141">
               <speaker>MIROSLAV GERŽINA:</speaker>
               <p>Hvala lepa gospod predsedujoči, spoštovani! Jaz se ne strinjam s tem, da bi se
                  zadnja vrstica črtala. Kriv ni tisti, ki so mu stanovanje vzeli enkrat in ga bo
                  sedaj dobil nazaj, niti tisti, ki bo moral sedaj iti iz stanovanja. Ne eden ne
                  drugi. Mislim, da je najbolj primerno, da gre, če so stroški na račun
                  odškodninskega sklada, saj je bil vendar zato oblikovan. Če pride v takih primerih
                  do škode, se oškodovancu vrne iz tega.</p>
               <p>Zato predlagam, da ostane tako, kot je predlagano na odboru za infrastrukturo in
                  okolje. Hvala lepa.</p>
            </sp>
            <sp xml:id="SDZ1-Redna-11-1993-09-17.sp142">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod minister.</p>
            </sp>
            <sp xml:id="SDZ1-Redna-11-1993-09-17.sp143">
               <speaker>MIHA JAZBINŠEK:</speaker>
               <p>Jaz bi prosil, da je slika zelo jasna, to pomeni, da gre iz državnih sredstev
                  denar za praznjenje nekaterih stanovanj, ki so z denacionalizacijo bila vrnjena,
                  zasedena. Ne bom negativistično diskutiral na način seveda, da v tem primeru bi ti
                  ljudje lahko prodajali za poslovne prostore ta prazna stanovanja itd., drugi
                  denacionaliziranci pa tega ne bodo mogli narediti zato, ker se je notri zgodil
                  motiv nekega najemnika, ne pa motiv tega lastnika. To pomeni, da s tem
                  vzpostavljamo nekaj, kar ni enakopravno. Še hujše pa bi bilo, če bi bil
                  stanovanjski sklad namenjen temu - bom povedal v nekih negativističnih stavkih.
                  Denar, ki je namenjen bodočim generacijam, da bi dobile poceni denar za graditev
                  stanovanja, kar je stanovanjski sklad, vendarle ne more biti namenjen, tako kot
                  predlagajo krščanski demokrati, za praznjenje stanovanj lastnikov, mogoče bodo
                  imeli 100 takih, da bi jih lahko ti kot komercialne, kot prazne naprej prodajali s
                  profitom. To ne more biti tako v državi, ki ima stopnjo civilizacijo takšno, kot
                  jo Slovenija danes ima. Zato prosim, da podprete amandma Vlade, da se črta zadnja
                  vrstica.</p>
            </sp>
            <sp xml:id="SDZ1-Redna-11-1993-09-17.sp144">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod Henigman.</p>
            </sp>
            <sp xml:id="SDZ1-Redna-11-1993-09-17.sp145">
               <speaker>BENJAMIN HENIGMAN:</speaker>
               <p>Hvala za besedo. Ali me gospod minister ne razume, ali me pa noče razumeti. Eno je
                  v bistvu interes oziroma zaščita denacionaliziranca, ki je prišel do lastninske
                  pravice po toliko in toliko letih, drugo je pa politika Vlade do novih stanovanj.
                  In tukaj smo zasledovali intenco, da se zaščiti tega lastnika in kot je bilo že iz
                  razprave oziroma stališč naše poslanske skupine rečeno, gre ta zadeva lahko tudi
                  na račun stanovanjskega sklada in na račun odškodninskega sklada, če država
                  oziroma Vlada Republike Slovenije garantira.</p>
               <p>Ni dileme, ni vprašanje, kako bomo naprej gradili stanovanja, ampak je dejstvo
                  oziroma naše stališče, da ne smemo povzročati dodatnih problemov z vračanjem
                  stanovanj bivšim lastnikom. To je to. Če pa nastanejo ob tem stroški, to je bilo
                  tudi že nakazano, dodatni stroški države, potem pa na te stroške tudi pristajamo.
                  Ker to niso edini stroški, s katerimi bi lahko obremenili sklade oziroma proračun,
                  ker smo že nakazali v razpravi,da smo v tem parlamentu povzročali tudi stroške na
                  drugih področjih. Tako je dejansko stvar odločitve, politične odločitve in
                  stališča Vlade, v kaj bo investirala in na kakšen način, nikakor pa ne na račun
                  jemanja pravic lastnikov, bivših lastnikov, ki so prišli, v bistvu sedaj, ali pa
                  bodo v kratkem prišli do svoje lastninske pravice. Hvala.</p>
            </sp>
            <sp xml:id="SDZ1-Redna-11-1993-09-17.sp146">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prosim, gospod minister. Ampak prosim, da bi čim
                  krajše.</p>
            </sp>
            <sp xml:id="SDZ1-Redna-11-1993-09-17.sp147">
               <speaker>MIHA JAZBINŠEK:</speaker>
               <p>Jaz ne bi rad, da na koncu razprave ostaneta v zraku dve besedi, ki nista točni. V
                  tem primeru ne gre za krnitev pravic lastnikov denacionaliziranih stanovanj, ampak
                  do pridobitve dodatne ugodnosti, to pomeni, do izpraznitve stanovanja, seveda
                  potem v druge namene in to drugače, kot za druge denacionalizacijske upravičence.
                  Strinjam se s tem, kar je gospod Henigman rekel, da seveda, če bi se država
                  odločila za tako politiko, da bo praznila ta stanovanja, potem seveda gre na račun
                  samo proračuna ne pa namenskih skladov.</p>
               <p>Če seveda ta Državni zbor misli, če gospod Henigman misli, da je to tako, potem,
                  kot je tudi prej rekel, če ima garancijo države, to je potem vseeno, če gre iz
                  katerega sklada, če je zadaj garancija države. To se pravi, garancija države je
                  vedno proračun. To pomeni, če ne bi bil to proračun, potem taki odločitvi jaz ne
                  bi nasprotoval v kolikor seveda bom povedal, da nasprotujem temu, da se motiv
                  najemnika prelije v korist lastnika. V smislu država zdaj sofinancira praznjenje
                  stanovanj.</p>
            </sp>
            <sp xml:id="SDZ1-Redna-11-1993-09-17.sp148">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ne želi nihče več? Prehajamo na odločanje. Najprej bomo odločali o
                  najbolj oddaljenem spreminjevalnem amandmaju, to je amandmaju Vlade predlagatelja,
                  da se črta, ampak v breme odškodninskega sklada.</p>
               <p>Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(24 poslancev.)</stage> Kdo je proti? <stage>(23
                     poslancev.)</stage></p>
               <p>Ugotavljam, da je amandma sprejet.</p>
               <p>S tem postane brezpredmeten amandma Slovenskih krščanskih demokratov, da se
                  spremeni v breme stanovanjskega sklada, ker smo že izglasovali to.</p>
               <p>Prosim, gospod Kociper.                </p>
            </sp>
            <sp xml:id="SDZ1-Redna-11-1993-09-17.sp149">
               <speaker>ŠTEFAN KOCIPER:</speaker>
               <p>Hvala lepa. Sledi amandma: doda se novo besedilo "v breme stanovanjskega sklada".
                  To je bila intenca predlagatelja. In če je prej prišlo tukaj do glasovanja, da se
                  to besedilo črta, potem je smiselno predlagati tak amandma. Prosim predsedujočega,
                  da da to na glasovanje.</p>
            </sp>
            <sp xml:id="SDZ1-Redna-11-1993-09-17.sp150">
               <speaker>PODPREDSEDNIK VLADIMIR TOPLER:</speaker>
               <p>Dobro. V odločanje dajem amandma, da se doda kot zadnjo vrstico: "ampak v breme
                  stanovanjskega sklada".</p>
               <p>Prosim, obrazložitev glasu, gospod Lenič.</p>
            </sp>
            <sp xml:id="SDZ1-Redna-11-1993-09-17.sp151">
               <speaker>JOŽE LENIČ:</speaker>
               <p>Gospod podpredsednik, spoštovani poslanci! Glasoval bom proti temu amandmaju, in
                  to iz preprostega razloga, ker se želi stanovanjski sklad, ki je definitivno
                  namenjen naši generaciji <stage>(da kar tako rečem)</stage>, uzurpirati za
                  popravljanje krivic denacionalizirancev. Če bi že kdo bil pristojen, potem bi bil
                  tisti, ravnokar črtani odškodninski sklad; ampak stanovanjski pa resnično ne, ker
                  stanovanjski sklad ima svojo lastnino, svojo glavnico, svoj "ekviti" in ga s
                  takimi posegi zmanjšamo na minimum in praktično nikakor ne odigra tiste vloge, za
                  katero smo se dogovorili, da jo bo imel.</p>
               <p>Na ta amandma torej absolutno ne morem pristati in nekje podpiram tisto, kar je
                  gospod Jazbinšek govoril, da bo razmišljal pač o modelu odškodninskega sklada
                  proračuna in nekaj podobnega, nikakor pa ne stanovanjskega sklada. Hvala lepa.</p>
            </sp>
            <sp xml:id="SDZ1-Redna-11-1993-09-17.sp152">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Še gospod Geržina, obrazložitev glasu.</p>
            </sp>
            <sp xml:id="SDZ1-Redna-11-1993-09-17.sp153">
               <speaker>MIROSLAV GERŽINA:</speaker>
               <p>Hvala lepa. Glasoval bom za to, normalno. Če je odškodninski, ne more, kot sem
                  rekel. Mi je žal, tudi jaz čutim, da se bo pač malo prikrajšalo mlado generacijo,
                  ampak menim, da moramo pa kje drugje kaj vzeti za mlado generacijo. In boste,
                  gospod Lenič, podprli, kar bomo predlagali za mlado generacijo krščanski
                  demokrati, pa bomo tam nekaj dobili. In ste bili že večkrat proti - mi je prav
                  žal. Če pa gospod minister in Vlada ne more najti druge oblike za popravljanje
                  krivic, ampak pač pusti nekaj ljudi - rekli bomo, kaj nas briga tistih par ljudi -
                  da plačajo zato, ker je bila njihova imovina nacionalizirana, potem pa naj ostane
                  tako. Drugačnega odgovora in druge rešitve gospod minister ni dal, zato sem za to
                  in prosim, da podprete to rešitev. Hvala.</p>
            </sp>
            <sp xml:id="SDZ1-Redna-11-1993-09-17.sp154">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospod minister. Ne, saj vi nimate pravice do obrazložitve
                  glasu - se opravičujem, gospod minister.</p>
               <p>Gospod Jelinčič še obrazložitev glasu.</p>
            </sp>
            <sp xml:id="SDZ1-Redna-11-1993-09-17.sp155">
               <speaker>ZMAGO JELINČIČ:</speaker>
               <p>Hvala lepa. Glasoval bom proti temu amandmaju. In žalosti me, da iz dneva v dan v
                  tem Državnem zboru vidim večje in večje siromašenje Slovenije. Vprašujem pa
                  nekatere politične stranke, kaj bodo čez dve, tri leta lahko rekli in ponudili
                  mladi generaciji, ki raste, ki prihaja iz šol in ki prihaja v šole. Samo prazne
                  žepe boste lahko pokazali. Hvala.</p>
            </sp>
            <sp xml:id="SDZ1-Redna-11-1993-09-17.sp156">
               <speaker>PODPREDSEDNIK VLADIMIR TOPLER:</speaker>
               <p>Hvala lepa.</p>
               <p>Ugotovimo sklepčnost! <stage>(Ni ugotovitve.)</stage></p>
               <p>Kdo je za amandma, da se v 4. vrstici doda "ampak v breme stanovanjskega sklada?
                     <stage>(18 poslancev.)</stage> Kdo je proti? <stage>(32 poslancev.)</stage></p>
               <p>Ugotavljam, da amandma ni sprejet.</p>
               <p>Sedaj pa glasujemo o četrti alinei v celoti, s tem, da je črtana četrta
                  vrstica.</p>
               <p>Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(42 poslancev.)</stage> Kdo je proti?
                  <stage>(Nihče.)</stage></p>
               <p>Ugotavljam, da je četrta alinea sprejeta.</p>
               <p>Prehajamo na odločanje o peti alinei: "Ponovno naj prouči izvedljivost tretje
                  variante, ki jo prinaša predlog sprememb in dopolnitev.</p>
               <p>Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(30 poslancev.)</stage> Kdo je proti? <stage>(6
                     poslancev.)</stage></p>
               <p>Ugotavljam, da je peta alinea sprejeta.</p>
               <p>Prehajamo na odločanje o šesti alinei. Če dovolite, da ne berem, saj imate vsi
                  poročila pred sabo.</p>
               <p>Ugotovimo sklepčnost! <stage>(42 prisotnih.)</stage> Prosim, da ponovimo. Nismo
                  sklepčni. Ponovno ugotovimo sklepčnost! <stage>(51 prisotnih.)</stage></p>
               <p>Kdo je za šesto alineo? <stage>(43 poslancev.)</stage> Kdo je proti? <stage>(2
                     poslanca.)</stage></p>
               <p>Ugotavljam, da je glasovanje končano in da je šesta alinea sprejeta.</p>
               <p>Smo pri sedmi alinei: Prejšnjim imetnikom stanovanjske pravice na stanovanjih, ki
                  so bila pri uveljavitvi zakona o nacionalizaciji z odločbo sodišča vrnjena
                  prvotnim lastnikom, naj gredo iste pravice kot najemnikom v denacionaliziranih
                  stanovanjih.</p>
               <p>Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(43 poslancev.)</stage> Kdo je proti?
                  <stage>(Nihče.)</stage></p>
               <p>Ugotavljam, da je sedma alinea sprejeta.</p>
               <p>Prehajamo na osmo alineo: Podaljša naj se rok za uveljavljanje zahtevka za odkup
                  stanovanja oziroma stanovanjske hiše za pol leta.</p>
               <p>Prosim, gospod Sisinger.</p>
            </sp>
            <sp xml:id="SDZ1-Redna-11-1993-09-17.sp157">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci! Jaz sem včeraj dal obrazložitev,
                  zakaj sem pravzaprav razlagal, da je želja mnogih, združenja najemnikov družbenih
                  stanovanj, številnih društev upokojencev, ki so me glede tega tudi poprosili, iz
                  Maribora pa kar nekaj skupin iz vrst delavcev, da se rok podaljša na dve leti. Če
                  je predlog naše komisije za pol leta, sam resnično ne vidim razloga, da ne bi
                  omogočili podaljšanja roka, kot je pokazala včerajšnja razprava nekaterih
                  poslancev, saj konec koncev omogočimo, da vendarle ima večina ljudi možnost
                  odkupiti družbena stanovanja.</p>
            </sp>
            <sp xml:id="SDZ1-Redna-11-1993-09-17.sp158">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod minister.</p>
            </sp>
            <sp xml:id="SDZ1-Redna-11-1993-09-17.sp159">
               <speaker>MIHA JAZBINŠEK:</speaker>
               <p>Tukaj  gre za tehnični problem in ta tehnični problem je naslednji. Mi bomo imeli
                  še štiri mesece dela na tem zakonu, potem bomo imeli šest mesecev, to se pravi, da
                  ne bomo podaljšali roka, ampak bomo na novo odprli rok. Skratka za 10 mesecev bomo
                  pravzaprav podaljšali neko stanje, ki racionalno ni utemeljeno. Podaljšali bomo
                  tistim, ki imajo do konca oktobra čas se odločiti. Skratka, gre za grupacijo, ki
                  cinca. Ne me grdo razumeti. Gre za grupacijo ki cinca, si podaljšuje rok za
                  cincanje še za 10 mesecev. To podaljšanje pa onemogoča izvedbo tistega, kar je
                  cilj zakona o spremembah in dopolnitvah. 10 mesecev bodo dobili cincarji in ta
                  tretji model v zakonu, ki ga mi predlagamo, bo seveda tudi odložen za 10 mesecev
                  in dogajanje iz naslova tega zakona, ki ga danes hočemo v interesu cca do 13.000
                     <stage>(teoretično)</stage>, vendar v nekem smislu manj, to se pravi, dejanski
                  interes grupacije, ki je težka nekaj tisoč ljudi, podaljšujemo, da bo začel
                  funkcionirati kot model šele po desetih mesecih. V prid te grupacije, ki je večja
                  kot grupacija cincarjev, ki je imela že dve leti možnosti in ni enakopravna z
                  nikomer, ker nihče ne bo mogel dobiti tega plusa teh dveh let, v tem interesu mi
                  to podaljšujemo za 6 mesecev in amandma Vlade se glasi: "Ta alinea se črta".</p>
            </sp>
            <sp xml:id="SDZ1-Redna-11-1993-09-17.sp160">
               <speaker>PREDSEDNIK DR. VLADIMIR TOPLER:</speaker>
               <p>Hvala. Želi še kdo besedo? <stage>(Ne.)</stage> Ker je najbolj oddaljena
                  spremljevalni amandma Vlade, bi najprej odločali o njem, da se osma alinea
                  črta.</p>
               <p>Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(36 poslancev.)</stage> Kdo je proti? <stage>(19
                     poslancev.)</stage></p>
               <p>Ugotavljam, da je sprejet amandma in s tem se osma alinea črta.</p>
               <p>Prehajamo na odločanje pod 9. točko. Preveri naj se vprašanje hišniških stanovanj
                  in ustrezna rešitev vključi v predlog zakona.  Ugotovimo sklepčnost! Prosim, da
                  ponovno ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(45 poslancev.)</stage> Kdo je proti?
                  <stage>(Nihče.)</stage></p>
               <p>Ugotavljam, da je glasovanje končano in je amandma pod 9. točko sprejet.</p>
               <p>Gospod Potrč predlaga, da se da nova 9.a) alinea. Gospod Potrč, lepo prosim, če
                  preberete, da ne bo nesporazuma.</p>
            </sp>
            <sp xml:id="SDZ1-Redna-11-1993-09-17.sp161">
               <speaker>MIRAN POTRČ:</speaker>
               <p>Hvala lepa. Glasi naj se: V predlog zakona naj vgradi rešitve, ki bodo imetnikom
                  stanovanjske pravice v denacionaliziranih stanovanjih zagotovile, da se jim na
                  ustrezen način upoštevajo vlaganja v povečanje vrednosti teh stanovanj.</p>
            </sp>
            <sp xml:id="SDZ1-Redna-11-1993-09-17.sp162">
               <speaker>PODPREDSEDNIK VLADIMIR TOPLER:</speaker>
               <p>Hvala lepa.</p>
               <p>Ugotovimo sklepčnost! <stage>(52 prisotnih.)</stage></p>
               <p>Kdo je za novo 9.a alineo? <stage>(17 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da je glasovanje končano in nova 9a alinea ni sprejeta.</p>
               <p>Prehajamo na 10. točko. Dovolite, da je ne berem.</p>
               <p>Ugotovimo sklepčnost! <stage>(58 prisotnih.)</stage> Obrazložitev glasu ima gospod
                  Bavčar. Gospod minister, vi ne morete obrazložiti glasu!</p>
            </sp>
            <sp xml:id="SDZ1-Redna-11-1993-09-17.sp163">
               <speaker>IGOR BAVČAR:</speaker>
               <p>Spoštovani! Prej je bilo tukaj dvakrat postavljeno vprašanje, kaj bomo naredili
                  čez dve, tri leta za nove mlade generacije, ki se danes, resnici na ljubo,
                  srečujejo, predvsem mlade družine, z izjemnimi težavami, ko gre za pridobitev
                  stanovanj.</p>
               <p>Amandma, ki je tukaj predlagan in ki ga predlaga naša komisija, nam omogoča, da
                  nas čez dve oziroma tri leta ne bo sram, ko bomo, upam, pokazali vendarle polne
                  žepe oziroma veliko bolj polne žepe in omogočili predvsem mladim družinam, da na
                  ta način rešijo svoje stanovanjske probleme, obenem pa, da izenačimo tudi položaj
                  tistih, ki so v času, ko je veljal v Sloveniji zakon o odkupu stanovanj, te
                  probleme reševali sami z najemanjem dragih posojil in da jim to breme vsaj delno
                  olajšamo.</p>
            </sp>
            <sp xml:id="SDZ1-Redna-11-1993-09-17.sp164">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospod Bavčar. Jaz se opravičujem, ker smo prezrli amandma gospoda
                  ministra, ki ga je že prej najavil in ponovno odpiram razpravo na 10. alineo.
                  Prosim gospod minister. Se opravičujem, ker smo tukaj prezrli.</p>
            </sp>
            <sp xml:id="SDZ1-Redna-11-1993-09-17.sp165">
               <speaker>MIHA JAZBINŠEK:</speaker>
               <p>Jaz imam k tej točki dve malenkostni spremembi, ki upam, da jih bodo predlagatelji
                  tretirali kot dobrohotno redakcijsko spremembo.</p>
               <p>Prvič. Ko se govori, da upravičenci do pomoči pri odplačevanju posojil, naj bodo
                  tisti državljani, ki so po realni obrestni meri najeli posojilo, predlagam skladno
                  k tistemu, kar imamo v zadnjem stavku: "ki" so z metodologijo določeni realni
                  obrestni meri najeli posojila. Ne vsakršno obrestno mero, ampak s to metodologijo
                  določeni realni obrestni meri. Tisto, ki je v zadnjem stavku predlagatelja v
                  predlogu zakona "Predlagatelj naj v predlogu zakona opredeli obveznost Vlade
                  Republike Slovenije, da predpiše podrobnejše pogoje in metodologijo za
                  subvencioniranje stanovanjskih posojil"; s to metodologijo, ki jo sami predlagajo.
                  To se pravi, da ne gredo subvencije v vsakršno realno obrestno mero, recimo 18,
                  19, 25 ali 13, ampak v tisto, za katero se seveda država odloči, da bo subvencije
                  dala in postavila določen limit, recimo 9. Če dosežemo 9 realno obrestno mero,
                  dajemo subvencije, če ne dosežemo 9, jih recimo ne damo. Ampak to je stvar
                  metodologije Vlade in politike in jaz mislim, da v to smer seveda gredo tudi
                  razmišljanja Demokratov, da ne vsakršno na trgu ponujeno obrestno mero.</p>
               <p>To se pravi, prvi del amandmaja je, da se vmes pred besedo "realni obrestni meri"
                  vključi notri "po metodologiji določeni realni obrestni meri". To je prvi del
                  intervencije.</p>
               <p>Drugi del intervencije, da se za - mislim, da je smiselno, tudi v tem tekstu so
                  hoteli to napisati: Sredstva za poplačilo obresti ne smejo presegati 10% sredstev
                  Stanovanjskega sklada Republike Slovenije in morajo imeti kritje v dodatnih virih
                  sredstev za Stanovanjski sklad Republike Slovenije. Ta obvezna sprega bi morala
                  biti, ne pa stavek, ki je naslednji: Vlada Republike Slovenije naj prouči dodatni
                  vir sredstev za Stanovanjski sklad Republike Slovenije. Sklad mora seveda imeti za
                  subvencije kritje.</p>
               <p>Tako predlagamo, da se za tem stavkom doda: "In mora imeti kritje v dodatnih virih
                  sredstev za Stanovanjski sklad Republike Slovenije" in da se črta stavek: "Vlada
                  Republike Slovenije naj prouči dodatni vir sredstev za Stanovanjski sklad
                  Republike Slovenije".</p>
               <p>Moram povedati, da če tega ne bi bilo, potem bi recimo ob 10 milijardni kreditni
                  masi, ki gre v standardna stanovanja v Sloveniji, lahko letno pomenil odliv cca
                  pol milijarde 1. leto izvornega kapitala sklada, 2. leto milijardo, 3. leto
                  milijardo in pol, 4. leto 2 milijardi in seveda v petih letih bi bil Stanovanjski
                  sklad Republike Slovenije kot kapitalska garancija likvidiran. Od takrat naprej bi
                  bili obsojeni samo na proračunski vir za mlade družine, ki bi ob dinamiki letno 10
                  milijard kreditne mase znesel v desetem letu 4 milijarde 700 milijonov in potem
                  vsako leto 4 milijarde 700 milijonov.</p>
               <p>Zato bi prosil, da se sprejme amandma v obliki: "z metodologijo določeni realni
                  obrestni meri" in da se doda za stavkom "sredstva za povračilo obresti ne smejo
                  presegati 10% sredstev Stanovanjskega sklada Republike Slovenije in morajo imeti
                  kritje v dodatnih virih sredstev za Stanovanjski sklad Republike Slovenije" in da
                  se črta stavek: Vlada Republike Slovenije naj prouči dodatni vir sredstev za
                  stanovanjski sklad Republike Slovenije.</p>
            </sp>
            <sp xml:id="SDZ1-Redna-11-1993-09-17.sp166">
               <speaker>PODPREDSEDNIK VLADIMIR TOPLER:</speaker>
               <p>Prosim, gospod Bavčar.</p>
            </sp>
            <sp xml:id="SDZ1-Redna-11-1993-09-17.sp167">
               <speaker>IGOR BAVČAR:</speaker>
               <p>Spoštovani! Zanimivo je, da je gospod minister od včerajšnjih 12 milijard letne
                  kreditne mase prišel zdaj že na 10 in od včerajšnjih 5,5 milijard, kamor bi prišli
                  v desetih letih, zdaj že na 4,7. Jaz sem na odboru rekel, da izračuni, ki so
                  narejeni, kažejo popolnoma drugačno sliko. Zakaj? Ker ne gre za celotno letno
                  kreditno maso, ampak gre za kredite, ki zadevajo samo nakup tako imenovanih
                  standardnih stanovanj, ki jih metodologija stanovanjskega sklada določa. Ne
                  govorim o kreditih za tretje, drugo stanovanje, vikende, nadstandardne
                  stanovanjske hiše itn., ampak govorim o kreditih za stanovanja, ki si jih predvsem
                  mladi ljudje v Sloveniji komajda lahko privoščijo in katerih kvadratura je veliko
                  manjša in celotna letna masa kreditnih sredstev za tovrstna stanovanja absolutno
                  ne dosega številke 10 milijard, pač pa dosega številko, ki v letu pomeni
                  obveznosti za okoli 3 milijone mark, ali približno 210 oz. 220 milijonov
                  tolarjev.</p>
               <p>Drugič. Govoriti o po metodologiji določeni realni obrestni meri je seveda malce
                  smešno, kajti realna obrestna mera je tista, ki pač dejansko funkcionira. Jaz bi
                  veliko raje pristal na to, da se reče, kot piše v 2. oz. 3. odstavku te alinee, ki
                  pravi, da Stanovanjski sklad Republike Slovenije zagotovi sredstva za poplačilo
                  obresti od stanovanjskih posojil z obrestno mero, ki presega 4%, vendar za največ
                  7%. Kaj je po svetu in kaj je pri nas, o tem lahko začnemo takoj diskusijo, ampak
                  če se zavzemamo za to, da bodo subvencionirali in pomagali mladim družinam, potem
                  bo treba pač v pogojih, kakršni vladajo na tem trgu nekaj storiti za to. In jaz
                  sem celo predlagal na odboru in kar je bilo sprejeto, da se 10% sredstev sklada
                  največ za to zagotovi, da bi dokazal, da ne špekuliram s sredstvi, o katerih
                  govori minister, ko pravi enkrat 5,5 milijard je treba dati, drugič 4,7 milijard
                  itn. Limitirajmo te zadeve. Poleg tega vemo, da se bo stanovanjski sklad še črpal
                  v nadaljnjih 20-ih letih. Da se reciklira, da obnavlja svoja sredstva in če mi
                  nimamo toliko moči, da mladim družinam pokažemo na neko perspektivo in da danes
                  tistim kreditojemalcem, ki komajda, bom rekel, "štukajo" konec s koncem, omogočimo
                  določeno, potem ne vem, kaj še lahko naprej naredimo.</p>
               <p>In jaz mislim, da je tudi predlog o tem, da morajo imeti kritje v dodatnih virih
                  seveda sprejem navidez benavolentnega dopolnila Vlade, dejansko pa po ovinkih
                  zavrnitev kompletnega predloga. Kajti potem se bo reklo, ker tega dodatnega vira
                  ni, seveda tudi vsa dobronamerna in, bom rekel, pred slovensko javnostjo izpričana
                  skrb za mlade družine ni mogoča.</p>
            </sp>
            <sp xml:id="SDZ1-Redna-11-1993-09-17.sp168">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod minister.</p>
            </sp>
            <sp xml:id="SDZ1-Redna-11-1993-09-17.sp169">
               <speaker>MIHA JAZBINŠEK:</speaker>
               <p>Cilji so seveda lahko isti, poti so različne, ene cenejše in druge dražje, ene
                  uspešnejše, druge manj uspešne. To podpišeš. Vprašanje je seveda, za katere
                  družbene stroške, državne stroške, kakršnekoli stroške pridemo do učinka. Ko sem
                  govoril o 12 milijardah, sem govoril o masi kreditov na tem področju, kadar
                  govorim o 10 milijardah letnih, govorim o standardnem delu v tej masi. Ljudje
                  najemajo kredite za manjša stanovanja, kot je njihov standard, za enaka stanovanja
                  ali kredite za večje stanovanje, kot jim ga standard dovoljuje. 12 na 10 ocene
                  letne mase je torej tu notri, 12 je pomenilo celoto, 10 pomeni maso, ki gre za
                  predpisan standard na leto v Sloveniji. Jaz povem podatek, da je na stanovanjski
                  sklad v enem razpisu bilo za 40% te mase vlog za 11 milijard. Mogoče tudi zaradi
                  zamud v preteklosti, ampak kaže se recimo, da gre za še večjo maso.</p>
               <p>Če govorim, če sem govoril včeraj, da 5,5 milijard, potem sem pač povedal, da je
                  za tako maso na koncu treba dati banki 5,5 milijard. Seveda razporejeno po letih
                  in iz 12 milijard zmanjšano na 10 milijard 470 milijonov letno. Iz 5,5 na 4,7
                  zaradi 12 na 10. In teh 4,7 razporejeno na 10 let po letih. Ampak, prvo leto 470,
                  drugo dvakrat 470, tretje 3 krat 470, pri čemer je ta dinamika v modelu vračanja
                  glavnice in obresti takšna, da je za obresti več na začetnih letih za vračati in
                  na koncu glavnico več. To pomeni, da v prvem letu pomeni ne 470 ampak 600, 700, da
                  bi potem v zadnjem, 10. letu, za isti primer za potrebe enega leta na koncu bilo
                  recimo 100 ali pa 200. Še ta neugodna razporeditev je to, da se seveda prehitro
                  denar razlije v obresti bank, ki moram reči, pri tem poslu nič ne delajo.</p>
               <p>Kje imajo mogoče, kje je ta korak simpatičen za financiranje obresti? Simpatičen
                  je v tem, da se v tem prvem trenutku z isto maso subvencije zgodi več kreditov.
                  Ampak tak sistem v končni posledici ima za posledico tisto, kar sem prej rekel. 10
                  let kreditne mase po 10 milijard pomeni 100 milijard. In to letno potem pomeni v
                  obresti vsako leto 4 milijarde 700, ker gre sedaj za kumulativo po 10. letu.
                  Sistem se je torej spremenil v trajno črpanje proračuna, ker drugje to ne more
                  biti.</p>
               <p>Drugod po svetu seveda je ta tehnika, kajti gre za subvencioniranja med 3 in 7,
                  kar pomeni, da država namesto, da bi stroške sklada plačevala, ki so med 2 in 3,
                  daje 4 poene bankam zato, da bi ljudje dobili po 3% tisti kredit.</p>
               <p>V situaciji, ko recimo elektrogospodarstvo, ni se mu izšlo, recimo na razpisu
                  zahteva, da je realna obrestna mera 9% -</p>
               <p><stage>(Predsednik: Gospod minister prosim, da se držite dnevnega reda.)</stage>
                  prav, primer sem hotel povedati - da se lahko skozi razpis diktira in skozi
                  metodologijo se lahko realna obrestna mera diktira. Ker realna obrestna mera
                  seveda varira. To je tista mera, ki daje profit. Koliko je pa profita, pa seveda
                  ni določeno, lahko je določeno s strani politike Vlade, dam tistemu, ki je sicer
                  poceni - določene poene. Ne pa tistemu, ki je sicer drag. Zato jaz pristajam
                  seveda na realno obrestno mero pod pogoji, ne na vsakršno. Sem povedal. Mislim,
                  rekel bi, "susretljivost". Ali pa srečevalnost z vaše strani je bila pravilna.</p>
               <p>Tisto, o čemer je pa prej bilo govora, je ena kontradikcija v izvajanjih. Če sem
                  jaz rekel, da mora biti kritje za sklad v proračunu, potem je gospod Bavčar rekel,
                  da v to kritje on ne verjame, čeprav se proračun dela v Državnem zboru. Da ne
                  verjame. Če pa gospod Bavčar ne verjame v proračun, pa pomeni, da bo financiranje
                  obrestnih mer na ta način možno samo pet let, kar pomeni za isto to maso se bo za
                  enoletno vračilo vsa glavnica stanovanjskega sklada porabila v petih letih in od
                  takrat naprej ne bo ne proračuna, za katerega gospod Bavčar verjame, da ga ne bo,
                  niti kapitala stanovanjskega sklada. To je ta konstrukt.</p>
               <p>Če pa midva obadva verjameva vsaj delno v proračun in dopolnjujeva zakon s to
                  logiko, potem si bomo seveda zgradili kriterij v zakonu za subvencioniranje in
                  samo na tem lahko mi gradimo to intervencijo. Samo na tem, da verjamemo, da bo iz
                  proračuna nekaj prišlo, drugače bomo uničili ta kapitalski sklad, ki smo ga s
                  privatizacijo naredili zato, ker se proračuna na tem sektorju bojimo. Proračuna,
                  integralnega, se je treba bati včasih na nekaterih sektorjih, ki niso a priori
                  logični v tej državi v tem trenutku. Tako kot pravi vsak Nizozemec. Ko enkrat
                  stanovanjski dinar pade iz proračuna, težko nazaj notri pride.</p>
               <p>Zato jaz mislim, da v ničemer glede ciljev naš amandma ni skregan s cilji
                  demokratov in bi bila igra na temo ciljev neprava. Igra je na tehniko. Zato
                  predlagam, da se sprejme mali intervencijski amandma s temi tremi določili:
                  metodologija, kritje v sredstvih, najverjetneje proračuna in potem pa seveda, da
                  se ta stavek, ker je potem nepotreben, črta.</p>
               <p>Če imamo namesto stavka: "Vlada Republike Slovenije naj prouči dodatni vir
                  sredstev za stanovanjski sklad Republike Slovenije", moramo imeti stavek in morajo
                  imeti kritje v dodatnih virih sredstev za Stanovanjski sklad Republike Slovenije.
                  To se pravi, da gre lahko iz stanovanjskega sklada v subvencije denar, če je zadaj
                  kritje kot poseben vir. Drugače smo izgubili še tisti vir, ki ga imamo, ki se sam
                  reciklira. Kakor vidite, ta trenutek edini pelje politiko na tem področju in edini
                  streže potrebam mladih, starih, tistih, ki rabijo stanovanje, ali kogarkoli,
                  invalidov itd.</p>
            </sp>
            <sp xml:id="SDZ1-Redna-11-1993-09-17.sp170">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopač in potem gospod Pregelj.</p>
            </sp>
            <sp xml:id="SDZ1-Redna-11-1993-09-17.sp171">
               <speaker>JANEZ KOPAČ:</speaker>
               <p>Hvala za besedo. Ob teh razlagah, ki sem jih pozorno sledil, se mi je porodila še
                  vrsta pomislekov. Tako ob tekstu amandmaja oziroma stališča, ki je predlagan v 10.
                  alinei, kot ob nastopih ministrov oziroma razlagah ministra.</p>
               <p>Vedno sem bil mnenja, da zelo natančno in tehnično razdelana stališča niso
                  primerna, vsaj pri prvi obravnavi ne, zato vlagam svoj amandma, da se 10. alinea
                  črta. Menim pa, da je pravzaprav še zadosti časa, da se tako gospod Bavčar kot
                  gospod minister Jazbinšek, kot morda drugi zainteresirani v okviru matičnega
                  odbora ali pa prostovoljno še kje drugje dogovorijo o problematiki, ki smo ji bili
                  sedaj priča v tem dialogu. Menim, da je za uresničitev teh ciljev, ali pa za
                  vključitev vseh teh razprav v zakonu še vedno čas. Zato menim, da stališča pod 10.
                  alineo druge točke v tem trenutku ne potrebujemo. Predlagam, da se črta in
                  predlagam predsedujočemu, da se o tem najprej glasuje, ker je pač najbolj oddaljen
                  amandma. Hvala lepa.</p>
            </sp>
            <sp xml:id="SDZ1-Redna-11-1993-09-17.sp172">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Redna-11-1993-09-17.sp173">
               <speaker>ŽARKO PREGELJ:</speaker>
               <p>Spoštovani! Skoraj bi se strinjal z vsem, kar je bilo danes tukaj povedano. Vsak
                  ima svoj prav tukaj. Tako je verjetno poskus ministra, da bi to zadevo le nekako
                  rešil v zanj primernejši obliki, v kolikor jo Državni zbor sprejme v celotnem
                  tekstu, popolnoma sprejemljiv. Tudi odbor je poskušal zadevo postaviti nekam,
                  ampak jasno je, to so finančne zadeve, za katere ta odbor ni pristojen. Mi smo
                  sicer pobudo kot matično telo sprejeli. Gre za pobudo, ki razširja materijo
                  zakona, ki smo ga obravnavali in verjetno bi na tem segmentu bilo zaželeno mnenje
                  finančnega odbora, to pomeni odbora, ki skrbi ta proračun. Kajti tukaj vsekakor
                  naletimo na proračun oziroma iščemo nove vire za stanovanjski sklad. Novi viri za
                  stanovanjski sklad so pa lahko samo novi davki ali pa nove takse ipd. oziroma, da
                  se preusmeri zemljiška renta v karkoli, pač za tisto, kar se je do sedaj zbiralo
                  drugje.</p>
               <p>Osebno se bolj nagibam k temu, da bi ta del še obravnavali, da bi vsekakor o tem
                  dalo mnenje parlamentarno telo, ki se s tem poglobljeno ukvarja. Ni nujno, da mora
                  biti ravno materija tega zakona, lahko je to materija drugih zakonov oziroma kot
                  sem že omenil, gre za subvencijo teh obresti, ki so v resnici bolj socialnega
                  značaja. Strinjam se s predlagatelji, ki so to uspeli preko našega odbora nekako
                  spraviti naprej, da v resnici je pa le to materija, ki jo je takrat stanovanjski
                  zakon nekako spustil na pol, čeprav je dajal neko možnost. Vemo, da so bile neke
                  možnosti izenačitve. Predlagam, da o tem glasujemo, da se počasi neha
                  razpravljati, ker danes do rešitve ne bomo prišli. Hvala lepa.</p>
            </sp>
            <sp xml:id="SDZ1-Redna-11-1993-09-17.sp174">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pucko. Potem gospod Henigman, gospod Bavčar, gospod Peršak in
                  gospod Geržina po vrstnem redu.</p>
            </sp>
            <sp xml:id="SDZ1-Redna-11-1993-09-17.sp175">
               <speaker>CIRIL PUCKO:</speaker>
               <p>Hvala lepa, gospod predsedujoči. Glasoval bi proti temu stališču, ker je bil
                  medtem najavljen amandma gospoda Kopača, da se to stališče v celoti črta. Seveda
                  podpiram, da se 10. alinea črta.</p>
            </sp>
            <sp xml:id="SDZ1-Redna-11-1993-09-17.sp176">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Henigman.</p>
            </sp>
            <sp xml:id="SDZ1-Redna-11-1993-09-17.sp177">
               <speaker>BENJAMIN HENIGMAN:</speaker>
               <p>Hvala za besedo. Ne bom vas predolgo utrujal. Tudi jaz podpiram, da se ta amandma
                  - ta alinea črta. Rad pa bi opozoril na dejstvo, da smo prej v bistvu ravno
                  obratno razpravljali o proračunu oziroma o javni porabi in da so vsi tisti, ki so
                  sklenili pogodbe za stanovanjske kredite po realni obrestni meri, to verjetno
                  sklenili zavestno, s soodgovornostjo in se sprašujem, do kdaj bomo v bistvu
                  podaljševali neke vrste socialistična razmišljanja, s tem seveda, da nočem
                  škodovati reševanju stanovanjskih problemov mladim družinam. Ne vidim pa direktne
                  povezave, da bi ta alinea, ki je predlagana, to vprašanje tudi reševala. Hvala
                  lepa.</p>
            </sp>
            <sp xml:id="SDZ1-Redna-11-1993-09-17.sp178">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Bavčar ima besedo.</p>
            </sp>
            <sp xml:id="SDZ1-Redna-11-1993-09-17.sp179">
               <speaker>IGOR BAVČAR:</speaker>
               <p>Jaz seveda ne podpiram, da se ta alinea črta. To je svojevrstno odlaganje te
                  diskusije naprej v nedogled. Še posebej bi rad zavrnil tisto, kar je bilo tukaj
                  rečeno, da gre za neko socialistično razmišljanje. Tipičen zakon, ki je delil, je
                  bil "Jazbinškov" stanovanjski zakon, ki je dal za desetkrat nižjo ceno stanovanja.
                  Istočasno pa nimamo toliko moči, da bi v stanovanjskem skladu oziroma, da bi s tem
                  predlogom vsaj delno izenačili ustavno zagotovljeno enakost državljanov Slovenije,
                  se pravi tistih, ki so istočasno, ko so nekateri kupovali stanovanja - zelo velika
                  stanovanja, jaz vem, jaz sem kupil svojega - enega velikega, ne po "Jazbinškovem"
                  zakonu, ampak kot lastnik, moji sosedi so ga kupovali desetkrat ceneje - ne
                  najdemo toliko moči, da bi tistim, ki so po realni obrestni meri ta stanovanja
                  dobili,</p>
               <p>vsaj delno zmanjšali to breme.</p>
               <p>Moj prvotni predlog in tudi predlog komisije ne govori o tem, da je treba
                  angažirati dodatna sredstva v proračun. Govori samo o tem, da naj Vlada prouči to
                  možnost. Medtem, ko je sedaj amandma, da je potrebno to zagotoviti iz dodatnih
                  virov. Jaz vseskozi utemeljujem, da ta moj predlog stanovanjskega sklada ne
                  prizadeva v tej meri, v kakršni govori minister, ker stanovanjski sklad obnavlja
                  svoja sredstva.</p>
               <p>Drugič, predlagam tudi sam svoj amandma na to alineo in sicer na to, kar sem že
                  rekel, da se v tretjem odstavku za vejico, ki presega 4% - doda stavek, vendar za
                  največ 7%. Končno je od štiri do sedem kot smo slišali gospoda ministra tisto
                  razmerje oziroma tisti odstotek, ki ga tudi v drugih državah subvencionirajo.
                  Zaradi tega predlagam, da torej ne črtamo te alinee, ampak jo z mojim amandmajem
                  sprejmemo. Hvala.</p>
            </sp>
            <sp xml:id="SDZ1-Redna-11-1993-09-17.sp180">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo ima gospod Peršak. Rad bi vas opozoril, da imamo odprto
                  vprašanje. Glede na 184. člen je vprašljivo, ali je lahko Vlada sploh predlagatelj
                  amandmaja k stališčem. Ker piše: "K predlogu stališč in sklepov lahko vlagajo
                  poslanci dopolnjevalne ali spreminjevalne predloge. O teh stališčih in sklepih
                  Državni zbor glasuje po postopku, ki velja za glasovanje o amandmajih k predlogu
                  zakona." V 176. členu pa piše, da "lahko predlagatelj oziroma Vlada sodeluje v
                  vseh obravnavah".</p>
               <p>Prosim, gospod Peršak.</p>
            </sp>
            <sp xml:id="SDZ1-Redna-11-1993-09-17.sp181">
               <speaker>ANTON PERŠAK:</speaker>
               <p>To je seveda vprašanje, ampak bi ga morali razrešiti na začetku, kajti sedaj smo
                  nekaj že glasovali. Je pa verjetno vredno premisleka; jaz mislim, da drži tako, da
                  ne. Ampak pustimo sedaj to.</p>
               <p>Poglejte: mi imamo na stanovanjskem področju vsaj tri, štiri kategorije ljudi.
                  Imamo tisto kategorijo, ki je celo življenje živela v družbenih stanovanjih, ker
                  je pač imela to srečo, da jih je dobila, in jih je sedaj kupila po 15, 20.000 itn.
                  mark. Marsikdo - seveda pa še zdaleč ne vsi - sedaj tudi oddajajo ta stanovanja,
                  ker je moral še kakšen drug problem rešiti drugače.</p>
               <p>Potem imamo kategorijo ljudi, ki do družbenih stanovanj pač niso mogli priti in so
                  gradili, kupovali - po 100.000, po 200.000 mark jih je to stalo - in so samo za
                  pravico uporabe do zemljišča <stage>(takrat smo imeli tisti zakon o stavbnih
                     zemljiščih)</stage> plačali več, kot pa sedaj nekateri za 100 kvadratnih metrov
                  velika stanovanja ali hiše. In tisti v večini primerov - seveda ne vsi, ker tisti,
                  ki so to naredili tam do leta 1980 po poceni kreditih, so to že davno poplačali -
                  ampak mnogi od teh danes plačujejo večje obroke za te kredite, kot tisti, ki
                  plačujejo na obroke za ta kupljena stanovanja po 20.000 mark. Potem imamo tiste
                  ljudi, o katerih je bilo včeraj tudi govora, ki niso zmogli ne enega ne drugega.
                  Bili so v ravno takih kategorijah, da družbenega stanovanja ni dobil, ker je bil
                  pač navadni delavec <stage>(kot reče gospod Sisinger)</stage>, hkrati pa nikoli ni
                  prišel od prve do pete pozicije na lestvicah, ker je imel pač otroka premalo ali
                  kakorkoli že.</p>
               <p>Seveda je res to, da je treba misliti na vse. Ampak še vedno ne razumem tega,
                  zakaj tistim, ki danes odplačujejo po 20.000, 30.000 tolarjev kredita, ali tistim,
                  ki so po naših obrestnih merah obsojeni, da bodo to čez leto ali dve, ker bodo
                  mogoče ravno malo premalo primerni za kredite, ki imajo socialni značaj - v veliki
                  meri so tudi iz tega stanovanjskega sklada - ali za kakšne druge socialne variante
                     <stage>(čeprav vem, da so tudi drugi, da ne bo polemike!)</stage>, hkrati pa bo
                  pač hotel rešiti stanovanjski problem. Zakaj tudi tem ne malo olajšati, če smo
                  nekaterim realno spustili za 80.000 ali 90.000 mark pri stanovanju? Ne razumem te
                  logike!</p>
               <p>In druga stvar. Jaz razumem ministra, ki tukaj toži, kaj se bo zgodilo, zato smo
                  mi limitirali v našem predlogu; rekli smo: samo do 10% tistih sredstev
                  stanovanjskega sklada lahko gre. Ker razumem, da ni smiselno požreti teh sredstev.
                  Treba pa je povedati tudi to, da se ta sredstva do neke mere vendarle obnavljajo;
                  ker se tudi ti krediti, ki gredo iz stanovanjskega sklada, vračajo - in tako
                  naprej.</p>
               <p>In tretja stvar. Vem, da to ni popularno in gospod Kopač bo takoj skočil pokonci -
                  ni treba, da se to naredi na tak način, kot je bilo predlagano v prejšnji
                  skupščini, ko so nekateri predlagali zakone o omejitvi obrestne mere, ampak država
                  ima možnost vplivati na obrestne mere. Jasno! Če banke lahko dajejo kredite po 15,
                  po 20% in če se pri tem nič ne zgodi, če država v to ne poseže, potem je lahko
                  reči, da so to previsoke obresti, da bi država sedaj to subvencionirala. Mora pač
                  politika ali zakon ali kakorkoli seči tudi na to področje. Nesprejemljivo je
                  dopustiti 15% obresti, potem pa reči, da je to prevelika obrestna mera za
                  subvencioniranje. Ljudje pač najemajo kredite, ker morajo reševati svoj
                  stanovanjski problem. Hvala.</p>
            </sp>
            <sp xml:id="SDZ1-Redna-11-1993-09-17.sp182">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopač, ali je replika? Izvolite.</p>
            </sp>
            <sp xml:id="SDZ1-Redna-11-1993-09-17.sp183">
               <speaker>JANEZ KOPAČ:</speaker>
               <p>Hvala za besedo. Ni to tisti skok, ki ga je napovedal gospod Peršak! Rad bi rekel
                  samo to: visoke obrestne mere pri stanovanjskih kreditih so seveda hud problem.
                  Jaz sam sem bil leta 1989 iniciator in tudi vodja t.i. sindikata kreditojemalcev,
                  ki se je ukvarjal prav s to problematiko. Strinjam se, da je za posamezne segmente
                  treba omejevati obrestno mero, vendar na posreden način. Jaz nikoli nisem bil za
                  to, da se to limetira v zakonu. Vlada je lansko leto in letos to tudi počela skozi
                  to, da na primer daje garancije za posamezne kredite, če je banka pripravljena
                  znižati obrestno mero. Sklad za razvoj malega gospodarstva počne nekaj podobnega.
                  Skratka instrumentov je vrsta, vendar niso zakonsko predpisani, pač pa so stvar
                  politike. Politika se preoblikuje v skladu s tržnimi dogodki. Včasih je obrestna
                  mera, realna obrestna mera višja, včasih je nižja in menim, da je prav, da ima
                  Vlada fleksibilnost pri določanju tega. Ta fleksibilnost bi s tako zakonsko
                  dikcijo ne bila možna. Skratka ponovno menim, da je razprava o 10. alinei v tem
                  trenutku pri prvi obravnavi zakona nepotrebna, ali pa v 10. alinei k tem stališčem
                  nepotrebna, in da oz. če bi pa že bila, bi pa morala biti opravljena prej, ne pa
                  na samem zboru, po mojem mnenju. Menim, da je tekst, kot je zapisan v tej 10.
                  alinei, prepodroben, premalo samousmerjevalen, preveč določevalen. Zaradi tega sem
                  skratka predlagal, da se to črta in seveda to ponovno odpiram.</p>
               <p>Pa še to bi rad rekel. Obstoječi stanovanjski zakon v enem od svojih členov
                  omogoča stanovanjskemu skladu, da rešuje tudi problematiko, ki jo vi poizkušate
                  reševati s svojim stališčem. Gre za 81. člen. Mi pravzaprav govorimo ves ta čas o
                  nezaupnici stanovanjskemu skladu, ki na tem segmentu svojega dela ni opravil.
                  Vprašanje je, ali ne bi bilo bolje izkoristiti obstoječo možnost, ki omogoča večjo
                  fleksibilnost, o kakršni sem govoril in torej na nek način poriniti odločitve
                  stanovanjskega sklada tudi v to smer, kot pa določiti vse to zelo natančno in
                  vprašanje je, če ne prenatančno v zakonu.</p>
               <p>Skratka, ponovno predlagam, da se ta 10. alinea črta, kajti menim, da ta trenutek
                  ni primeren, da se z amandmajih, na amandmaji ta tekst preoblikuje, kajti zdi se
                  mi, da je vse skupaj preveč nedorečeno, da bi se znal odločiti, ali je dobro ravno
                  to, kar predlaga gospod Bavčar, ali kaj drugega. Menim tudi, da kar tako iz glave
                  reči 7%, ni ravno najbolj modro. Kaj pa veš, če ni ravno 7,5%, ali pa če ne bi 6%,
                  ali pa mogoče 9% bolj ustrezalo ciljem, ki jih želite doseči. Skratka menim, da
                  taka razprava ni dobra takole na zboru in se je treba bolj poglobiti, zato
                  predlagam ponovno črtanje.</p>
            </sp>
            <sp xml:id="SDZ1-Redna-11-1993-09-17.sp184">
               <speaker>PODPREDSEDNIK VLADIMIR TOPLER:</speaker>
               <p>Repliko ima gospod Peršak.</p>
            </sp>
            <sp xml:id="SDZ1-Redna-11-1993-09-17.sp185">
               <speaker>ANTON PERŠAK:</speaker>
               <p>Repliko imam v dveh točkah. Prvič, jaz mislim, da gospod Kopač, kar predlaga, ne
                  predlaga tega, sem prepričan, zlonamerno, ampak on bere naš novi poslovnik dosti
                  benevolentno. Jaz moram opozoriti, da če zdaj poslovnik pravi, da v primeru, če bi
                  mi sprejeli predlog, da se to črta in da tega v stališčih ni, to je materija, ki
                  jo zdaj mi dodajamo k obstoječemu predlogu zakona, tega za drugo obravnavo v zakon
                  ni mogoče vključiti. To je dikcija tega poslovnika. Iz 185. in 187. člena
                  sedanjega poslovnika to sledi. Ni mogoče vnesti v zakon nečesa, kar zdaj v
                  predlogu ni oziroma kar Državni zbor ne naloži, da se do druge obravnave vnese. In
                  druga stvar, 81. člen.</p>
               <p>Jaz mislim, da bo tudi sklad tako razumel, 1. alinea govori o pomoči pri
                  odplačevanju kreditov. Ravno ta beseda "pomoč" navaja k temu, da se tu predpišejo
                  socialni kriteriji za to pomoč, mi pa ne govorimo o tem. To ni običajna
                  subvencija, ampak mislim, da se seveda to razume, da se pač reče: tistim, ki jim
                  gre to čez takšno in takšno mero in se pripišejo neki kriteriji in ima ta pomoč
                  izrazito socialno funkcijo. Hvala.</p>
            </sp>
            <sp xml:id="SDZ1-Redna-11-1993-09-17.sp186">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospod Geržina.</p>
            </sp>
            <sp xml:id="SDZ1-Redna-11-1993-09-17.sp187">
               <speaker>MIROSLAV GERŽINA:</speaker>
               <p>Hvala lepa gospod predsedujoči. Spoštovani! Veseli me takšna skrb za mlade in jo
                  delim, ampak kot je rekel gospod Pučnik včeraj, določeni, kot nekateri rečejo, "se
                  jim zalomi" oziroma, če pride tisti vesel trenutek v študentskih letih, nima niti
                  sobice, kjer bi se lahko z otrokom vselili. Tisti, ki so dobili možnost, da
                  odkupijo stanovanja, so že dobili posojilo "cenejše stanovanje".</p>
               <p>Veliko mladih je, predlagalci, ki niso imeli stanovanjske pravice danes in niso
                  mogli priti do tega, da bi imeli popust na obresti in ne popust na oceno
                  stanovanja in v tem dialogu, ki je bil med ministrom in gospodom Bavčarjem danes,
                  sem prišel do tega, da v bistvu sem za to, da gre denar res za mlade, to je iz
                  stanovanjskega sklada za posojila, ugodna posojila, da pridejo šele do stanovanja,
                  te, za katere se zavzemate gospod Bavčar in predlagatelji, so imeli stanovanjsko
                  pravico, bi lahko ostali na njen, ampak so se odločili, da gredo v nakup
                  stanovanja normalno. To bi bilo in mislim da, kot sem rekel, so že dobili proti
                  nekaterim ostalim skupinam in da je neprimerno, da se nabira volilne glasove na
                  račun mladih, ki so dejansko brez stanovanja in katerim ga je treba priskrbeti.
                  Naj sklad ostane in za to sem, da se 10. alinea črta in da se ohrani sklad, da se
                  lahko dela stanovanja za mlade. Hvala.</p>
            </sp>
            <sp xml:id="SDZ1-Redna-11-1993-09-17.sp188">
               <speaker>PODPREDSEDNIK VLADIMIR TOPLER:</speaker>
               <p>Hvala. Repliko ima gospa Vika Potočnik. Ni replika. Potem pa je gospa Jana
                  Primožič. Se odpovedujete! Gospod Pucko prosim.</p>
            </sp>
            <sp xml:id="SDZ1-Redna-11-1993-09-17.sp189">
               <speaker>CIRIL PUCKO:</speaker>
               <p>Hvala lepa. Vsi tisti, ki so šli sklepat kreditne pogodbe, kot je bilo že maloprej
                  povedano, so to delali pri polni zavesti. To je prvič.</p>
               <p>Drugič. Nobeden izmed teh ni stanovanja kupil po realni ceni. Če bi to stanovanje
                  kupil po realni ceni, bi bilo nekje logično, da bi tudi te realne obresti mu lahko
                  malo šli ali zmanjšati ali ne; nekako pomagati, da jih lažje odplačuje. Se pravi,
                  da na koncu se bo zgodilo to oziroma je stanovanjski zakon v bistvu največje
                  kriminalno dejanje, ki se je zgodilo v Sloveniji v zadnjih dveh letih; totalna
                  razprodaja družbenega premoženja in sedaj bi mi še enkrat vsem tem, ki so tako ali
                  tako dobili v bistvu to že zastonj, če daš tisti denar za stanovanje - 12, 13, 15
                  tisoč mark to; to je v bistvu nič. Vsi tisti, ki smo stanovanje gradili, vemo,
                  koliko let smo jih gradili oziroma jih še gradimo in koliko nas dnevno stanejo in
                  zaradi tega je popoln nesmisel, da bi šli v to, da jim v tem primeru, ker so se
                  zavestno odločili za takšno obremenitev, kot jo sedaj morajo prenašati.</p>
            </sp>
            <sp xml:id="SDZ1-Redna-11-1993-09-17.sp190">
               <speaker>PODPREDSEDNIK VLADIMIR TOPLER:</speaker>
               <p>Gospa Vika Potočnik, prosim.</p>
            </sp>
            <sp xml:id="SDZ1-Redna-11-1993-09-17.sp191">
               <speaker>VIKTORIJA POTOČNIK:</speaker>
               <p>Spoštovane kolegice, spoštovani kolegi! Mislim, in če se lahko kot prvo opredelim,
                  replika. Gospod Pucko, res ne veste za kaj gre. O tej stvari se tukaj ne govori.
                  Jaz mislim, da je gospod minister v enem stavku zelo lepo povedal: cilj je skupen,
                  razlike so v tehniki. Ali je mogoče predlagati oziroma tukaj bomo glasovali, jaz
                  sem proti temu, da se črta kot taka ta alinea, kajti to pomeni, da se enostavno ne
                  razpravlja o tem, ker je jasen poslovnik. Istočasno pa se mi zdi, da je treba
                  upoštevati to, kar govori gospod minister in to, kar je v razpravi predvsem s
                  strani Demokratov predloženo.</p>
               <p>Predlagam naslednji amandma, da se črta v tej alinei do "besedilo zakona naj
                  vključi tudi podrobne"... To naj se črta in se nadomesti s "prouči naj podrobnejše
                  opredelitve meril, dodeljevanje pomoči za odplačevanje stanovanjskih posojil ter v
                  tem upošteva naslednja" in se črta "temeljna izhodišča". Tako se mi zdi, da
                  puščamo odprta vrata za vsa različna gledanja in tudi kvalitetnejši dodelavi
                  tehnike. Upam pa in želim, da smo si res pri cilju enotni. Hvala.</p>
            </sp>
            <sp xml:id="SDZ1-Redna-11-1993-09-17.sp192">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospa Potočnikova. Prosil bi, da poveste točno, kje se črta. Prav?
                  Gospa Danica Simšič, prosim.</p>
            </sp>
            <sp xml:id="SDZ1-Redna-11-1993-09-17.sp193">
               <speaker>DANICA SIMŠIČ:</speaker>
               <p>Hvala lepa za besedo. Jaz sem se oglasila na temo razumeti ali ne razumeti naš
                  predlog. Ne gre za pomoč tistim, ki odkupujejo ali so odkupovali družbena
                  stanovanja ali najbolj preprosto rečeno razprodajo družbenih stanovanj. Gre za
                  tiste ljudi, ki so in še zdaj najemajo in bodo najemali kredite, jih odplačujejo
                  po zelo visoki realni obrestni meri in v teh stanovanjih sploh še niso, ali pa
                  nekateri morda so, ker so bistveni del že odplačali pa ga naprej ne bodo mogli, pa
                  bo šlo naprej za izvršbe, tožbe itn. Sploh nima zveze s tistimi. To sem vam hotela
                  povedati, gospod Pucko. Hkrati pa mislim, da gre dejansko za namensko ali
                  nenamensko razumevanje tega, kar mi predlagamo. Ne želimo poseči v celoten
                  stanovanjski sklad, v delež. Pripravljeni smo razmišljati tudi o različnih višinah
                  obresti itd., mislim pa, da bi bilo popolnoma nesmiselno črtanje, tako, kot
                  predlaga gospod Kopač, ker potem v drugi obravnavi ob drugem branju tega zakona ta
                  problematika, ki je zelo pereča, ne bo vključena. Zato lepo prosim, razmislimo o
                  tem, da to ostane tako, ali pa v kakšni manjši modifikaciji. Hvala lepa.</p>
            </sp>
            <sp xml:id="SDZ1-Redna-11-1993-09-17.sp194">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj, prosim.</p>
            </sp>
            <sp xml:id="SDZ1-Redna-11-1993-09-17.sp195">
               <speaker>ŽARKO PREGELJ:</speaker>
               <p>Spoštovani! S to problematiko smo se na odboru ukvarjali že dvakrat na dveh sejah
                  in obakrat je šla ena ura in pol razprave. Ta ura se je spet ponovila tukaj na
                  zboru. Očitno rešitve na tak način z močjo argumentiranja namesto z močjo
                  argumentov ne bomo prišli do konca. Zato predlagam, kot je tudi v smislu stališč
                  in sklepov, ki jih zdaj posredujemo Vladi, možno, da to alineo nadomestimo z
                  amandmajem, ki bi predlagatelja zakona zadolžil, da za drugo obravnavo predpiše
                  podrobnejše pogoje  <stage>(v tem zakonu)</stage> in metodologijo za
                  subvencioniranje stanovanjskih posojil za nakup ali gradnjo standardnih stanovanj
                  - tu je pa še varianta - za družine z majhnimi otroki.  Na podlagi tega bi vse te
                  procente in to, kar je zdaj v diskusiji, prepustili tehnični razpravi in takrat,
                  ko bi predlagatelj pripravil predlog, bi tudi druga zainteresirana delovna telesa
                  podala svoja mnenja. Na ta način lahko presekamo tole razpravo, hkrati pa
                  ohranimo, da to ostane materija zakona, sicer vemo, da v kolikor ni ta zadeva v
                  stališčih, predlagatelj tega ni več dolžan upoštevati.  Na ta način bi razrešili
                  to, zdaj že mučno situacijo. Hvala.</p>
            </sp>
            <sp xml:id="SDZ1-Redna-11-1993-09-17.sp196">
               <speaker>PREDSEDNIK VLADIMIR TOPLER:</speaker>
               <p>Hvala lepa. Gospod minister, prosim.</p>
            </sp>
            <sp xml:id="SDZ1-Redna-11-1993-09-17.sp197">
               <speaker>MIHA JAZBINŠEK:</speaker>
               <p>Jaz podpiram zadnji amandma, ki je bil dan, katerega cilj je da omogoča, tehniko
                  pa prepušča še določeni izvedbi. Kljub vsemu moram pa povedati sledeče. Jaz do
                  sedaj nisem mislil, da velja ta zadeva, čeprav je pisalo "ki so po realni obrestni
                  meri", da velja to za tiste, ki so do sedaj že neke kredite dobili.</p>
               <p>Kdor stanovanjski zakon pozna in kdor pozna prakso stanovanjskega sklada, kdor
                  spremlja prizadevanja, rekel bi danes društva potrošnikov, prej pa teh jemalcev
                  slabih kreditov, ve sledeče: da je seveda 81. člen v 91. členu stanovanjskega
                  zakona opredeljen takole, ugodnosti iz prvega odstavka 81. člena so deležni v 4.
                  točki tudi državljani Republike Slovenije, ki so si svoje stanovanjsko vprašanje
                  razrešili z najemom posojil, pa jih zaradi neugodnih kreditnih pogojev ne zmorejo
                  v celoti odplačati, izpolnjujejo pa druge pogoje in tako naprej.</p>
               <p>Prvi razpis Stanovanjskega sklada je bil poziv slovenski naciji, da tisti, ki
                  imajo previsoke obresti, kar je bil primer v Ljubljanski banki, druge banke so v
                  tisti bitki bile prijaznejše do kreditojemalcev, vi veste, da so bile tudi tožbe
                  in tako naprej in takrat se je na razpis javilo za tri milijarde interesentov in
                  prvi razpis Stanovanjskega sklada je ugodil s 1,9 milijardno maso tem
                  upravičencem. To je bila tista konverzija, ko se je zgodila, z visoko obrestnih
                  kreditov v malo obrestne kredite, ko je Ljubljanska banka obetala posel, to se
                  pravi, ko je rekla, da bo kontaminirane kredite, ki jih ni mogla več izterjavati
                  in tako naprej, zmanjšala in jih potem ni, potem je sklad moral s politiko na
                  borzi to razliko v nekem smislu notri dobiti.</p>
               <p>Ta problem zatečene generacije med starim in novim sistemom, med inflacijskimi
                  krediti in med hiper, sedaj notri, njim v škodo, revalorizacijami, je bil v masi
                  rešen, razen če obstoja še kakšen motiv, še kakšne grupacije, ki je bila takrat
                  nemarna, počasna, kakršnakoli in se na razpis ni javila. Vendar sistemsko je v
                  stanovanjskem skladu možno danes, jutri, čez tri leta, vedno znova imeti spet
                  razpis za konverzijo teh kreditov.</p>
               <p>Če gre torej za nazaj, je ta motiv odveč in jaz si nisem mogel misliti, da je ta
                  predlog narejen za nazaj, za tiste, ki so pred petimi leti kredite jemali, ker
                  tisti so to možnost imeli. Strinjal bi se seveda, če tisti, ki bodo po realni
                  obrestni meri, in tako naprej, in ker je sedaj seveda iz naslova cilja za tiste,
                  ki bodo v bodoče, pa vendarle je treba znižati obresti kot normalno funkcioniranje
                  socialdemokratske države. S tem se strinjam, ampak ker mi mehanizmov ne moremo v
                  vsakem detajlu seveda definirati s takšnimi dikcijami, kot jih tu predlagamo,
                  podpiram s strani predlagatelja amandma gospoda Preglja, ki pravi: problem naj se
                  obdela v okviru dopolnitve zakona, vendar ne s cilji, ki so jasni: za čim cenejši
                  denar priti mladim in drugim potrebnim do kreditov in naj se to Vladi naloži za
                  drugo obravnavo.            </p>
            </sp>
            <sp xml:id="SDZ1-Redna-11-1993-09-17.sp198">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospod minister. Sprašujem, ali vztrajate pri svojem amandmaju še
                  naprej.</p>
            </sp>
            <sp xml:id="SDZ1-Redna-11-1993-09-17.sp199">
               <speaker>MIHA JAZBINŠEK:</speaker>
               <p>Prvič ne morem, drugič mislim, da je najbolj integralen amandma amandma gospoda
                  Preglja in jaz seveda z vsem srcem ta amandma podpiram.</p>
            </sp>
            <sp xml:id="SDZ1-Redna-11-1993-09-17.sp200">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kociper in potem gospod Bavčar.</p>
            </sp>
            <sp xml:id="SDZ1-Redna-11-1993-09-17.sp201">
               <speaker>ŠTEFAN KOCIPER:</speaker>
               <p>Hvala lepa. Po tej argumentaciji gospoda ministra nam seveda ne preostane drugega,
                  kot da podpremo predlog gospoda Preglja. Prej seveda sem bil prepričan, da je
                  najboljša rešitev tista, ki jo je predlagal gospod Kopač. Potem, ko je gospod
                  Peršak tudi jasno povedal, da ne gre tukaj za subvencioniranje tako imenovanih
                  socialnih kategorij, ampak za komercialne kredite oziroma tiste kredite, ki so se
                  jih lahko privoščili, bom tako imenoval oziroma prevedel tisto, kar je gospod
                  Peršak povedal, premožnejši, se seveda absolutno opredeljujem za to, kar je
                  predlagal gospod Pregelj, čeprav moram priznati, da nisem čisto dobro razumel
                  predloga, vendar intenca je bila v tem smislu, da se prouči možnost nadaljnjega
                  subvencioniranja oziroma namenskega subvencioniranja nakupa novih stanovanj za
                  mlade družine. To pa absolutno podpiram. Hvala lepa.</p>
            </sp>
            <sp xml:id="SDZ1-Redna-11-1993-09-17.sp202">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Peršak. Prosim.</p>
            </sp>
            <sp xml:id="SDZ1-Redna-11-1993-09-17.sp203">
               <speaker>ANTON PERŠAK:</speaker>
               <p>Kot vidim, znajo tudi kolegi iz Krščansko demokratske stranke lepo sprevračati
                  besede. Jaz sem citiral 81. člen in sem ga citiral v tem smislu, da je tisti člen
                  usmerjen in da ga tudi sklad interpretira, vsaj kaže na ta način, izključno v tem
                  smislu. Gospod Kociper je pa očitno za to, da tisti, ki niso mogli do družbenih
                  stanovanj, naj bodo premožni ali ne, mnogi tudi niso premožni in so bili
                  prisiljeni v to, da kupujejo stanovanja, ali pa po 10, 15 let gradijo hiše, da to
                  zdaj še naprej plačujejo, tisti, ki so pa v mnogih primerih imeli privilegij, da
                  so dobili krasna družbena stanovanja, ne mislim zdaj tiste z 30, 40 m2 površine,
                  ampak ki so imeli po 150 m2 velika stanovanja, pa še kakšen vikend zraven, tisti
                  pa naj za 30.000 mark uživajo naprej.</p>
            </sp>
            <sp xml:id="SDZ1-Redna-11-1993-09-17.sp204">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Replika gospod Kociper.</p>
            </sp>
            <sp xml:id="SDZ1-Redna-11-1993-09-17.sp205">
               <speaker>ŠTEFAN KOCIPER:</speaker>
               <p>Gospod Peršak je uporabil besedo sprevračati, jaz sem pa povezal tisto, kar je
                  gospod minister povedal in če bi dobro sledil, seveda bi lahko prav razumel.</p>
            </sp>
            <sp xml:id="SDZ1-Redna-11-1993-09-17.sp206">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo ima gospod Bavčar.</p>
            </sp>
            <sp xml:id="SDZ1-Redna-11-1993-09-17.sp207">
               <speaker>IGOR BAVČAR:</speaker>
               <p>Jaz odstopam od svojega amandmaja in se strinjam z amandmajem Vike Potočnik.</p>
            </sp>
            <sp xml:id="SDZ1-Redna-11-1993-09-17.sp208">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prehajamo na odločanje in glasovanje. Glasovali bomo o najbolj
                  oddaljenem predlogu, to je o amandmaju gospoda Kopača. Prosim, da se 10. alinea
                  črta.</p>
               <p>Ugotovimo sklepčnost! <stage>(43 prisotnih.)</stage> Prosim, da ponovno ugotovimo
                  sklepčnost! <stage>(48 poslancev.)</stage></p>
               <p>Kdo je za predlog gospoda Kopača? <stage>(19 poslancev.)</stage></p>
               <p>Kdo je proti? <stage>(18 poslancev.)</stage></p>
               <p>Ugotavljam, da je amandma sprejet.</p>
               <p>Glasovanje je končano, amandma je sprejet. Prosim, ali kdo temu ugovarja? S tem so
                  ostali amandmaji brezpredmetni.</p>
               <p>Prehajamo na 11. alineo. Dovolite, da je ne berem.</p>
               <p>Ugotovimo sklepčnost! <stage>(42 prisotnih.)</stage> Predlagam 5-minutni odmor in
                  prosim vodje poslanskih skupin, da zagotovijo sklepčnost! Dobro.</p>
               <p>Prosim, da ponovno ugotovimo sklepčnost! <stage>(52 prisotnih.)</stage></p>
               <p>Kdo je za 11. alineo? <stage>(40 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je glasovanje končano in je 11. alinea sprejeta.</p>
               <p>12. alinea.  </p>
               <p>Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je glasovanje končano in sprejeta 13. alinea.</p>
               <p>Gospod Potrč ima 12.a alineo. Prosim, če jo podate.</p>
            </sp>
            <sp xml:id="SDZ1-Redna-11-1993-09-17.sp209">
               <speaker>MIRAN POTRČ:</speaker>
               <p>V skladu z novimi rešitvami v zakonu naj dopolni tudi kazenske določbe zakona.
                  Predpostavljam, da bo nekaj rešitev prišlo, mi smo samo eno navedli, da se pač
                  ustrezno tudi kazenske določbe potem razširijo. Hvala.</p>
            </sp>
            <sp xml:id="SDZ1-Redna-11-1993-09-17.sp210">
               <speaker>PODPREDSEDNIK VLADIMIR TOPLER:</speaker>
               <p>Hvala lepa.</p>
               <p>Ugotovimo sklepčnost! <stage>(50 prisotnih.)</stage></p>
               <p>Kdo je za predlagano 12a. alineo? <stage>(40 poslancev.)</stage> Je kdo proti?</p>
               <p>Ugotavljam, da je glasovanje končano in 12a. alinea sprejeta.</p>
               <p>13. alinea.</p>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je glasovanje končano in je 13. alinea sprejeta.</p>
               <p>Imamo še stališče in sklep pod številko 3, Vlada Republike Slovenije naj pripravi
                  predlog zakona o spremembah in dopolnitvah stanovanjskega zakona za 2. obravnavo v
                  roku, ki bo omogočil obravnavo na oktobrski seji Državnega zbora Republike
                  Slovenije.</p>
               <p>Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je glasovanje končano in sta 3. stališče in sklep sprejeta. S tem
                  smo končali 21. točno dnevnega.</p>
               <p>Prehajamo na <title>23. TOČKO DNEVNEGA REDA</title> oziroma na <title>ODLOČANJE O
                     PREDLOGU ZAKONA O ŽELEZNICAH</title>.</p>
               <p>Sprejeli ste tudi dodatno poročilo. Želi poročevalec odbora dodatno pojasniti?
                  Prosim, gospod Pregelj.</p>
            </sp>
            <sp xml:id="SDZ1-Redna-11-1993-09-17.sp211">
               <speaker>ŽARKO PREGELJ:</speaker>
               <p>Spoštovani! Glede na včerajšnjo razpravo in naložena pisna stališča smo pripravili
                  tale stališča, ki jih odbor podpira oziroma jih je oblikoval kot svoja stališča in
                  predlaga Državnemu zboru v sprejem.</p>
               <p>Proceduralno bi predlagal tako, kot smo prej delali. Razlika je edino v tem, da so
                  mogoče bila določena stališča odbora nekoliko nenavadna. Tako smo sprejeli
                  stališče, da se spremeni naslov zakona oziroma, da naj predlagatelj spremeni
                  kasneje naslov in še dodatno novo stališče, da se pripravi nov zakon, ki bo
                  podrobneje obdelal posamezno organizacijo, ki se tiče tudi tehničnega delovanja
                  železnic. Ravno zaradi tega, ker bo v kratkem, v kolikor ne pride do podaljšanja,
                  prenehala veljati sedanja zakonodaja.</p>
               <p>Novost je še ta, da smo v bistvu veliko odločitev sprejeli v tistem smislu, kot
                  smo jo sprejeli pri obravnavi zakona o izgradnji avtocest v Republiki Sloveniji, v
                  zvezi z zakonom o družbi za izgradnjo avtocest in na ta način poskušali nekje
                  ohraniti podoben oziroma isti sistem. Hvala lepa.</p>
            </sp>
            <sp xml:id="SDZ1-Redna-11-1993-09-17.sp212">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Jaz bi vas opozoril, da bomo delali naprej po enaki proceduri glede na
                  184. člen in odprto vprašanje, pa bomo zahtevali tolmačenje od Komisije za
                  poslovnik.</p>
               <p>Prehajamo na stališča - na prvo stališče. Prosim, gospod Jelinčič.</p>
            </sp>
            <sp xml:id="SDZ1-Redna-11-1993-09-17.sp213">
               <speaker>ZMAGO JELINČIČ:</speaker>
               <p>Hvala lepa. Že včeraj je padla ideja, da je najbolje, če se ta zakon ne sprejme in
                  da se da Vladi nalogo, da na novo naredi zakon, da ga na novo napiše s tem, da
                  upošteva vse pripombe, sklepe in misli, ki so bile izrečene včeraj v razpravi.
                  Včerajšnja razprava je bila dovolj burna in mislim je dovolj pokazala stališča
                  vseh nas poslancev tukaj, da dejansko menimo, da je ta zakon neustrezen. Zato
                  mislim, da je potrebno glasovati o tem, da se zakon vrne Vladi, da ga ponovno
                  napiše. Hvala.</p>
            </sp>
            <sp xml:id="SDZ1-Redna-11-1993-09-17.sp214">
               <speaker>PODPREDSEDNIK VLADIMIR TOPLER:</speaker>
               <p>Gospod Jelinčič. Glede na 185. člen razpravljamo najprej o predlogu matičnega
                  delovnega telesa. Prosim, izvolite.</p>
            </sp>
            <sp xml:id="SDZ1-Redna-11-1993-09-17.sp215">
               <speaker>ZMAGO JELINČIČ:</speaker>
               <p>Hvala lepa. Na koncu, samo na zadnjo alineo se bom spustil pri poročilu matičnega
                  telesa. Govori, da naj se moj predlog v okviru Slovenskih železnic osnuje
                  železniški muzej kot samostojni oddelek, naj se to smatra kot poslanska
                  pobuda.</p>
               <p>Če bi jaz želel, da se to smatra kot poslanska pobuda, bi to dal kot poslansko
                  pobudo. Jaz sem dal to kot predlog sklepa na razpravo in želim, da ostane kot
                  sklep, da o tem sklepamo, ne pa da gre kot poslanska pobuda. Hvala lepa.</p>
            </sp>
            <sp xml:id="SDZ1-Redna-11-1993-09-17.sp216">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Jelinčič.</p>
               <p>Prehajamo na odločanje pod točko 1. v mandatnem poročilu. Dovolite, da ne bi
                  bral.</p>
               <p>Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(45 poslancev.)</stage> Kdo je proti?
                  <stage>(Nihče)</stage>.</p>
               <p>Ugotavljam, da je glasovanje končano in je prvo stališče oziroma sklep
                  sprejet.</p>
               <p>Pod točko številka 2 predlagam, da glasujemo po alineah kot pri 21. točki. Mislim,
                  da imate vsi poročilo in da ni treba, da jih berem.</p>
               <p>Pod prvo alineo.</p>
               <p>Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(44 poslancev.)</stage> Kdo je proti? <stage>(1
                     poslanec.)</stage></p>
               <p>Ugotavljam, da je prva alinea sprejeta.</p>
               <p>Alinea številka 2.</p>
               <p>Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(45 poslancev.)</stage> Kdo je proti? <stage>(1
                     poslanec.)</stage></p>
               <p>Ugotavljam, da je glasovanje končano in je druga alinea sprejeta.</p>
               <p>Na prvi strani, tretja alinea, da se uredi položaj ostalega tovornega prometa.</p>
               <p>Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(47 poslancev.)</stage> Kdo je proti? <stage>(1
                     poslanec.)</stage></p>
               <p>Ugotavljam, da je glasovanje končano in tretja alinea sprejeta.</p>
               <p>Na drugi strani, alinea štiri.</p>
               <p>Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(44 poslancev.)</stage> Kdo je proti? <stage>(
                  Nihče.)</stage></p>
               <p>Ugotavljam, da je glasovanje končano in je četrta alinea sprejeta.</p>
               <p>Peta alinea na strani dva. Med elemente pogodbe med Vlado in delniško družbo itd.,
                  da ne bom bral.</p>
               <p>Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(45 poslancev.)</stage> Kdo je proti? <stage>(1
                     poslanec.)</stage></p>
               <p>Ugotavljam, da je glasovanje končano in da je vsebina pete alinee sprejeta.</p>
               <p>Šesta alinea.</p>
               <p>Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(39 poslancev.)</stage> Kdo je proti? <stage>(2
                     poslanca.)</stage></p>
               <p>Ugotavljam, da je glasovanje končano in je šesta alinea sprejeta.</p>
               <p>Sedma alinea, ki se začne v 13. členu.</p>
               <p>Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(39 poslancev.)</stage> Kdo je proti? <stage>(3
                     poslanci.)</stage></p>
               <p>Ugotavljam, da je glasovanje končano in je sedma alinea sprejeta.</p>
               <p>Osma alinea, ki s prične "opredeli naj pristojnosti". Prosim, gospod Jelinčič.
                     <stage>(Pripomba iz klopi.)</stage> Osma alinea se začne "opredeli naj
                  pristojnosti in sestav upravnega odbora".</p>
               <p>Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(45 poslancev.)</stage> Kdo je proti? <stage>(1
                     poslanec.)</stage></p>
               <p>Ugotavljam, da je glasovanje končano in je osma alinea sprejeta.</p>
               <p>Deveta alinea, ki se prične "Podjetje slovenske železnice".</p>
               <p>Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(33 poslancev.)</stage> Kdo je proti? <stage>(7
                     poslancev.)</stage></p>
               <p>Ugotavljam, da je glasovanje končano in je deveta alinea sprejeta.</p>
               <p>Deseta alinea, da se ne upošteva predlagana varianta v 20. členu zakona.</p>
               <p>Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(41 poslancev.)</stage> Kdo je proti? <stage>(1
                     poslanec.)</stage></p>
               <p>Ugotavljam, da je glasovanje končano in je deseta alinea sprejeta.</p>
               <p>Predzadnja, enajsta alinea.</p>
               <p>Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(40 poslancev.)</stage> Kdo je proti? <stage>(1
                     poslanec.)</stage></p>
               <p>Ugotavljam, da je glasovanje končano in je predzadnja 11. alinea sprejeta.</p>
               <p>In zadnja, 12. alinea.</p>
               <p>Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(45 poslancev.)</stage> Kdo je proti? <stage>(1
                     poslanec.)</stage></p>
               <p>Ugotavljam, da je glasovanje končano in smo stališča pod točko 2 izglasovali.</p>
               <p>Pod točko številka 3, na drugi strani.</p>
               <p>Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(49 poslancev.)</stage> Kdo je proti?
                  <stage>(Nihče.)</stage></p>
               <p>Ugotavljam, da je glasovanje končano in da je tretje stališče sprejeto.</p>
               <p>Četrto stališče. Besedo želi predstavnik Vlade. Prosim, izvolite. Besedo ima dr.
                  Slavko Hanžel, državni sekretar v Ministrstvu za promet in zveze.</p>
            </sp>
            <sp xml:id="SDZ1-Redna-11-1993-09-17.sp217">
               <speaker>DR. SLAVKO HANŽEL:</speaker>
               <p>Spoštovani! Opozoril bi le, da posebnega zakona, v kolikor pripravimo zakon s
                  podnaslovom, kot je naveden v tem predlogu, se pravi zakon o delovanju celotnega
                  sistema železnic, potem dodatnega zakona, ki bi opredeljeval vključevanje v
                  mednarodne organizacije, razvoj tega velikega sistema, itn., ne potrebujemo, ker
                  je prisotnost Slovenskih železnic v mednarodnih organizacijah že potrjena.
                  Slovenske železnice so član npr. Mednarodne organizacije UEC-ja, to je železniških
                  prog Evrope; dalje so članice "Kotifa"<stage>(?)</stage>, potem so članice AGC-ja,
                  ki opredeljuje hitrosti prog in vse te zadeve. Tako da menim, da ta zakon in
                  seveda zakon o varnosti v železniškem prometu pokrivata celotno področje. In da je
                  dejansko s tem dosežena tudi tržna naravnanost tega podjetja <stage>(o čemer smo
                     se včeraj pogovarjali)</stage>, prav tako pa tudi sam način delovanja tega
                  sistema. Torej menim, da dodatni zakon, se pravi, nek tretji krovni zakon za to
                  področje ni potreben. Hvala lepa.</p>
            </sp>
            <sp xml:id="SDZ1-Redna-11-1993-09-17.sp218">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo ima najprej gospod Lipoglavšek in nato gospod Jelinčič.</p>
            </sp>
            <sp xml:id="SDZ1-Redna-11-1993-09-17.sp219">
               <speaker>FRANC LIPOGLAVŠEK:</speaker>
               <p>Hvala za besedo. Spoštovani! Kljub pozni uri mi dovolite, da vendarle pojasnim, da
                  smo z uvodno opredelitvijo, s 1. točko, določili, da je ta zakon področni zakon,
                  ki natančneje opredeljuje transformacijo sedanjega podjetja Slovenske železnice v
                  novo obliko. Dejansko pa rabimo zakon, krovni zakon ali pa več področnih zakonov,
                  ki bodo natančneje opredeljevali posamezna področja. Morda je ta 4. točka resnično
                  malo nedorečena, vendar pa je smisel te točke v tem, da se zagotovi odklopitev
                  sistema od predpisov Jugoslavije in vzpostavitev našega domačega sistema na tem
                  področju. Zato mislim, da je taka 4. točka potrebna in zato predlagam, da z
                  glasovanjem podprete to točko. Hvala.</p>
            </sp>
            <sp xml:id="SDZ1-Redna-11-1993-09-17.sp220">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Lipoglavšku. Besedo ima gospod Jelinčič.</p>
            </sp>
            <sp xml:id="SDZ1-Redna-11-1993-09-17.sp221">
               <speaker>ZMAGO JELINČIČ:</speaker>
               <p>Hvala lepa. Že gospod Lipoglavšek je sedaj povedal tisto, kar sem mislil tudi jaz
                  povedati. Smiselno je, da sprejmemo to 4. točko, če hočemo zadeve urediti; drugače
                  bo spet vse nekako na pol, tako kot je bilo do sedaj. Hvala.</p>
            </sp>
            <sp xml:id="SDZ1-Redna-11-1993-09-17.sp222">
               <speaker>PODPREDSEDNIK VLADIMIR TOPLER:</speaker>
               <p>Hvala lepa.</p>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za četrto stališče? <stage>(34 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je četrto stališče sprejeto.</p>
               <p>Prehajamo na odločanje k petemu stališču.</p>
               <p>Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je glasovanje končano in je peto stališče sprejeto.</p>
               <p>Na strani 3, šesto stališče odbora.</p>
               <p>Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je glasovanje končano in je šesto stališče sprejeto.</p>
               <p>Gospod Jelinčič je predlagal sklep, vendar sklepa ne moremo sprejeti, ker se
                  vsebinsko ne nanaša na vsebino zakona, ker ni namen te obravnave. Gospod Jelinčič,
                  kljub temu vztrajate pri tem?</p>
               <p>Sklep v okviru Slovenskih železnic se usmeri v železniški muzej kot samostojni
                  oddelek. Finančna sredstva za delovanje muzeja zagotovijo Slovenske železnice,
                  delno pa proračun Republike Slovenije. Železniški muzej se tudi uvrsti v spisek
                  muzeja Republike Slovenije.</p>
               <p>Želi kdo razpravljati?</p>
               <p>Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da je glasovanje končano in da sklep ni sprejet.</p>
               <p>S tem smo končali 23. točko dnevnega reda in s tem zaključujemo tudi 11. sejo
                  Državnega zbora.</p>
               <p>Vsem želim prijeten vikend in nasvidenje.</p>
            </sp>
            <stage type="time">(Seja je bila zaključena 17. septembra 1993 ob 16.03 uri.)</stage>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Izredna-10-1994-06-15">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref
                     target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref
                     target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">49C61443183D5202C1257832004838AA</idno>
               <idno type="URI">49C61443183D5202C1257832004838AA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-10-1994-06-15.DZ" n="10">
               <name>Izredna</name>
               <date when="1994-06-15"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-10-1994-06-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">10. izredna seja</stage>
            <stage type="date">(15. junij 1994)</stage>
            <stage type="chairman">Sejo je vodil: mag. Herman Rigelnik, predsednik Državnega
               zbora.</stage>
            <stage type="time">Seja se je pričela ob 18.10 uri.</stage>
            <sp xml:id="SDZ1-Izredna-10-1994-06-15.sp1">
               <speaker>PREDSEDNIK MAG. HERMAN RIGELNIK:</speaker>
               <p>Spoštovane kolegice poslanke, kolegi poslanci, gospe in gospodje! Pričenjam 10.
                  izredno sejo Državnega zbora Republike Slovenije.</p>
               <p>Obveščen sem, da so zadržani, in se današnje seje ne morejo udeležiti, naslednje
                  poslanke in poslanci: Tone Partljič, mag. Janez Jug, dr. Mateja Kožuh-Novak,
                  Danica Simšič, dr. Dimitrij Rupel, Tone Anderlič, Sašo Lap in Rafael Kužnik.</p>
               <p>Ugotovimo sklepčnost! <stage>(52 prisotnih.)</stage></p>
               <p>Tako je zbor sklepčen in lahko odloča. Na to sejo sem vabil tudi predstavnike
                  Vlade Republike Slovenije in jih lepo pozdravljam!</p>
               <p>10. izredno sejo Državnega zbora sem sklical na podlagi rokovnika za izvedbo
                  opravil za oblikovanje novih občin in izvedbo lokalnih volitev na območju občine
                  Koper in delu občine Sežana.</p>
               <p>Skladno z navedenim za današnjo sejo predlagam eno samo točko dnevnega reda, to je
                     <title>PREDLOG ODLOKA O DOLOČITVI REFERENDUMSKEGA OBMOČJA ZA USTANOVITEV OBČINE
                     KOPER</title>.</p>
               <p>Želi v zvezi s predlogom dnevnega reda kdo besedo? Ker ne želi nihče razpravljati,
                  zaključujem razpravo in dajem na glasovanje predlagani dnevni red. Ugotovimo
                  sklepčnost! <stage>(56 prisotnih.)</stage></p>
               <p>Kdo je za? <stage>(55 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog dnevnega reda 10. izredne seje Državnega zbora
                  sprejet.</p>
               <p>Prehajamo na obravnavo <title>1. TOČKE DNEVNEGA REDA - PREDLOG ODLOKA O DOLOČITVI
                     REFERENDUMSKEGA OBMOČIJ ZA USTANOVITEV OBČINE KOPER</title>.</p>
               <p>Predlog odloka je v obravnavo zboru predložila Vlada Republike Slovenije. Želi
                  predstavnik vlade besedo? Ne želi. Predlog odloka je obravnavala tudi naša
                  komisija za lokalno samoupravo. Želi poročevalec komisije besedo? Prosim gospod
                  Ciril Ribičič.</p>
            </sp>
            <sp xml:id="SDZ1-Izredna-10-1994-06-15.sp2">
               <speaker>DR. CIRIL RIBIČIČ:</speaker>
               <p>Spoštovani! V komisiji smo obravnavali predloga odloka in sklenili, da ga podpremo
                  in predlagamo Državnemu zboru, da ga sprejme. Pri tem smo ugotovili, da je predlog
                  pripravljen skladno z zapisniki in pa predlogom, ki smo ga dobili iz občine Koper,
                  to se pravi skladno s predlogi ponovljenih zborov občanov. Poleg tega pa je naše
                  mnenje tudi skladno z veljavnimi predpisi in vsebuje ne le zelo dosledno izpeljane
                  predloge zborov občanov in predsednika občinske skupščine gospoda Aurelija Juria,
                  ampak tudi upošteva predpise glede možnosti ugovorov, rokov za te ugovore. Imamo
                  samo en manjši amandma, in sicer predlagamo kot komisija amandma, ki se glasi:
                  "Referendumsko glasovanje se izvede tako, da bo možno ugotoviti izid glasovanja
                  tudi za vsako krajevno skupnost." To veste, da ta rešitev ni nova, da smo jo
                  omenjali za ta primer že v odloku, vendar je bila pozneje 73. točka
                  razveljavljena. Mi menimo, da je smiselno takšno ugotavljanje; poleg tega tako
                  ugotavljanje ne predstavlja nobenih tehničnih ali organizacijskih težav.</p>
               <p>Poleg tega je komisija obravnavala tudi sklep, ki ga je Državni zbor sprejel na
                  prejšnji seji in ki se nanaša na vprašanje, ali bi bilo mogoče, da je ta
                  referendum v občini Koper in delu občine Sežana en teden popreje, se pravi 24.
                  namesto 31. julija letošnjega leta. Po posvetu s pravnimi strokovnjaki smo
                  ugotovili, da je po oceni komisije njihova argumentacija korektna in se glasi
                  tako, da če upoštevamo možnost ugovora zoper odlok, ki naj bi bil sprejet na
                  današnji seji, in roke, ki so predvideni, prvi za ugovor in drugi za razpis
                  referenduma - opozarjam, da gre za 30 dnevni rok za razpis referenduma - potem ni
                  mogoče opraviti referendum popreje, ampak najprej 31. julija letošnjega leta.</p>
               <p>Predlagam skratka, da komisija predlog odloka podpre, da Zbor na podlagi te
                  podpore sprejme ta odlok, z amandmajem, ki ga predlaga komisija. Hvala lepa.</p>
            </sp>
            <sp xml:id="SDZ1-Izredna-10-1994-06-15.sp3">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Ribičič. Želi besedo predstavnik sekretariata? <stage>(Ne
                     želi.)</stage> Želijo besedo predstavniki poslanskih skupin?
                     <stage>(Ne.)</stage> Besedo dajem poslankam in poslancev. Kdo želi besedo?
                  Prosim, gospa Jadranka Šturm- Kocjan.</p>
            </sp>
            <sp xml:id="SDZ1-Izredna-10-1994-06-15.sp4">
               <speaker>JADRANKA ŠTURM-KOCJAN:</speaker>
               <p>Hvala za besedo. Spoštovani gospod predsednik, spoštovane poslanke, dragi
                  poslanci! Torej jaz podpiram sklep Komisije za lokalno samoupravo, nasprotujem pa
                  amandmaju, ki ga je vložil dr. Ciril Ribičič. Namreč, ne vidim razloga, zakaj bi
                  posebej ugotavljali še izid glasovanja po posameznih krajevnih skupnostih. Ker
                  glede na to, da smo se res dogovorili, da bomo to storili na posameznih spornih
                  primerih - v Kopru, kolikor vem, na zborih občanov nobene takšne sporne situacije
                  ni bilo. Zato temu nasprotujem. Hvala.</p>
            </sp>
            <sp xml:id="SDZ1-Izredna-10-1994-06-15.sp5">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Želi še kdo besedo? Prosim, gospod Mozetič.</p>
            </sp>
            <sp xml:id="SDZ1-Izredna-10-1994-06-15.sp6">
               <speaker>MIROSLAV MOZETIČ:</speaker>
               <p>Hvala lepa. Drage kolegice, spoštovani kolegi! Niti ne bom razpravljal, ampak rad
                  bi eno vprašanje postavil, preden se bom odločil, kako bom glasoval. Torej, odlok
                  - tak, kakršnega smo danes dobili na mizo - je očitno narejen skladno s tisto
                  voljo ljudi, vendar pa mimo ustave oziroma praktično v celoti mimo odločbe
                  ustavnega sodišča, ki je praktično enak odlok - oziroma v tistem delu, ki se je
                  nanašal na Koper - razveljavilo in reklo, da ne glede na to, če je ljudska volja
                  zelo pomembna, vendar da mora biti tudi skladna z ustavno opredelitvijo in
                  zakonsko opredelitvijo, kaj občina je, kar pomeni, da ni ljudska volja absolutna,
                  ampak da je tudi ljudska volja podrejena ustavi in zakonu.</p>
               <p>Zato sprašujem našo službo za zakonodajo oziroma sekretarja in tudi gospoda
                  Ribičiča, profesorja ustavnega prava, če Zbor lahko sprejme odlok, ki je v
                  nasprotju z odločbo Ustavnega sodišča? Želel bi odgovor, ker bi rad vedel, kako
                  naj se potem obnašam.</p>
               <p>Kar zadeva amandma dobimo na jasnem: podobne "finte" smo delali tudi zadnjič. Kaj
                  pomeni ugotavljanje izida po krajevnih skupnostih? Izid se ugotovi po vsakem
                  volišču in se točno ve, kako so ljudje na kakšnem volišču in znotraj krajevne
                  skupnosti glasovali, ampak kaj to pomeni. Ugotovil se je izid tudi v Šentvidu pa v
                  Tacnu. Ampak na tisti karti, ki jo imamo tam zunaj,</p>
               <p>ne piše, da je referendum v Šentvidu in Tacnu uspel. Glede na tiste debate in
                  tisto sprenavedanje, ki smo ga imeli zadnjič, bi pomenilo, da je tam uspel, ker
                  smo rekli: Če bo večina ljudi v Šentvidu proti ljubljanski občini, potem pomeni,
                  da so za občino Šentvid. Tako da tudi ta amandma, mislim ne iz razlogov, ki jih je
                  moja predgovornica povedala, ampak iz razlogov, ker ta amandma je čisto "farbanje"
                  in čisto sprenevedanje. Mislim, da je nekoliko smešen. Ker tudi, kaj bo potem, če
                  bo v eni krajevni skupnosti ugotovljeno, da so proti občini Koper, kakršna je v
                  tem referendumu? Kaj pomeni to? Da so oni za občino v tisti krajevni skupnosti ali
                  da so za občino še s kakšno sosednjo krajevno skupnostjo? To ne pomeni nič. To,
                  dobro, sedaj ugotavljamo, da te zadeve ne pomenijo nič.</p>
               <p>Še enkrat prosim odgovor, ali Državni zbor sme sprejeti odlok mimo oziroma proti
                  odločitvi Ustavnega sodišča. Hvala lepa.</p>
            </sp>
            <sp xml:id="SDZ1-Izredna-10-1994-06-15.sp7">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa gospod Mozetič. Gospa Jadranka Šturm-Kocjan.</p>
            </sp>
            <sp xml:id="SDZ1-Izredna-10-1994-06-15.sp8">
               <speaker>JADRANKA ŠTURM-KOCJAN:</speaker>
               <p>Hvala za besedo. Torej, jaz res pričakujem, da bomo danes to izredno sejo zelo
                  hitro zaključili in da ne bo to zopet priložnost, da ponovno odpremo vse nerešene
                  zadeve okoli reforme lokalne samouprave. Vendar, če se pomisleki vežejo na sklep
                  Ustavnega sodišča, mislim, da je v tem trenutku to brezpredmetno. Bilo bi morda še
                  predmetno pred izidom referenduma po ostalih krajih Slovenije. Ampak glede na to,
                  kakšen je izid referenduma in koliko podobnih zadev se je, kot posledica
                  referenduma, pokazalo v Sloveniji, mislim, da je pri določanju tega območja za
                  Koper to res pa brezpredmetno, da ne rečem sprenevedanje.</p>
               <p>Ustavno sodišče bo imelo lahko še veliko dela, ko bo generalno poskušalo nekatere
                  stvari odgovoriti, da ne govorim o delu ostalih subjektov, ki se z lokalno
                  samoupravo ukvarjajo. Tako da predlagam, da se sprejme ta sklep in da amandma sem
                  ne spada. Hvala.</p>
            </sp>
            <sp xml:id="SDZ1-Izredna-10-1994-06-15.sp9">
               <speaker>PREDSEDNIK MAG. HERMAN RIGELNIK:</speaker>
               <p>Hvala. Gospod Baškovič, sekretar Sekretariata za zakonodajo in pravne zadeve, bi
                  morda želel tolmačiti vprašanje gospoda Mozetiča? Prosim.</p>
            </sp>
            <sp xml:id="SDZ1-Izredna-10-1994-06-15.sp10">
               <speaker>MILAN BAŠKOVIČ:</speaker>
               <p>Hvala lepa. Spoštovani zbor! Namreč, to vprašanje razumem kot pomembno, vendar
                  razumem tudi okoliščine, v katerih delamo in v katerih se o teh zadevah
                  odloča.</p>
               <p>Normalno - glede na načelo pravne države, na celotni ustavni koncept - je seveda
                  Ustavno sodišče tisto, ki odloči o neki stvari in je stvar brezprezivna in
                  upoštevna. Tako da  tej odločbi, ki je bila izdana, ne moremo ugovarjati.</p>
               <p>Seveda pa Državni zbor, kot pravim, v običajnih normalnih razmerah ne bi ponovil
                  iste rešitve, ki jo je prvič Ustavno sodišče ovrglo. Prav gotovo je v tem primeru
                  tudi nevarnost, da ponovno tako odloči. To je njegova pravica in tudi
                  funkcija.</p>
               <p>Res je to, kar sem ravnokar slišal od gospe poslanke, da je medtem bil referendum
                  opravljan in da je dal zelo značilne izide. In je ravno ta okoliščina, ki je v tej
                  odločbi Ustavnega sodišča v obrazložitvi poudarjena, da gre za preveliko območje
                  in s tem za nepovezano in tako naprej, ki funkcionalno ni občina, se ta situacija
                  sedaj gotovo izkazuje v vrsti primerov in bo naše odločanje oziroma vaše in tudi
                  eventualni poseg Ustavnega sodišča moral s tem računati. Ne vem drugega reči kot
                  to. Pravno je stvar eno, politično realno je pa situacija taka, da jo je treba
                  tudi upoštevati.</p>
               <p>Skratka, odločitev je na vas. Ne moremo garantirati, da bo stvar v redu.
                  Izpostavljamo se nevarnosti, da bo ovržena, ne morem tega reči, da ne.</p>
               <p>Namreč, tukaj imamo še ugovore, to je možno, kot je bilo že v prvem primeru. Ali
                  bodo ugovori in kakšni bodo, bo stvar zopet tukaj na Državnem zboru, čez 8 dni, ko
                  rok poteče, in takrat lahko ponovno govorimo o tej zadevi. Zadrega je velika, je
                  pa celotna zadrega okrog organizacij občin lokalne samouprave pa še večja. Jaz
                  drugega ne morem povedati, kot samo to. Hvala lepa.</p>
            </sp>
            <sp xml:id="SDZ1-Izredna-10-1994-06-15.sp11">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Baškovič. Besedo dajem gospodu Zoranu Thalerju.</p>
            </sp>
            <sp xml:id="SDZ1-Izredna-10-1994-06-15.sp12">
               <speaker>ZORAN THALER:</speaker>
               <p>Hvala lepa, gospod predsednik. Oglasil sem se zaradi dokaj vehementne razprave
                  kolega poslanca Mozetiča. Osebno sem prepričan, da se ne da obnašati na način, kot
                  da referenduma praktično po celi Sloveniji, razen na območju Kopra, ni bilo. In
                  mislim, da bi bil že čas, da tisti, ki so dosedaj vehementno zagovarjali nek
                  koncept, ki je bil na tem referendumu v veliki večini zavrnjen, da o tem
                  razmislijo in da se morda bolj z rezervo začnejo obnašati do svojih velikih
                  idej.</p>
               <p>Danes mislim, da je že jasno, da se je tudi Ustavno sodišče zaletelo in da se je
                  zmotilo. Ustavno sodišče ni dano od boga; izvolili smo ga v tem Državnem zboru. In
                  kot je bilo že večkrat rečeno, če se v tej državi kritizira predsednika države,
                  Vlade, Državni zbor, mislim, da ni nobenih razlogov, da bi ugotavljali, da pa je
                  Ustavno sodišče nezmotljivo. V tem primeru se je, po mojem globokem prepričanju,
                  zmotilo, in da je to danes že jasno.</p>
               <p>V čem je tukaj "kavel" 22 - tako imenovan? Po dosedanji odločbi Ustavnega sodišča
                  je ustavno tisto, kar so ljudje zavrnili, to, kar pa ljudje hočejo, je pa
                  neustavno. In menim, da so verjetno gospodje spoštovani sodniki v Ustavnem sodišču
                  - o katerih imam izredno visoko mnenje in mislim, da delajo v redu svoj posel - po
                  tem referendumu razmislili in potrebno je videti, če še vedno stojijo na istem
                  stališču, da to, kar ljudje hočejo in kar so ponovno dokazali sedaj v primeru
                  Kopra, kakor tudi na referendumu, kjer so v veliki večini zavrnili koncept, ki naj
                  bi bil ustaven, če še vedno vztrajajo, da bo to, kar bomo danes sprejeli,
                  neustavno. Mislim, da jim to možnost moramo dati.</p>
               <p>Ta odlok ne bo enak, kot je bil tisti v prejšnji fazi, ker - sam podpiram ta
                  amandma - se bo posebej ugotavljalo rezultate po krajevnih skupnostih in logično
                  je, če bo nekje v neki krajevni skupnosti zavrnjena občina Koper, da se to da
                  tolmačiti, da tam ljudje želijo samostojno občino. Čeprav osebno mislim, da bo šlo
                  za to, da bomo ugotavljali, kje bo več kot 90% ljudi za Koper, kje pa manj kot
                  90%, pa še vedno več kot 80%, vendar bo tudi to morda zanimivo videti.</p>
               <p>Predlagam, da tak odlok sprejmemo - druge možnosti nimamo glede na zakon in ustavo
                  - in da ponudimo Ustavnemu sodišču, da glede na rezultate dosedanjih referendumov
                  ugotovi, da je tisto, kar ljudje hočejo, verjetno tudi v skladu z ustavo. Hvala
                  lepa.</p>
            </sp>
            <sp xml:id="SDZ1-Izredna-10-1994-06-15.sp13">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Zoran Thaler. Besedo dajem gospodu Žaru Preglju.</p>
            </sp>
            <sp xml:id="SDZ1-Izredna-10-1994-06-15.sp14">
               <speaker>ŽARKO PREGELJ:</speaker>
               <p>Spoštovani. Sam s predlogom amandmaja soglašam, ker menim, da je potreben tudi
                  zato, da verjetno potem tale odlok ne bo ustavno sporen. Namreč, ta amandma
                  omogoča, da se preveri volja ljudi v posamezni krajevni skupnosti, kajti krajevna
                  skupnost, kot je zdaj organizirana, je v resnici osnovna celica lokalne
                  samouprave. Dejansko je sedanja krajevna skupnost tista osnovna lokalna
                  samouprava, ki se je v dosedanjem komunalnem sistemu združevala v zbor krajevnih
                  skupnosti in sodelovala v delu občinskih skupščin po skupščinskem sistemu. Zdaj,
                  ko tega skupščinskega sistema več ni, ni ga več v ustavi, ostala je pa lokalna
                  samouprava v krajevni skupnosti, je to temeljna celica, dokler se pač ne ustanovi
                  druga, širša oziroma drugačna.</p>
               <p>Menim, da je to edino, kar lahko Državni zbor danes naredi, da poleg tega enotnega
                  referendumskega območja, ki je bilo na vseh zborih v sedanji občini Koper izbrano
                  oziroma potrjeno, da pač postavi to ugotavljanje volje po posameznih krajevnih
                  skupnostih in na ta način zagotovi tisto nujno usklajenost z ustavnim konceptom
                  lokalne samouprave.</p>
               <p>Glede samega območja imam pa eno vprašanje predlagatelju odloka. Namreč, pogrešam
                  opozorilo skupine, ki je takrat sprožila spor, da manjka kraj Potok oziroma še en
                  drug kraj, in sprašujem, če je to usklajeno z vsemi kraji, kot so bili navedeni v
                  popisu. Hvala lepa.</p>
            </sp>
            <sp xml:id="SDZ1-Izredna-10-1994-06-15.sp15">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Pregelj. Besedo dajem gospodu Potrču.</p>
            </sp>
            <sp xml:id="SDZ1-Izredna-10-1994-06-15.sp16">
               <speaker>MIRAN POTRČ:</speaker>
               <p>Hvala lepa. Po mojem osebnem prepričanju bi sicer Državni zbor ravnal najbolj
                  modro, če bi že danes ugotovil, da je zastavljena reforma teritorialnih sprememb v
                  lokalni samoupravi, kakor si jo je zamislil, na referendumu doživela de backle. In
                  da iz rezultatov, kakršni so bili, najbrž ne bo možno najti rešitev, ki ne bi
                  imele za posledico, da bi Državni zbor - kar je že bil poskus nekaterih strank
                  doslej - bil tisti, ki bo sam risal meje občin po celi Sloveniji.</p>
               <p>Ne glede na to in ker ta trenutek o tem ne razpravljamo, ampak imamo na dnevnem
                  redu odlok za občino Koper, sem pa razmislil, da če smo vsem občankam in občanom
                  dali priložnost in možnost, da se ob tako nepripravljeni reformi morajo na
                  referendumu odločati, da je prav, da damo to tudi občankam in občanov v Kopru. Če
                  iz tega izhajam, formalno ni druge možnosti, ker tudi ni nobenega drugega
                  predloga, kot določitev referendumskega območja za občino Koper in tri občine iz
                  Sežane, tako, kot so bili predlogi podani. Nobenega drugega predloga ni, nobenih
                  drugih sporov, kjer bi mi lahko odločali, ni.</p>
               <p>Mislim, da obstoja formalna razlika med odlokom, ki smo ga sprejeli pred mesecem
                  in več dni, in med odlokom, ki ga bomo sprejeli danes. Na to formalno razliko je
                  opozoril tudi gospod Pregelj in jaz se z njim strinjam. Ustavno sodišče nam je v
                  nekaterih primerih, da ne bi razveljavljali odloka, naročilo, da moramo na nek
                  način zraven dati opozorilo, da se bodo referendumski rezultati ugotavljali po
                  posameznih naseljih ali krajevnih skupnostih. Kako in zakaj, je vprašanje. Če si
                  bo ta Državni zbor - jaz trdim in uporabljam ta izraz - drznil, da na podlagi
                  sedanjih rezultatov referenduma sam določa voljo ljudi tudi tam, kjer ni bila
                  izražena in opravlja določeno delitev, potem mu bodo rezultati po krajevnih
                  skupnostih v Kopru koristili na enak način, kot mu bodo koristili kjerkoli drugje.
                  Upam, da si tega ne bo drznil in da bo ugotovil, da je reformo treba pripraviti
                  drugače in po vsebini in organizacijsko in teritorialno in jo začeti na novo. In v
                  tem primeru bo pač rezultat na referendumu v Kopru ena od opredelitev, ki jih bomo
                  skupaj imeli v analizi, kaj in kako naprej z reformo lokalne samouprave.</p>
               <p>Glasoval bom za amandma, ki pomeni drugačno formalno vsebino odloka - kot pred
                  mesecem in več dni - in glasoval bom za odlok, da vsaj po dveh mesecih postavimo
                  občanke in občane v Kopru tudi v položaj, da povedo svoje o eventualni občini in
                  tudi o tem, kaj si o tako zastavljeni reformi lokalne samouprave mislijo.
                  Hvala.</p>
            </sp>
            <sp xml:id="SDZ1-Izredna-10-1994-06-15.sp17">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospod Potrč. Gospod mag. Stane Vlaj, namestnik direktorja službe za reformo
                  lokalne samouprave sprašujem, bi odgovorili morda na vprašanje, ki ga je postavil
                  gospod Žare Pregelj?</p>
            </sp>
            <sp xml:id="SDZ1-Izredna-10-1994-06-15.sp18">
               <speaker>MAG. STANE VLAJ:</speaker>
               <p>Hvala, gospod predsednik. Odlok je pripravljen tako, da smo ponovno preverili vsa
                  naselja in sporni dve naselji nista več naselji, ampak sta vključena v druga
                  naselja in je stvar sedaj popolnoma usklajena in pravilno postavljena.        </p>
            </sp>
            <sp xml:id="SDZ1-Izredna-10-1994-06-15.sp19">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Vlaj. Želi še kdo besedo? Prosim, gospod Ciril Ribičič in potem
                  gospod Mozetič.</p>
            </sp>
            <sp xml:id="SDZ1-Izredna-10-1994-06-15.sp20">
               <speaker>DR. CIRIL RIBIČIČ:</speaker>
               <p>Spoštovani! Samo kratki odgovori na nekaj vprašanj. Kolegica Jadranka Šturm je
                  postavila vprašanje okrog tega amandmaja. Mislim, da je v razpravi sedaj bilo
                  povedano nekaj argumentov, zakaj je ta amandma smiseln; morda celo bolj odkrito,
                  bolj jasno, kot smo to predlagatelji zapisali. Tako da bi tukaj samo to dodal, da
                  to ni moj amandma, ni samo moj amandma, ampak je to amandma komisije, ki je bil
                  enoglasno predlagan na današnji seji oziroma brez glasov proti predlagan na
                  današnji seji komisije.</p>
               <p>Drugo vprašanje, ki ga je postavil gospod Mozetič. Seveda me skuša postaviti v
                  nerodno situacijo kot profesorja ustavnega prava; bom skušal mu odgovoriti, pa se
                  ne postaviti v skušnjavo, da kritiziram Ustavno sodišče.</p>
               <p>Ali se je Ustavno sodišče zmotilo ali ne, je pač stvar presoje; gotovo ne
                  politične presoje ampak strokovne presoje. Odloča v konkretnem primeru in ima
                  možnost ponovno odločati v novem konkretnem primeru. O čem pa odloča? Odloča o
                  vprašanju, kaj pomeni ustavna določba, po kateri obsega območje občine eno ali več
                  naselij, povezana s skupnimi potrebami in interesi.</p>
               <p>Skratka, če to primerjamo s primerom Šentvida, ki ga je omenil gospod Mozetič, je
                  seveda več kot očitno vsakemu laiku, tudi nepravniku, da določba, da območje
                  občine obsega eno ali več naselij, zelo jasno pomeni, da ne more obsegati del
                  nekega naselja. Se pravi, v direktnem neskladju z ustavo je vsaka rešitev, kjer bi
                  se eno območje naselja delilo v več občin.</p>
               <p>Drugo je seveda vprašanje, kje je tista zgornja meja z vidika načela
                  sorazmernosti, ko obsega neka občina že takšno veliko število naselij in takšno
                  območje, da ni mogoče govoriti o potrebah in interesih, ki bi bila povezana, se
                  pravi, da se prebivalci v teh naseljih ne bi medsebojno povezovali s skupnimi
                  potrebami in interesi.</p>
               <p>Moram reči, da je ta argument bil prisoten v razpravi na Koprskem in da ljudje
                  ocenjujejo, da je ocena, da za koprsko občino to ne velja, napačna zaradi slabega
                  poznavanja njihovih specifičnih razmer. Oni pač ocenjujejo, da je območje občine
                  Koper v mnogočem drugačno kot so območja drugod po Sloveniji, da gre tukaj za
                  relativno razvito območje, vsekakor pa v vsakem pogledu zelo medsebojno povezano
                  območje.</p>
               <p>Tukaj ne gre samo za to vprašanje, da se ljudje vozijo na delo v Koper; gre tudi
                  za druge oblike povezovanja. Tisto, kar bi v Ljubljani šteli za mestni promet,
                  seveda sega od Kopra do italijanske meje in pokriva praktično vsa naselja v občini
                  Koper.</p>
               <p>Skratka, tukaj odgovor na to vprašanje ni tako enostaven in ni tako enoznačen in
                  bo Ustavno sodišče, če bo sprožen spor, seveda pred to situacijo, da o tej zadevi
                  ponovno odloča. Seveda bo pa pri tem moralo upoštevati nekaj novih argumentov. En
                  argument, ki se morda ne zdi nov, je to, da so se ljudje zelo enotno opredelili za
                  tako rešitev; vsekakor bistveno bolj enotno kot prvič - udeležba je bila boljša in
                  več ljudi je bilo za enotno občino Koper.</p>
               <p>Druga stvar, ki smo jo medtem razčistili, je vprašanje teh dveh spornih naselij. V
                  strokovni službi je bilo ugotovljeno, da ti dve naselji ne obstajata kot
                  samostojni, da sta že po veljavni ureditvi v sestavi drugih naselij, da tukaj
                  torej Državni zbor ni naredil nobene napake, niti Vlada, ki je to predlagala; in
                  je s tega vidika ta stvar korektno določena in ni razloga za razveljavljanje tega
                  odloka zaradi domneve, da dve naselji nista vključeni, ker ta trditev ne drži.</p>
               <p>Tretji argument, ki mislim, da je zelo pomemben, je to, da na zborih občanov ni
                  bilo več postavljeno sporno vprašanje o mestni občini Koper. Skratka, sedaj je
                  bilo vprašanje, ali ste za to, da se referendumsko območje Kopra oblikuje skupaj z
                  delom referendumskega območja Sežana kot nova občina. Ni bilo več vprašanja, ali
                  ste zato, da to postane del mestne občine Koper. S tem smo razčistili še en
                  nesporazum, ker se boste spomnili kolegice poslanke in kolegi poslanci, da ste
                  nekateri v prejšnji razpravi trdili, da je zaradi nekorektnega postavljanja
                  vprašanja prišlo tudi do takšnih rezultatov, kot so bili.</p>
               <p>In končno se spreminja odlok v točki, ki je predlagana z amandmajem. Gospod
                  Mozetič sicer pravi, da to veliko ne pomeni - da ne uporabljam njegovih besed -
                  pomeni pa vendarle, da so ljudje vnaprej opozorjeni, da imajo možnost glasovati
                  proti, in da bomo to njihovo voljo skušali tudi upoštevati. Zato to ugotavljanje
                  po krajevni skupnosti - po mojem mnenju ne bo imelo nekega negativnega učinka in
                  se ne bi strinjal z gospo Šturmovo, da bi to bil, recimo, nek pretiran pritisk na
                  volilce, ki sedaj seveda na Koprskem točno vedo, za kaj gre - in so bili soočeni v
                  sredstvih informiranja in prek diskusije v Državnem zboru z zelo natančno
                  argumentacijo za in proti; tako da tukaj so kakšni dvomi o tem, ali so obveščeni o
                  tem,  za kaj gre, odveč, in mislim, da se bodo tudi, če je sprejet ta amandma,
                  popolnoma svobodno in zavestno odločali za takšno ali drugačno rešitev.</p>
               <p>Zaradi tega bi ponovno predlagal v imenu komisije, da se odlok sprejme skupaj s
                  predlaganim amandmajem, ki ga je vložila komisija. Hvala lepa.</p>
            </sp>
            <sp xml:id="SDZ1-Izredna-10-1994-06-15.sp21">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Ribičič. Besedo dajem gospodu Mozetiču.</p>
            </sp>
            <sp xml:id="SDZ1-Izredna-10-1994-06-15.sp22">
               <speaker>MIROSLAV MOZETIČ:</speaker>
               <p>Hvala lepa kolegice, kolegi. Saj ne bi zavlačeval, ampak moram kljub vsemu nekaj
                  stvari še povedati. Predvsem, gospod Thaler, mislim, da moja razprava ni bila kaj
                  preveč vehementna, ste pa vi zelo vehementno in celo, po mojem, napihnjeno
                  izjavili, da se je Ustavno sodišče zmotilo. Morda je res, ampak po ustavi ima
                  Ustavno sodišče prav in njegova odločitev je dokončna.</p>
               <p>Sedaj, postavil sem pa zelo enostavno vprašanje - in se zahvaljujem gospodu
                  Baškoviču za njegov odgovor. Gospod Ribičič vi ste zadevo nekoliko zavijal, niste
                  odgovorili na postavljeno vprašanje oziroma odgovoril ste tako, da morda bo pa
                  drugič, če bo prišlo v drugo tudi do ustavnega spora, bo Ustavno sodišče drugače
                  odločalo.</p>
               <p>Kar zadeva Šentvid sem ga jaz v drugačni povezavi omenjal, nič v zvezi z Ustavnim
                  sodiščem, tako da je tudi vsakemu laiku - se strinjam - jasno, če je naselje
                  enotno, da ne gre za več naselij. Ampak ko smo zadnjič govorili, smo govorili tudi
                  o Šentvidu in tudi, da se lahko ugotovi izid in da se bo morda, ne vem, kaj,
                  ugotavljajo. Tako kot govorimo sedaj za Koper, da se bo morda kako drugače
                  ugotavljalo; čeprav je videti, da se gospa Šturm boji, da se bodo krajevne
                  skupnosti, ki niso v samem mestu Koper, odločile drugače in iz tega razloga
                  nasprotuje amandmaju. Jaz nasprotujem amandmaju iz razloga, ker mislim, da na nek
                  način spet nekoga hočemo morda vleči za nos, tako kot smo ga pri Šentvidu, pri
                  Tacnu in morda še kje drugje.</p>
               <p>Glede na odgovor, ki mi ga je dal gospod Baškovič, jaz za tak odlok ne bom
                  glasoval. Hvala lepa.</p>
            </sp>
            <sp xml:id="SDZ1-Izredna-10-1994-06-15.sp23">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Gospa Šturm.</p>
            </sp>
            <sp xml:id="SDZ1-Izredna-10-1994-06-15.sp24">
               <speaker>JADRANKA ŠTURM-KOCJAN:</speaker>
               <p>Hvala lepa. Gospod Mozetič, ničesar se ne bojim. Ni razlogov, da bi se česa bala.
                  Mislim pa, da je bilo reklame za koprsko občino dovolj in predlagam, da gremo h
                  glasovanju.</p>
            </sp>
            <sp xml:id="SDZ1-Izredna-10-1994-06-15.sp25">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Želi še kdo besedo? Če ne, zaključujem razpravo in prehajamo na
                  glasovanje.</p>
               <p>Najprej dajem v razpravo in na glasovanje amandma, ki ga je pripravila naša
                  komisija za lokalno samoupravo. Želi kdo besedo? <stage>(Ne želi.)</stage></p>
               <p>Na glasovanje torej dajem amandma, ki se glasi: "Referendumsko glasovanje se
                  izvede tako, da bo možno ugotoviti izid glasovanja tudi za vsako krajevno
                  skupnost. Sedanja 3. točka s tem postane 4. točka." Ugotovimo sklepčnost!
                     <stage>(60 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem predlog odloka o določitvi referendumskega območja za
                  ustanovitev občine Koper v celoti. Ugotovimo sklepčnost! <stage>(60
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je predlog odloka sprejet.</p>
               <p>S tem zaključujem to točko dnevnega reda in 10. izredno sejo Državnega zbora
                  Republike Slovenije.</p>
            </sp>
            <stage type="time">(Seja je bila zaključena ob 18.46 uri.)</stage>
         </div>
      </body>
   </text>
</TEI>

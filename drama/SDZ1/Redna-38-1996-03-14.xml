<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Redna-38-1996-03-14">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref
                     target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref
                     target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A418C2BEBDBE5DD1C1257832004838F6</idno>
               <idno type="URI">A418C2BEBDBE5DD1C1257832004838F6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-38-1996-03-14.DZ" n="38">
               <name>Redna</name>
               <date when="1996-03-14"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-38-1996-03-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 14. MARCA 1995 OB 10.19 URI.)</stage>
            <sp xml:id="SDZ1-Redna-38-1996-03-14.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Pričenjam nadaljevanje 38 seje Državnega zbora Republike Slovenije. Obveščen sem,
                  da so zadržani in se današnje seje ne morejo udeležiti naslednje poslanke in
                  poslanci: Ivan Sisinger, Drago Šiftar, Leo Šešerko, Štefan Matuš, Jože Lenič,
                  Borut Pahor, Ivan Varzolak, Jožef Kocuvan, Lev Kreft, Mihaela Logar, Izidor Rejc
                  do 12. ure, Jurij Malovrh do 12. ure in Maria Pozsonec.</p>
               <p>Ostale prosim, da ugotovimo prisotnost v dvorani! Ugotovimo sklepčnost! <stage>(65
                     prisotnih.)</stage></p>
               <p>Ugotavljam, da je zbor sklepčen in lahko odloča.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Današnje nadaljevanje 38. seje Državnega zbora bomo pričeli z včeraj prekinjeno
                     <title>OBRAVNAVO 15. TOČKE DNEVNEGA REDA - PROGRAMA DELA DRUŽBE ZA AVTOCESTE V
                     REPUBLIKI SLOVENIJI - DARS D.D. ZA LETO 1996</title>, ter nato po dnevnem redu
                  dalje. Včeraj sta bila k razpravi javljena še dva, dve repliki. Prvo ima gospod
                  Jančar. Želite repliko? Izvolite.</p>
            </sp>
            <sp xml:id="SDZ1-Redna-38-1996-03-14.sp2">
               <speaker>JANEZ JANČAR:</speaker>
               <p>Hvala lepa. Lep pozdrav! Po vsej včerajšnji razpravi, ki je bila na to poročilo in
                  program dela družbe za avtoceste, bi bilo potrebno vendar reči, da tako kot je
                  naša poslanska skupina ugotovila, da program dela ni tako slab, da stvari tečejo
                  po rokovniku, ki smo ga določili. Če bi vsi skupaj stopili tudi v tem Državnem
                  zboru, bi bilo lahko tudi veliko lažje. Vsi očitki, ki letijo na izvajalca severne
                  obvoznice glede zastojev na Tomačevski cesti in vse. Dragi moji, ti zastoji so
                  bili tudi, preden se je ta gradnja začela in so se ljudje iz Trzina, iz Sneber, iz
                  Domžal vozili v Ljubljano tudi po pol ure, pa je bil tam zastoj ali ni bil.
                  Spomnite se, kako je bilo na Ravbarkomandi, ko smo promet usmerjali z dveh pasov
                  na en pas. 14 dni je bila 3 kilometrska kolona po pol ure, tri ure zastoja. Po 14
                  dneh so se vozniki navadili in je promet tekel naprej. Zato vsi očitki na račun
                  tudi teh dveh ministrstev niso bili upravičeni. To sem hotel reči. Po včerajšnjih
                  velikih razpravah o tem, kako izvajalec ni nič naredil. Če bi bilo potrebno obvoz
                  nekje drugje speljati, je pa nemogoče, da bi lahko to naredili pravočasno. Se pa
                  strinjam, da sočasno delati na cesti pred Domžalami, končati cesto in delati na
                  Črnuškem mostu, to pa je neusklajenost vseh gradbincev in vseh tistih, ki so
                  odgovorni za to usklajevanje. Hvala lepa.</p>
            </sp>
            <sp xml:id="SDZ1-Redna-38-1996-03-14.sp3">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Peršak ima besedo.</p>
            </sp>
            <sp xml:id="SDZ1-Redna-38-1996-03-14.sp4">
               <speaker>ANTON PERŠAK:</speaker>
               <p>To je seveda mogoče reči, kar je rekel gospod Jančar, celo takole, če gledaš iz
                  Most na Črnuški most, pa se ti to potem velika razdalja zdi, da problema v bistvu
                  ni. Jaz pač živim tam in se vsako jutro in vsako popoldne peljem po tej cesti, pa
                  zame, recimo, niti ni pomembno. Ampak jaz bi vam priporočil, da vprašate dijake,
                  recimo iz Kamnika, ki se vozijo v Ljubljano v šolo, in podjetje KAM-BUS, kaj se v
                  tem podjetju dogaja; da vprašate ljudi v industrijski coni, ki so izgubili
                  tretjino ali pa več strank zaradi tega, kar se v teh petih mesecih na tej trasi
                  dogaja. Kdo bo njim povrnil škodo, recimo?! Ali je ta škoda vračunana v riziko
                  lokacije? Potem bom pa postavil vprašanje, ki sem ga včeraj postavil, kaj pomeni
                  to, kar se dogaja vsako jutro za Črnuče kot naselje, čisto z ekološkega vidika? Ob
                  tem moram pa nekaj povedati. Včeraj smo slišali, da se v petem mesecu, od začetka
                  te gradnje, dela prometna študija, kako urediti to vprašanje. In peti mesec teče
                  ta gradnja! In zdaj še vedno delajo študijo, kako urediti razmere na tej
                  prometnici, ob času te gradnje. Potem bi vas vprašal, prvi načrt je bil 22
                  mesecev. Ko se je začel revolt ljudi, ki tam živijo in ki se tam vozijo, se je
                  naenkrat ugotovilo, da je to mogoče rešiti, mogoče celo v 12 ali pa v 10 mesecih,
                  ta problem. Sprašujem vas zdaj o strokovnosti tega. In nenazadnje, jaz vem, ker
                  pač tu vidim, ob tej cesti, ob vpadnici teče stara, tako rekoč kolovozna cesta, po
                  kateri zdaj vozijo tisti, ki imajo, recimo temu terenska vozila, ker drugače se ne
                  da - zakaj, ta, ki je, ni bila pripravljena za to zagato?! Ki obstaja, pa je tam,
                  teče vzporedno z njo, samo da je kolovoz! Najmanj, kar je, bi se dalo to rešiti in
                  z minimalnimi ukrepi, ki ne bi terjali niti večjih zemljišč niti nič, še dodatne
                  probleme. In tisto, kar sem jaz včeraj želel vprašati, ker ta zgodba se tako, ne,
                  v nekaj mesecih menda bo konec, ker bo en del že dan v promet in bo del te zapore
                  lahko razbremenjen, in glede na tempo tega pričakujem, da zdaj kakšnih velikih
                  rešitev ni več pričakovati. Sprašujem pa to, kar je včeraj tudi gospod Pregelj
                  spraševal, kaj se bo dogajalo z M-10, ki še ne bo razširjena, še ne bo
                  modernizirana, ko se bo začela gradnja avtoceste in bo ves ta promet, tovorni in
                  osebni, tekel po tej cesti? Mi pa vemo, moram reči, da sem že nekajkrat doživel,
                  kako se obnašajo tovornjaki izvajalcev. Tam sta bili že dve manjši nesreči, ker je
                  tovornjak SCT-ja nalašč zavil pred onega v drugo kolono, ker je imel občutek, da
                  ga bo pač nekdo z osebnim avtom prehitel! Hvala.</p>
            </sp>
            <sp xml:id="SDZ1-Redna-38-1996-03-14.sp5">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Replika na repliko, gospod Jančar.</p>
            </sp>
            <sp xml:id="SDZ1-Redna-38-1996-03-14.sp6">
               <speaker>JANEZ JANČAR:</speaker>
               <p>Gospod Peršak, moj namen s to razpravo ni bil polemizirati z vami, ali ste bili
                  upravičeni na kritike, ki ste jih izrekli včeraj. Jaz vem in mi je prav žal za vse
                  tiste voznike, ki stojijo v koloni in čakajo in se vozijo pol ure. Ampak hočem
                  reči to, da vendar je bila tam kolona tudi pred to gradnjo, vi to sami dobro
                  veste, zato, ker ste se vozili iz Trzina in se vozijo drugi iz Domžal in se vozijo
                  Štajerci v Ljubljano in poznajo te kolone. Ampak, mi smo se pred enim letom
                  oziroma nekoliko več v tem zboru pogovarjali, če je sploh potrebno ljubljansko
                  obvoznico graditi. To je bil moj namen, da vendar, če bomo skupaj poskušali najti
                  tiste rešitve, tudi v tem zboru, pa ne nagajati eden drugemu, te stvari bi lahko
                  hitro naredili in v zadovoljstvo tako tistih krajanov, ki se dejansko dušijo tam
                  zraven, kot vseh tistih stanovalcev ob Clevelandski in ne samo v Črnučah in
                  povsod, ki se dnevno srečujejo s tem problemom že pet let, od takrat, ko se je
                  nehala ljubljanska obvoznica tam, kjer se je nehala! To sem hotel reči. In jaz
                  razumem vaše mnenje, da naj grem vprašat dijake, saj sam vem, kako je, ko se
                  vsedem v avto in vidim, kje se pripeljem! Ampak hočem reči, da je tudi del takih
                  zastojev bil zato, ker so vozniki bili nepripravljeni, ker so gledali na tisto
                  gradbišče, no! Pojdite danes gledat, na Ravbarkomandi ni nobene kolone več, čeprav
                  je bila prvih 14 dni po tri kilometre in pet kilometrov! Hvala lepa.</p>
            </sp>
            <sp xml:id="SDZ1-Redna-38-1996-03-14.sp7">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Lavrinc.</p>
            </sp>
            <sp xml:id="SDZ1-Redna-38-1996-03-14.sp8">
               <speaker>MAKSIMILJAN LAVRINC:</speaker>
               <p>Hvala za besedo. Pri teh stvareh, kot je rekel kolega Geržina, udari lokalizem, to
                  je dejstvo. Moram reči, da se ne strinjam s kar tako pavšalnimi opravičili za vse
                  zastoje. Bom povedal, zakaj. Zato, ker so prav na ministrstvu zakrivili to, da so
                  istočasno popravljali črnuški most, delali so severno obvoznico in še v Dragomlju
                  so pravzaprav cesto zaprli zaradi popravljalnih del. Hočem reči to, da če bi
                  reševalec moral nujno peljati koga hudo poškodovanega iz našega konca ali pa z
                  domžalskega konca proti Ljubljani, je bila stvar dobesedno zaprta. Jaz sem
                  prepričan, da se da drugače, torej če se v nekem ministrstvu ve, kaj dela levica
                  in kaj dela desnica, stvari  drugače speljati. Na to smo tudi opozarjali,
                  opozarjali smo s poslanskimi vprašanji, skozi škodo, ki je tudi nastajala pri
                  prevoznikih. Zato bom rekel, da vse to, kar je bilo rečeno kot kritika, naj tisti,
                  ki se s tem ukvarjajo, vzamejo dobronamerno in prepričan sem, da bodo stvari
                  tekle, tako kot tečejo danes ali včeraj.</p>
            </sp>
            <sp xml:id="SDZ1-Redna-38-1996-03-14.sp9">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Malovrh.</p>
            </sp>
            <sp xml:id="SDZ1-Redna-38-1996-03-14.sp10">
               <speaker>JURIJ MALOVRH:</speaker>
               <p>Spoštovani! Jaz se ne bi strinjal ne z gospodom Lavrincem, še manj z gospodom
                  Peršakom. Skoraj dnevno redno se vozim na tej relaciji Celje - Ljubljana in pred
                  modernizacijo tega odseka smo na odseku Domžale - Trzin, potem Tomačevo oziroma
                  Črnuče dosti več stali kot pa sedaj. Res je, da so se pojavile v začetku, ko je
                  prišlo do te modernizacije, kolone, ko smo pa iznašli tako domačini kot pa vsi s
                  štajerske smeri nove poti, teh zastojev ni več in promet teče dosti bolj tekoče.
                  Vprašal bi vse prisotne tukaj, posebej pa strokovnjake s tega področja, ali se je
                  dala ta zadeva rešiti kako drugače? Mislim, da ne. In to je cena modernizacije
                  tega odseka. In mimo tega nismo mogli. Hvala.</p>
            </sp>
            <sp xml:id="SDZ1-Redna-38-1996-03-14.sp11">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Jug.</p>
            </sp>
            <sp xml:id="SDZ1-Redna-38-1996-03-14.sp12">
               <speaker>MAG. JANEZ JUG:</speaker>
               <p>Kolegi poslanci! Ker se ne moremo zmeniti tukaj, kako bomo urejali promet v
                  Republiki Sloveniji in sledeč praksi tega parlamenta iz drugih primerov predlagam,
                  da ustanovimo državno komisijo tega parlamenta, ki bo urejala promet v Republiki
                  Sloveniji. Hvala lepa.</p>
            </sp>
            <sp xml:id="SDZ1-Redna-38-1996-03-14.sp13">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Tone Peršak.</p>
            </sp>
            <sp xml:id="SDZ1-Redna-38-1996-03-14.sp14">
               <speaker>ANTON PERŠAK:</speaker>
               <p>Seveda vem, da poslanci vladne koalicije, vsaj nekateri, čutijo za svojo srčno
                  dolžnost, da branijo Vlado. Ampak res je tudi to, kar pravi gospod Malovrh, da so
                  bili zastoji na tej cesti, vendar na drugem odseku, delno že prej. To je tudi res
                  ob špicah. Vendar na tej cesti za to ni treba biti strokovnjak, gospod Jug, in
                  poslanci so tukaj za to, da sprejemajo vrednostne odločitve, ne pa da iščejo
                  rešitve. Na tej cesti je po podatkih ministrstva vsak dan povprečno 33.000 in več
                  avtomobilov. In tisti, ki zapre cesto, tako rekoč na enem odseku in misli, da se
                  bo problem rešil sam od sebe, tako kot pravi gospod Malovrh, da bodo vozniki
                  zadosti bistri, da se bodo vozili 10 km okrog, je pač zelo kratkoviden, ali pa se
                  obnaša tako kot včasih, ko misli, da oblast lahko naredi vse, kar ji pade na
                  pamet, ljudje naj se pa znajdejo. Hvala.</p>
            </sp>
            <sp xml:id="SDZ1-Redna-38-1996-03-14.sp15">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Mozetič.</p>
            </sp>
            <sp xml:id="SDZ1-Redna-38-1996-03-14.sp16">
               <speaker>MIROSLAV MOZETIČ:</speaker>
               <p>Hvala. Strinjal se bom s predlogom gospoda Juga, ampak pod pogojem, da bodo v tej
                  komisiji samo primorski poslanci. To je potem v redu. Se strinjam. Enkrat bi se
                  morali tudi odločiti v tem parlamentu, da ne moremo biti vedno vsem všeč, ko
                  hočemo, da se ceste gradijo in popravljajo. Normalno in običajno je, da so potem
                  gotovo težave, če mi skoz Medvode popravljajo križišče, je jasno, da so zastoji,
                  ampak zastoji so tako in tako skozi in ne samo po tisti poti, ali ko smo zdaj
                  obremenjeni tudi z gorenjskega dela, zato ker Štajerci hodijo skozi Vodice in tam
                  čez proti gorenjski strani. In če se ta del Ljubljane in del proti Domžalam ne
                  more zmeniti, predlagam DARS-u in ministrstvu, da začne takoj vrtati tunel od
                  Šentvida naprej po tisti strani in da čim hitreje zgradi 4-pasovnico iz Medvod do
                  Ljubljane in bo problem rešen. Tam pa naj ostane tako, kot je zdaj.</p>
            </sp>
            <sp xml:id="SDZ1-Redna-38-1996-03-14.sp17">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Geržina.</p>
            </sp>
            <sp xml:id="SDZ1-Redna-38-1996-03-14.sp18">
               <speaker>MIROSLAV GERŽINA:</speaker>
               <p>Hvala za besedo. Kaže, da imamo več drugega pametnega dela, ampak ko že nastane
                  dilema o tem, kdo je zastoj in kaj je zastoj, tako daleč že zdaj, ko vas poslušam,
                  spoštovane kolegice in kolegi, kako so veliki problemi, kako so veliki zastoji, da
                  me že skoraj ima, da bi dal proceduralni predlog, da se prenese ta del denarja,
                  dokler se ne zmenite, na Primorsko proti pristanišču Koper in proti Vrtojbi, kjer
                  se bo dalo mogoče bolje in hitreje zmeniti, da naredimo to cesto. Očitno ni
                  problemov, ker pri nas so tudi problemi zdaj, ko delajo tisti košček ceste, je po
                  40, tudi 50 kamionov, eden za drugim, ki vozijo tja material. Po zraku še ne gre.
                  Sicer imajo neka sredstva, tako imenovane "over craft-e" v vojski v Angliji, pa bi
                  mogoče to najeli, ampak je predrago. V tem smislu sem včeraj govoril. Predlagal
                  sem in spomnil DARS kot izvajalca, naj se ne prepira in naj ima dobro voljo, naj
                  predvidi že tiste probleme, ki bodo nastali zaradi tega in naj predvidi tudi
                  popravilo ceste zaradi povečanega prometa. Normalno pa zdaj, če kdo reče, kot je
                  bilo danes rečeno - 3, 5 mesecev se zdaj že dela nek projekt, kako bi se uredil
                  promet, gospod Peršak, na našo zahtevo. Oni so pač uredili projekt ureditve tega
                  prometa strokovno. Bila je strokovna ekipa "Znali", potem je bila intervencija
                  Odbora Državnega zbora za infrastrukturo in so šli delat detajlni projekt. Stalno
                  ga ponujajo in kažejo. Stalno so nove pripombe in kaže, da ga bodo delali do konca
                  tega, ker mi želimo vplivati na to. Normalno. Do neke mere ja, ker smo
                  predstavniki ljudi, davkoplačevalcev, problemi so zastoji, ki pa kaže, da le niso
                  in da je nekaj soli v tem, kar je rekel gospod Jančar in mislim, da gospod Malovrh
                  danes, da se kasneje zadeva uredi. Normalno, da so problemi. Če gre 40 kamionov po
                  Rebrnicah 11 km v klanec, pa naj bodo prazni ali polni, za njimi stoji kolona, ki
                  gre 5 do 10 km na uro in to so dejstva. Mislim, da je škoda, da se o tem
                  prepiramo, ampak da rečemo, naj se lotijo dela še naprej in uredimo tiste zadeve,
                  ki so primerne za to, ker smo se odločili, da bomo naredili ta avtocestni križ v
                  Sloveniji. Hvala.</p>
            </sp>
            <sp xml:id="SDZ1-Redna-38-1996-03-14.sp19">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Moge.</p>
            </sp>
            <sp xml:id="SDZ1-Redna-38-1996-03-14.sp20">
               <speaker>RUDI MOGE:</speaker>
               <p>Hvala lepa za besedo. Ocenjujem, da so govori nekaterih tukaj na to temo ujetih
                  ptičev tožbe. Stvar je takšna, da so me zunaj ljudje spraševali, ko smo se
                  osamosvajali, koliko pa bomo mi za to plačali. Za kaj smo pripravljeni potrpeti,
                  čemu se bomo odrekli? Družba za izgradnjo avtocest Republike Slovenije lepo na
                  vseh novih odsekih s tablami opozarja, da v Sloveniji gradimo nove ceste, da naj
                  bomo zaradi tega potrpežljivi in se opravičujejo za vsako zamudo. Vprašam se, kaj
                  pa mi potem na tem področju napravimo? Štajerci so se pač takole znašli, da se
                  vozimo iz Ljubljane, tako kot je kolega Mozetič povedal, na Vodice, pa Kamnik pa
                  lepo čez dolino in navzgor. Zdi se mi pa, da če Ljubljančani tako strahotno trpijo
                  iz Trzina pa okoli, da bi lahko tudi kamniški vlak bil malo bolj poln, da ne bi
                  to, kar jaz tukaj vidim, en voznik vedno v enem avtomobilu povzroča to gnečo, da
                  bo potrebno pač potrpeti, in bi se tudi lahko s samo organizacijo rešili tega
                  problema. Na splošno pa lahko rečem, da to, kar je DARS predložil oziroma
                  ministrstvo tukaj predložilo, da je to velik korak naprej proti temu, kar smo
                  naredili v preteklih letih, da se tukaj vidi vizija, in da bo tudi ta parlament,
                  ko bo to svoje delo končal, lahko na to ponosen, kar smo s tem dosegli. Jaz bi le
                  kolegice in kolege prosil, sicer se lahko ta razprava tukaj nadaljuje, ampak škoda
                  je za naš čas, če samo s prstom kažemo na ene, sami pa nismo pripravljeni nič
                  potrpeti oziroma se sami tudi drugače ne organiziramo.</p>
            </sp>
            <sp xml:id="SDZ1-Redna-38-1996-03-14.sp21">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Hvalica.</p>
            </sp>
            <sp xml:id="SDZ1-Redna-38-1996-03-14.sp22">
               <speaker>IVO HVALICA:</speaker>
               <p>Hvala lepa. Spoštovani! Nadaljeval bom včeraj načeto zadevo s tem, da se je med
                  tem zgodila tudi pojasnitev ministra.</p>
               <p>Gospod minister! Včeraj sem govoril o tabeli na 63 strani pod pozicijo 2.2.3.
                  Sinoči sem malo poračunal še te zadeve in sem ugotovil naslednje. Žal v vaši
                  tabeli zopet manjkajo logistične stvari, ni zaporednih številk, ampak bom malo
                  improviziral. Napisal sem jih sam, od številke ena do pet, torej od Šentilj -
                  Pesnice do Zadobrove. Če seštejem skupaj te zneske vrednosti dil v letu 1996,
                  znese to okroglo 20 milijard. Od številke šest do deset, tukaj so pa primorski
                  odseki, pa znese 4 milijarde. Kako mi lahko pojasnite to razmerje?
                     <stage>(20:4)</stage> Govorimo vedno o osi, če hočete Barcelona - Kijev oziroma
                  za mene italijanska meja - madžarska meja. To je ena stvar. Potem pa vaše
                  pojasnilo, da nimam prav, glede na to, da sem trdil, da ni predvidenih sredstev za
                  odsek Vipava - Selo. Vi ste mi rekli, da je to pod pozicijo 2.3.4.1 na strani 68
                  in sedaj naslednje. Vse lepo in prav. Zakaj je to prikazano posebej? Seveda,
                  tabelo je zelo lepo videti, tudi sredstva v njej, čeprav bom tudi o tem govoril,
                  ker tudi tukaj je to razmerje nerazumljivo, ampak pod tabelo so opombe, ki te
                  zneske pogojujejo. Tudi razmerje med lastnimi sredstvi in krediti je drugačno, je
                  50 : 50 in to ni še zagotovitev, da so ta sredstva zagotovljena. In tudi tukaj,
                  žal, gospod minister, od številke 1 - zopet sem improviziral, ker sem jih sam dal,
                  ker jih pač niste vi napisali - do številke 5, do Blagovice ali pa Blagovica -
                  Šentjakob je 7 milijard, na Primorskem pa 2 milijardi. Torej dvakrat nepojmljivo
                  razmerje, 20:4 - ponavljam - in 7:2. Kakorkoli, da ne bo samokritike, jaz pa bi ob
                  tem rekel vseeno, da je gospod minister eden redkih ministrov, ki je prišel sem in
                  se pusti tudi dati na "pranger", kot vi temu rečete, ker nekateri se ob takšnih in
                  podobnih situacijah skrivajo, vključno s predsednikom Vlade. Hvala lepa.</p>
            </sp>
            <sp xml:id="SDZ1-Redna-38-1996-03-14.sp23">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Geržina.</p>
            </sp>
            <sp xml:id="SDZ1-Redna-38-1996-03-14.sp24">
               <speaker>MIROSLAV GERŽINA:</speaker>
               <p>Hvala lepa za besedo. No, gospod Hvalica je prebral to, kar je bral, tiste
                  pripombe iz Poročevalca. Ima pa tudi njihova poslanska skupina svoje člane v
                  Odboru za infrastrukturo in okolje, kjer smo dobili program za leto 1996, program
                  DARS-a in pod oznako 2.3.4.1. piše nekoliko drugače, mislim, da je treba to pač
                  povedati, ker tisti, ki ima informacijo, tu lahko pove. Namreč, od teh sredstev,
                  ki so pol - pol oziroma skoraj pol iz posojil, polovica pa iz lastnega denarja,
                  piše: "Pričetek gradbenih del na teh odsekih bo glede na potrebo po zagotovitvi
                  sredstev za celotno predračunsko vrednost teh odsekov, možen šele po sprejetju
                  zakona o soglasju in zakona o garanciji za predvidene kredite". Se pravi, tu smo
                  in tu bomo danes in jutri, ko bomo in če bomo hoteli, da to gre v gradnjo, da
                  sprejmemo to. Samo toliko sem hotel povedati, da ne bom potem govoril. Hvala
                  lepa.</p>
            </sp>
            <sp xml:id="SDZ1-Redna-38-1996-03-14.sp25">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Replika, gospod Hvalica.</p>
            </sp>
            <sp xml:id="SDZ1-Redna-38-1996-03-14.sp26">
               <speaker>IVO HVALICA:</speaker>
               <p>Hvala lepa. Jaz sem tu že dvakrat, trikrat slišal, spoštovani, tudi o drugih
                  tekstih, o drugih številkah. Ali je kdo mogoče preklical, kar je v Poročevalcu
                  številka 2? Naj to pove, ker zame je to dokument. Toliko. Rad bi vedel, ali
                  obstajajo tudi druge številke. Jaz, kot nečlan Odbora za infrastrukturo, se opiram
                  na Poročevalca. Hvala.</p>
            </sp>
            <sp xml:id="SDZ1-Redna-38-1996-03-14.sp27">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Pregelj.</p>
            </sp>
            <sp xml:id="SDZ1-Redna-38-1996-03-14.sp28">
               <speaker>ŽARKO PREGELJ:</speaker>
               <p>Spoštovani! Kar se tiče številk, so enake v Poročevalcu kot tudi v čistopisu. V
                  uvodu sem tudi v vlogi predsednika odbora pojasnil, da je čistopis nastal na
                  zahtevo matičnega odbora in sicer zaradi tega, ker je Vlada morala popraviti
                  oziroma uskladiti dva odseka, in sicer Višnja gora - Bič in Krška vas oziroma zdaj
                  na pamet ne vem točnega naziva. V glavnem, šlo je za uskladitev z nacionalnim
                  programom in to je vsa vsebina čistopisa, tako da ne gre za bistvene razlike v
                  številkah. Ali so seštevki na štajerskem delu oziroma na primorskem delu v
                  ravnotežju, to je pa druga zgodba. To je zgodba o nacionalnem programu in pač
                  enakomerne izgradnje celotnega avtocestnega sistema na celotni prednostni smeri.
                  Jasno je, da ta izgradnja ne more potekati enakomerno, ker nekaterih odsekov niso
                  začeli pravočasno graditi. In že včeraj sem poskušal pokazati, da bodo v bistvu
                  bodo nastopale izredno velike anomalije in da je resnična težava v tem, da
                  določeni odseki, ki so manj zahtevni in ki imajo pripravljeno dokumentacijo in pri
                  katerih tudi ni težjih sporov v prostoru, da so te odseke mogoče premalo pospešeno
                  oziroma mogoče bi jih lahko nekoliko hitreje gradili. Na primorskih odsekih velja
                  to predvsem za odsek Divača - Kozina. Ta bo sicer prišel v gradnjo letos jeseni,
                  toda glede na vse okoliščine bi bil lahko v gradnji že to pomlad.</p>
               <p>Nadaljnji odseki proti Kopru so veliko bolj zapleteni in zahtevni in zahtevajo
                  detajlnejše proučitve. Na Vipavskem bi tudi lahko že bil nekoliko dlje odsek
                  Vipava - Selo, kjer so večinoma sporne zadeve že razrešene. Obstaja sicer še nekaj
                  ugovorov prizadetih krajanov, ki jih pa nekako le razrešujejo in menim, da bo
                  kljub nekaterim strokovnim pogledom, ki vipavsko avtocesto oziroma hitro cesto
                  zavračajo, verjetno kljub vsemu ta cesta nastala tudi zato, ker v resnici sedanja
                  magistralna cesta ni vredna svojega imena in tudi ne more opravljati funkcije, ki
                  magistralni cesti pritiče, tako da  v bistvu ta dilema o primorskih odsekih,
                  mislim, da ni tako pomembna. Zavedati se moramo, da so v zadnjem letu bili na tem
                  področju narejeni prvi odseki do konca in da praktično celoten krak, razen zadnjih
                  treh kilometrov med Sežano in Fernetiči, ki je tudi narejen, se pravi tržaški
                  krak, je končan. Ali je to dobro ali slabo za našo državo, je pa drugo vprašanje.
                  Ceste so gradili na podlagi odločitve, gradimo tam, kjer imamo dokumentacijo. To
                  je tudi sam minister večkrat poudaril in tudi zagovarjal na ta način svoj pristop.
                  Verjetno se moramo z njim strinjati in dejansko bi bilo škoda čakati in graditi
                  tiste odseke na tak način, kot gradijo, na primer, ljubljanske obvoznice oziroma
                  odseke med Celjem in Ljubljano. Se pravi, da bi čakali idealno rešitev. Jasno je,
                  da se nam tudi na teh zgrajenih odsekih porajajo določene dileme. Ugotavljamo, na
                  primer ravno na odseku čez Razdrto, da so bile storjene napake, in sicer strokovne
                  napake. Ne toliko v tehnično-cestarskem smislu, kot v smislu vodenja tako izredno
                  občutljivega objekta skozi dokaj razgibano in tudi podnebno izredno zahtevno
                  pokrajino. Letošnja zima je pač svoje pokazala. In verjetno bo v daljni bodočnosti
                  tudi na Razdrtem nastal tunel. Kajti sicer bodo, če bodo take zime še pogoste, in
                  po nekaterih napovedih bodo, ker se bodo pač ti prehodi front nekoliko bolj
                  pogosteje  dogajali na našem ozemlju, potem bo verjetno potrebno zaradi hudih in
                  velikih stroškov ali zaščite ali kakor koli drugače ukrepati in ena od variant je
                  tudi gradnja tunela. Ampak to ni sedaj bistvena zadeva.</p>
               <p>Bistveno vprašanje pri gradnji avtocestnega sistema je odgovor na v bistvu skoraj
                  da rebusno vprašanje. Gre za zapleteno odločitev na Trojanah, gre za najdražji
                  odsek, gre za strateško najpomembnejši odsek in gre za tisti odsek, brez katerega
                  avtocestnega sistema ne bo. Imeli bomo ljubljanski avtocestni sistem, imeli bomo
                  mariborski oziroma mariborsko-celjski, že Ptujčani bodo grdo gledali. Murska
                  Sobota in Lendava mogoče nekaj malega ali pa tudi ne, pa nekaj bo tam okoli Gorice
                  in Kopra. To ne bo tisto, kar smo želeli z nacionalnim programom. Zato so Trojane
                  tako ključne, zato tudi sem bil ravnokar opozorjen, da še vedno poteka obravnava
                  ravno tega odseka na Računskem sodišču. Kot veste je Računsko sodišče tisti organ,
                  ki ima nalogo, da tudi presoja o smotrnosti posameznih investicij. Ne zgolj o
                  njihovi računski pravilnosti, ampak tudi o njihovi pravilni opredelitvi oziroma o
                  tem, ali bo taka investicija res najbolj ugodno vplivala na nacionalno bogastvo
                  oziroma na nacionalno blaginjo.</p>
               <p>Dovolite mi, da s tega mesta, kajti do sedaj nisem dobil, tudi kot predsednik
                  odbora ne , še nobenih dokumentov, s tem v zvezi zaprosim ministra, da pojasni,
                  kakšno je stališče Ministrstva za promet in zveze do te obravnave, ki poteka na
                  Računskem sodišču. Računsko sodišče je namreč na prvi stopnji že menda to
                  problematiko obravnavalo in tudi mnenje oziroma odločbo poslalo Ministrstvu za
                  okolje in prostor in Ministrstvu za promet in zveze. Gre za spornih 100 milijonov
                  dolarjev. Dileme so sicer znane. Trasa, ki je bila izbrana, je daljša od trase
                  magistralne ceste in trase in 2 kilometra daljša od drugih tras po drugih
                  variantah. V javnosti se je ves čas vrtela dilema, ali je stališče, ki ga zastopa
                  skupina starejših, večinoma starejših strokovnjakov, pravilno. Bilo je
                  ugotovljeno, da je šlo tudi za določene pomanjkljivosti. Namreč, primerjali so
                  traso, ki se je imenovala Motniška, ki v resnici ni bila avtocestna, ampak je bila
                  samo polovična, tako da v vrednosti brez dvoma ni taka velika razlika, kot se
                  omenja v javnih medijih oziroma po nekaterih strokovnih ugotavljanjih, toda gre
                  za, kot sem že včeraj poizkušal zastaviti, za tisti odsek, ki v resnici stoji
                  zato, ker se stroka ni znala opredeliti in ker nihče v Vladi ni znal postaviti
                  dominantnih pogojev oziroma tisti pogoj, ki je bil izbran čim bližje
                  priključevanje Zasavja, je praktično razvrednoten s cestninskim sistemom na
                  Trojanah. Zato menim, da bi bilo korektno, kajti to je eden glavnih problemov,
                  poleg ljubljanskih obvoznic letošnjega DARS-ovega programa, je tudi ključen, ali
                  se bo z ugodno razrešitvijo tega problema sploh začela gradnja na tem odseku ali
                  ne, zato prosim ministra Umeka, da na ta vprašanja direktno odgovori, brez
                  izmikanj in da jasno pojasni, kaj se utegne zgoditi, v kolikor Računsko sodišče
                  karkoli odloči, tako da izbrane trase ne bo moč uporabiti. To možnost ima. Gre
                  namreč za porabo javnih finančnih sredstev, ki so opredeljena po zakonu o
                  bencinskem tolarju oziroma na podlagi zakona o najemanju tujih kreditov in
                  soglasij in poroštvih in nedvomno je to organ, ki ima to pristojnost, da presoja
                  tudi take posege, finančne posege v narodno gospodarstvo. Zaradi te dileme je bilo
                  porabljenih že ogromno besed. Upam, da bo ministrstvo tudi uredbo oziroma izdajo
                  dokumentov, ki jih sicer Vlada sprejme, tako oblikovalo, da bi tudi eventualna
                  negativna odločitev Računskega sodišča ne obsodila na propad celotnega odseka. Da
                  se s pododseki tudi zadeve reševati, kajti vemo, da celoten potek večinoma ni
                  sporen, razen dela pri Blagovci oziroma že pri Domžalah, ko poteka trasa po
                  melioriranih poljih, ki so pa v geodetskih dokumentacijah drugače označena in bo
                  hud problem pri odkupu zemljišč in tudi to vprašanje bi morali s strani
                  ministrstva oziroma DARS-a pojasniti. Namreč v Poročevalcu oziroma v DARS-u 1996
                  jasno piše: Vransko - Blagovica <stage>(pričetek odkupov zemljišč januar
                     1996)</stage>; Blagovica - Šentjakob <stage>(februar 1996)</stage>; pričetek
                  gradnje junij 1996; Blagovica - Šentjakob julij 1996, kar pomeni, da ne boste
                  oziroma da ste vračunali zgolj tisti minimalni 6 mesečni rok. Pri drugem niti ne
                  oziroma ne vem, kateri julij mislite, ali prvi ali zadnji. Vsekakor je že na tem
                  segmentu zadeva nekoliko nerealna. In ne se skrivati za tistimi odseki, ki so
                  uspešni, ki ugodno potekajo, ki jih tudi matični odbor z veseljem vedno sprejema.
                  Tam smo vam že dovolj hvale peli, da tudi govori tisto, kar je problematično in
                  naj se enkrat končno razreši. Hvala lepa.</p>
            </sp>
            <sp xml:id="SDZ1-Redna-38-1996-03-14.sp29">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Metelko.</p>
            </sp>
            <sp xml:id="SDZ1-Redna-38-1996-03-14.sp30">
               <speaker>ALOJZIJ METELKO:</speaker>
               <p>Spoštovani zbor! Tukaj imam samo eno vprašanje v zvezi z odsekom Višnja gora -
                  Bič. V Poročevalcu št. 2 je pri predlogu za lokacijski načrt navedeno, da se ta
                  odsek deli na dva odseka, in sicer Višnja gora - Dob in Dob - Bič, v tem
                  prečiščenem besedilu, ki ga je poslal DARS, je pa pač tukaj program, da je odsek
                  Višnje gora - Bič enotno za lokacijski načrt, kar razumem, da bo tudi tako grajeno
                  in da odpade varianta predloga Ministrstva za obrambo, da naj bi na tem odseku
                  bila možnost tudi gradnje rezervnega letališča. Mislim, da moram to zato omeniti,
                  ker so pač krajani tega območja na več sestankih, in tudi danes zjutraj še posebej
                  spraševali, kaj je sedaj s to problematiko. Zato bi rad tukaj dobil samo
                  potrditev, ali je to, kar tukaj sprašujem, tako ali je kaj drugače. Drugo bi, tudi
                  sprašujem DARS v zvezi z odsekom Blagovica - Šentjakob v dolžini 20,5 km. Že
                  gospod Pregelj je omenil, ampak tudi tukaj krajani predvsem opozarjajo na to, da
                  trasa poteka na tem odseku po melioriranem območju, kjer še niso do konca
                  izpeljani komasacijski postopki in nerešenih je še 16 primerov in sprašujem, kako
                  in kdaj bo DARS rešil to problematiko. Hvala lepa.</p>
            </sp>
            <sp xml:id="SDZ1-Redna-38-1996-03-14.sp31">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Razpravo zaključujem. Prehajamo na odločanje.</p>
               <p>Na glasovanjem dajem predlog odloka o soglasju k programu dela Družbe za avtoceste
                  v Republiki Slovenije DARS d.d. za leto 1996.</p>
               <p>Proceduralno ima gospod Pregelj. Izvolite.</p>
            </sp>
            <sp xml:id="SDZ1-Redna-38-1996-03-14.sp32">
               <speaker>ŽARKO PREGELJ:</speaker>
               <p>Spoštovani! Bila so jasno zastavljena vprašanja. Zato vas, predsedujoči,
                  sprašujem, ali bi, prosim, pozvali ministra, da odgovori na ta vprašanja. Mislim,
                  da to ni nobena higiena razprave, da na vprašanja v najvišjem državnem organu
                  nihče ne odgovori, sploh pa tisti, ki je dolžen odgovarjati.</p>
            </sp>
            <sp xml:id="SDZ1-Redna-38-1996-03-14.sp33">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod minister Umek.</p>
            </sp>
            <sp xml:id="SDZ1-Redna-38-1996-03-14.sp34">
               <speaker>IGOR UMEK:</speaker>
               <p>Spoštovani! Dovolite, kar se tiče Računskega sodišča, ministrstvo ni uradno dobilo
                  tega mnenja, je pa seznanjeno, ker so dobila ta mnenja Ministrstvo za varstvo
                  okolja, Ministrstvo za finance in DARS. Ministrstvo za varstvo okolja je na mnenja
                  gospoda Jakšeta o trasi odgovorilo in v kolikor bo Računsko sodišče naprej
                  postopalo, bodo, jasno, zadeva in poročila prišla pred Državni zbor in bodo
                  ponovno ovrednotena. Glede na razpravo gospoda Preglja, da je ta varianta 100
                  milijonov dolarjev cenejša, preprosto lahko ugotovim, da vse študije kažejo, da to
                  ni res. Motniška varianta, v tisti zelo grobi oceni, ki pa se običajno še poveča
                  po lokacijskih razpravah, je približno 30 milijonov dolarjev cenejša, vendar je
                  vprašanje, če ne bi končne lokacijske razprave ob niz drugih slabostih te variante
                  dale višjo končno predračunsko vrednost. Tako da zadeve niso takšne, kot se
                  predstavljajo, ampak veliko bolj gredo v prid tej varianti, za katero se je
                  zavzela vsa prostorska, urbanistična in druga stroka, to je varianti te poti po
                  trojanski dolini oziroma tej dolini proti Trojanam.</p>
               <p>Kar se tiče drugega vprašanja gospoda Metelka Višnja gora - Bičje. V čistopisu je
                  sedaj to enoten odsek in uredba, mislim, da bo v kratkem sprejeta, najbrž da v
                  aprilu ali maju in potem je zadeva urejena. Vransko - Blagovica pa ravno sedaj in
                  včeraj so bili, in mislim, da tudi predvčerajšnjem v razgovoru na Ministrstvu za
                  kmetijstvo in v zvezi s komasacijami zadeve urejajo in urejene bodo v okviru
                  uredbe, ki gre naslednji teden v vladno proceduro. Tako da tudi ti problemi so
                  urejeni. Hvala.</p>
            </sp>
            <sp xml:id="SDZ1-Redna-38-1996-03-14.sp35">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prehajamo na odločanje in na glasovanje. Ugotovimo sklepčnost!
                  Glasujemo o predlogu odloka o soglasju k programu dela Družbe za avtoceste v
                  Republiki Sloveniji DARS d.d. za leto 1996. Ugotovimo sklepčnost! <stage>(40
                     prisotnih.)</stage> Prosim, da znova ugotovimo prisotnost. Prosim pa tudi
                  vodje, sekretarje, da zagotovijo večjo prisotnost v dvorani. Še vedno ugotavljamo
                  prisotnost. Ugotovimo sklepčnost! <stage>(45 prisotnih.)</stage> Že tretjič
                  ugotavljamo prisotnost v dvorani. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo predlog odloka sprejeli.</p>
               <p>Imamo še dodatni sklep: "Državni zbor poziva Vlado Republike Slovenije, da mu
                  čimprej posreduje v obravnavo in sprejem predlog zakona o javnih cestah in predlog
                  zakona o javnih naročilih, ker se določena vprašanja neposredno nanašajo tudi na
                  uresničevanje avtocestnega nacionalnega programa." Ali želi kdo besedo? Gospod
                  Pregelj, izvolite.</p>
            </sp>
            <sp xml:id="SDZ1-Redna-38-1996-03-14.sp36">
               <speaker>ŽARKO PREGELJ:</speaker>
               <p>Spoštovani! Želel sem dodati še dodaten sklep, zato sem hotel besedo. Zdaj moram
                  verjetno počakati, predsedujoči?</p>
            </sp>
            <sp xml:id="SDZ1-Redna-38-1996-03-14.sp37">
               <speaker>PODPREDSEDNIK VLADIMIR TOPLER:</speaker>
               <p>Izvolite.</p>
            </sp>
            <sp xml:id="SDZ1-Redna-38-1996-03-14.sp38">
               <speaker>ŽARKO PREGELJ:</speaker>
               <p>Predlagam, da zbor sprejme peti sklep matičnega odbora, ki ga je sicer naslovil na
                  Vlado, s tem da bi sprejeli enako besedilo in bi se glasilo tako: "Državni zbor
                  daje Vladi pobudo, da se po odločitvi o končni obliki in lokaciji priključka za to
                  izgradnjo le tega vključi v program dela DARS d.d. za leto 1997, tako da bo sama
                  gradnja zaključena do dograditve odseka hitre ceste Razdrto - Vipava." To bi bil v
                  bistvu napotek že za naslednje leto, v bistvu pobuda. Hvala.</p>
            </sp>
            <sp xml:id="SDZ1-Redna-38-1996-03-14.sp39">
               <speaker>PODPREDSEDNIK VLADIMIR TOPLER:</speaker>
               <p>Hvala. Najprej bomo glasovali o dodatnem sklepu, ki sem ga prej prebral. Ali želi
                  kdo besedo? Sklep dajem na glasovanje. To je sklep odbora, ki ga imate v poročilu
                  na strani 3. Ugotovimo sklepčnost! <stage>(39 prisotnih.)</stage> Ugotovimo
                  sklepčnost! <stage>(37 prisotnih.)</stage> Še zadnjič ugotavljamo prisotnost.
                  Ugotovimo sklepčnost! <stage>(44 prisotnih.)</stage> Ugotavljam, da je zbor
                  nesklepčen. Sejo nadaljujemo čez 10 minut.</p>
            </sp>
            <stage type="time">(Seja je bila prekinjena ob 11.10 uri in se je nadaljevala ob 11.24
               uri.)</stage>
            <sp xml:id="SDZ1-Redna-38-1996-03-14.sp40">
               <speaker>PODPREDSEDNIK VLADIMIR TOPLER:</speaker>
               <p>Ugotovimo sklepčnost! <stage>(28 prisotnih.)</stage> Ugotovimo sklepčnost!
                     <stage>(37 prisotnih.)</stage> Ugotovimo sklepčnost! Ponovno pozivam vodje in
                  sekretarje, da zagotovijo večjo prisotnost v dvorani. Ugotovimo sklepčnost!
                     <stage>(50 prisotnih.)</stage> Ugotavljam, da je zbor sklepčen. Na glasovanje
                  dajem predlog dodatnega sklepa, ki ga predlaga odbor. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog odbora sprejet.</p>
               <p>Gospod Pregelj predlaga sklep: "Državni zbor daje Vladi Republike Slovenije
                  pobudo, da se po odločitvi končne oblike in lokacije priključka Razdrto, izgradnja
                  le tega vključi v program dela DARS za leto 1997, tako da bo sama gradnja
                  zaključena z dograditvijo hitre ceste Razdrto - Vipava." Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da je dodatni sklep, pobuda sprejeta.</p>
               <p>S tem zaključujem to točko dnevnega reda.</p>
               <p>Prehajam na naslednjo, <title>16. TOČKO DNEVNEGA REDA - PREDLOG ZAKONA O
                     ZAGOTOVITVI NAMENSKIH SREDSTEV ZA GRADNJO AVTOCESTNEGA OMREŽJA REPUBLIKE
                     SLOVENIJE PO LETU 1999</title>.</p>
               <p>Zakon obravnavamo po prvi obravnavi. Predlog so predložili Branko Janc, Stane
                  Frim, Alojz Metelko, Rafael Kužnik. Podpisnik predloga zakona je bil tudi gospod
                  Zoran Thaler, ki pa je kasneje zaradi opravljanja funkcije ministra za zunanje
                  zadeve prenehal opravljati funkcijo poslanca, zato tudi ne more biti več
                  predlagatelj zakona. Ali želi besedo predstavnik predlagatelja zakona? Gospod
                  Janc, izvolite.</p>
            </sp>
            <sp xml:id="SDZ1-Redna-38-1996-03-14.sp41">
               <speaker>BRANKO JANC:</speaker>
               <p>Spoštovane kolegice in kolegi! Dovolite mi, da v imenu predlagateljev predstavim
                  zakon o zagotovitvi namenskih sredstev za gradnjo avtocestnega omrežja Republike
                  Slovenije po letu 1999. V uvodu bi želel poudariti, da današnja razprava o
                  programu dela družba DARS za leto 1996 ne bi bila mogoča, v kolikor ne bi
                  predlagatelji že leta 1994 vložili ta zakon. V tistem času je bila v parlamentarni
                  proceduri tudi obravnava nacionalnega programa izgradnje avtocest, ki pa je že v
                  prvi obravnavi pokazal zelo različne interese. Gradnja avtocest, tako kot se je
                  predvidevalo s prvo obravnavo nacionalnega programa, naj bi zajemala gradnjo
                  avtocest na relaciji vzhod - zahod in sever - jug, tako imenovani slovenski
                  avtocestni križ. S predlaganim zakonom smo predlagatelji predvsem želeli
                  zagotoviti vire sredstev za izgradnjo avtocest po letu 1999, ki naj bi zajemal
                  prednostno izgradnjo na relaciji sever - jug, in sicer od odseka Vrba - Ljubljana
                  in Ljubljana - Obrežje. Zakon predvideva namensko zbiranje sredstev iz naftnih
                  derivatov, in sicer obvezno 16% od prodanih količin motornih bencinov in
                  dieselskih goriv, in sicer v obdobju od 1.1.2000 do 31.12.2004. V tem času, odkar
                  je sam zakon v proceduri, in sicer od septembra leta 1994 do danes, se je s
                  sprejemom nacionalnega programa izgradnje avtocest zgodilo marsikaj, kar v tistem
                  času ni bilo še povsem znano. Zgodili sta se dve pomembni zadevi.</p>
               <p>Prvič se je zgodilo to, da je okvir sredstev, potrebnih za izgradnjo avtocestnega
                  odseka vzhod - zahod presegel osnovni okvir, ki je bil predviden pri sprejemu
                  zakona o zbiranju sredstev do konca leta 1999, in sicer gre za bistveno povečanje
                  obsega potrebnih sredstev za izgradnjo teh odsekov, in sicer za več kot 300
                  milijonov dolarjev.</p>
               <p>Druga stvar, ki je po mnenju predlagateljev izredno pomembna, je ta, da so se z
                  mirovnim sporazumom, ki je bil dosežen v okviru vojnega žarišča na Balkanu,
                  transportni in prometni tokovi na Balkanu bistveno spremenili, tako da je osnovna
                  os sever - jug postala zopet bistveno bolj aktualna, kar se kaže že danes skozi
                  bistveno povečanje prometa na tej relaciji.</p>
               <p>Predlagatelji smo prepričani, da bo Državni zbor sprejel predlagani zakon in s tem
                  omogočil - prvič - najemanje kreditov za pospešeno izgradnjo na odsekih vzhod -
                  zahod s prioritetami, ki so bile sprejete amandmajsko ob tretji obravnavi
                  nacionalnega programa izgradnje avtocest v Republiki Sloveniji, in sicer tako za
                  odseke na relaciji vzhod - zahod kot tudi na relaciji sever - jug, in sicer Višnja
                  Gora - Bič in Obrežje - Krška vas. Predlagatelji smo proučili tudi gradivo oziroma
                  stališče, ki ga je predlagal matični delovni odbor, to je Odbor za finance in se z
                  dodatnimi stališči tudi strinjamo, prav tako pa tudi stališče Vlade, ki daje
                  pozitivno mnenje k predlaganemu zakonu. Hvala.</p>
            </sp>
            <sp xml:id="SDZ1-Redna-38-1996-03-14.sp42">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Predlog zakona je obravnaval Odbor za finance in kreditno monetarno
                  politiko kot matično delovno telo. Magister Kopač ima besedo.</p>
            </sp>
            <sp xml:id="SDZ1-Redna-38-1996-03-14.sp43">
               <speaker>MAG. JANEZ KOPAČ:</speaker>
               <p>Hvala za besedo, doktor Topler. Odbor je obravnaval ta predlog zakona dvakrat.
                  Prvič se do njega ni mogel do konca opredeliti, pač pa je želel imeti oceno
                  Finančnega sveta Družbe za gradnjo avtocest o tem, kar si ta država v naslednjih
                  letih lahko privošči, kar se tiče najemanja posojil v tujini že zaradi vpliva na
                  monetarno stabilnost oziroma denarno stabilnost. Zato smo obravnavali predlog
                  zakona dvakrat, in to v razmiku pol leta in si v tem času vzeli čas za temeljit
                  razmislek in na podlagi tega predlagamo tri stališča, ki so seveda v drugem
                  dodatnem poročilu Odbora z dne 11. oktobra 1995 tudi podana.</p>
               <p>Gre za to, da najprej predlagamo, da se predlog zakona v prvi obravnavi sprejme
                  oziroma da se ga proglasi kot primerno podlago za pripravo zakona v drugi
                  obravnavi. Po mnenju odbora pa naj bi zakon v drugi obravnavi bil po svoji vsebini
                  precej bolj natančen oziroma drugačen kot je ta, ki predvideva samo nadaljevanje
                  obstoječe formule financiranja tudi do leta 2004.</p>
               <p>Po mnenju odbora naj bi torej, prvič, ta zakon omogočil tudi odplačilo najetih
                  kreditov za graditev avtocestnih odsekov na smeri vzhod - zahod, ki se bodo
                  gradili do leta 1999. Iz tega izhaja opredelitev odbora, po kateri je gradnja
                  avtocestnega križa celovit projekt in seveda tudi sredstva, namenjena temu
                  projektu, ne morejo biti natančno razdeljena na obdobja znotraj časa trajanja
                  celega projekta, pač pa se medsebojno prelivajo.</p>
               <p>Drugo stališče. V predlogu zakona naj se predvidi fleksibilnejši način določanja
                  višine sredstev oziroma sprotne osnove za zbiranje teh sredstev, pri čemer pa mora
                  biti ohranjena sedanja stabilnost financiranja in primerljiva raven zbranih
                  sredstev. Kaj to pomeni glede na razprave na odboru? Gradnja avtocest oziroma ta
                  veliki projekt vsekakor zahteva svojo dolgoročno finančno stabilnost in
                  predvidljivost za leta naprej. Po drugi strani pa obstoječa formula, ki predvideva
                  zbiranje v višini 16% maloprodajne cene bencina, povzroča v praksi tudi velike
                  težave predvsem zaradi tega, ker Vladi, ki lahko odloča o višini cene nafte in
                  naftnih derivatov, veže roke, kajti vsakokrat, ko na primer podraži to zaradi
                  proračunskih potreb, kot se je to zgodilo zdaj pred kratkim, seveda s tem v
                  strukturi cene bencina oziroma nafte in naftnih derivatov relativno zmanjša delež
                  proizvajalca, relativno poveča delež davka, 16% celotne cene pa gre seveda zmeraj
                  za točno ta namen, ne glede na to, ali je v tem konkretnem letu, na primer v letu
                  1996, ali pa še večji razkorak je bil v letu 1995, ta denar za gradnjo avtocestnih
                  odsekov potreben ali ni potreben. Treba je tudi vedeti, da se dinamika potrebnih
                  sredstev za gradnjo avtocest z leti spreminja, da je torej na začetku
                  funkcioniranja projekta manjša potreba, da je nekje na sredi in proti koncu
                  potreba večja in da se potem spet nekoliko zmanjša. Obstoječa formula 16%
                  maloprodajne cene bencina povzroča nefleksibilnost in priliv sredstev, ki v taki
                  višini, ali ni potreben ali pa je premajhen. Zato je seveda treba formulo zbiranja
                  sredstev prilagoditi potrebam tega velikega projekta, ob tem pa zagotoviti vseeno
                  stabilnost, ki jo obstoječa formula omogoča. Kako natančno to narediti, odbor ni
                  predlagal, pač pa je to odločitev prepustil vladnim predlagateljem, kajti bilo je
                  sicer nekaj predlogov na odboru, vendar se za nobenega večinsko nismo mogli
                  opredeliti.</p>
               <p>In tretje stališče je tukaj, dolžina obdobja, v katerem se bodo s predlaganim
                  načinom zagotavljala sredstva za graditev avtocestnih odsekov. Naj se določi na
                  osnovi ovrednotenih avtocestnih odsekov, ki so bili sprejeti z amandmaji k
                  nacionalnemu programu, zdaj lahko že rečem, z nacionalnim programom izgradnje
                  avtocest za oceno predvidenih prilivov ter z oceno možnih dodatnih virov iz tujih
                  in domačih kreditov oziroma posojil. Predlagamo v imenu odbora, čisto na kratko,
                  da predlog zakona v prvi obravnavi sprejmete, da sprejmete tudi ta tri stališča,
                  ki bi pomenila spremembo vsebine zakona do druge obravnave in da sprejmte tudi
                  sklep, ki predvideva, da predlog zakona pripravijo predlagatelji skupaj z Vlado
                  Republike Slovenije, kajti menimo, da gre za strokovno precej zahtevno snov,
                  čeprav je vsebovana le v nekaj členih. Hvala lepa.</p>
            </sp>
            <sp xml:id="SDZ1-Redna-38-1996-03-14.sp44">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi besedo predstavnik sekretariata? <stage>(Ne želi.)</stage> Želi
                  besedo predstavnik Vlade? Gospod minister Umek.</p>
            </sp>
            <sp xml:id="SDZ1-Redna-38-1996-03-14.sp45">
               <speaker>IGOR UMEK:</speaker>
               <p>Spoštovani! Vlada podpira ta zakon oziroma pripravo tega zakona, tako da se
                  dopolni namen uporabe sredstev v 1. členu in da se omogoča z zbranimi sredstvi
                  tudi plačilo obveznosti iz najetih kreditov za graditev avtocestnih odsekov po
                  programu izgradnje od leta 1994 do 1999. Temu primerno naj se potem prilagodi tudi
                  dolžina obdobja, in predvsem predlagamo sklep, da predlog zakona za drugo
                  obravnavo pripravijo predlagatelji skupaj z Vlado. Hvala lepa.</p>
            </sp>
            <sp xml:id="SDZ1-Redna-38-1996-03-14.sp46">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod minister. Besedo dajem predstavnikom poslanskih skupin. V imenu
                  poslanske skupine Slovenskih krščanskih demokratov gospod Frim.</p>
            </sp>
            <sp xml:id="SDZ1-Redna-38-1996-03-14.sp47">
               <speaker>STANE FRIM:</speaker>
               <p>Hvala, gospod predsedujoči. Spoštovane poslanke in poslanci, predstavniki Vlade!
                  Čeprav smo sopodpisniki, med katerimi sem tudi sam, vložili zakon že v letu 1994,
                  je res, da govori zakon o sredstvih, ki naj bi jih začeli uporabljati oziroma
                  zbirati šele po letu 2000 in zato gre tudi tej zamudi oprostiti. V poslanski
                  skupini SKD podpiramo zakon o namenskih sredstvih za gradnjo avtocestnega omrežja
                  Republike Slovenije po letu 1999. Glede na dosedanji potek del izgradnje
                  avtocestnih odsekov ocenjujemo, da bo projekt vzhod-zahod do leta 2000 dokončan.
                  Da bi pa Slovenija prišla do celotnega avtocestnega križa in tako do dobrih
                  notranjih povezav med regijami in s svetom, je potrebno z zakonom opredeliti
                  finančna sredstva tudi po letu 1999. Tako bomo omogočili stabilno financiranje in
                  izvajanje izgradnje celotnega avtocestnega programa do končnega roka.</p>
               <p>Strinjamo se z nameni, da se z zakonom omogoča bolj prožno financiranje programa.
                  S tem bi zagotovili optimalno izvrševanje gradenj tam, kjer so za to pogoji, torej
                  na tistih odsekih. Tako poslanska skupina, kot tudi sam kot sopodpisnik, podpiramo
                  namen, da se del sredstev iz tega programa za avtoceste manemi tudi za vzdrževanje
                  oziroma intervencije v ostalo magistralno oziroma regionalno cestno mrežo, ki je
                  posebej sedaj, po teh odjugah, v zelo slabem stanju. In takšne razmere pač gre
                  pričakovati tudi vnaprej. Res je, da ob večji uporabi gradbene mehanizacije,
                  strojev, kamionov, tudi na račun izvajanja avtocestnega programa in sploh večjega
                  prometa, prihaja do izrazitega loma nekaterih delov cestišč, ki pač zaradi slabe
                  gradnje v preteklosti in tudi proračunskih težav v sedanjosti, ne zdržijo teh
                  obremenitev oziroma ni zadosti samih intervencijskih sredstev, ki bi jih
                  zagotavljal proračun. Torej, tako bi s tem načinom omogočili dokončno izgradnjo
                  avtocestnega programa in tudi boljše povezave in boljše vzdrževanje ostale cestne
                  mreže. Hvala.</p>
            </sp>
            <sp xml:id="SDZ1-Redna-38-1996-03-14.sp48">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo kot predstavnik poslanske skupine? Gospod Feri Horvat kot
                  predstavnik Združene liste Socialnih demokratov.</p>
            </sp>
            <sp xml:id="SDZ1-Redna-38-1996-03-14.sp49">
               <speaker>FRANC (FERI) HORVAT:</speaker>
               <p>Hvala za besedo, gospod podpredsednik. Spoštovane kolegice in kolegi! V poslanski
                  skupini Združene liste podpiramo predlog zakona, vključno tudi s predlaganimi
                  stališči, posebno še s tistim, da se del sredstev nameni tudi za odplačilo
                  obveznosti iz izvajanja avtocestnega programa. Podpiramo pa tudi to, da se bodisi
                  v stališča in s tem tudi v zakon za drugo obravnavo, da se sprejme, vgradi ali pa
                  sprejme poseben sklep ob tej prvi obravnavi, da Vlada pripravi program in
                  predloge, kako reševati izjemno škodo, ki je nastala v tej zimi, to je, da se išče
                  tudi primeren vir za sanacijo škod in za izboljšanje stanja, predvsem na
                  magistralnih in regionalnih cestah. Dejstvo je, da so te škode tako velike, da za
                  njih v proračunu za letošnje leto ni zagotovljeno dovolj sredstev in tudi za
                  prihodnja leta bo potrebno poleg samega avtocestnega programa zagotoviti nujna
                  dela za rekonstrukcije in za nujne sanacije na magistralnih in regionalnih cestah,
                  in da bi ob tej priložnosti poskušali najti tudi rešitev, bodisi v okviru tega
                  zakona ali pa ločeno s posebnim zakonom. Hvala lepa.</p>
            </sp>
            <sp xml:id="SDZ1-Redna-38-1996-03-14.sp50">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Peršaku, predstavnik Demokratske stranke.</p>
            </sp>
            <sp xml:id="SDZ1-Redna-38-1996-03-14.sp51">
               <speaker>ANTON PERŠAK:</speaker>
               <p>Spoštovane poslanke in poslanci! Ko smo že pred leti sprejemali prvi zakon o tako
                  imenovanem bencinskem tolarju, smo seveda v tem zboru oziroma v tej dvorani veliko
                  govorili tudi o tem, da je tak zakon na nek način izjema v sistemu javnih financ.
                  Izjema v tem smislu, da proračun določa oziroma ustava v bistvu določa, da morajo
                  iti vse javne finance skozi proračun in da v tej državi, preprosto povedano, ni
                  namenskih davkov. Mi smo se takrat zavestno odločili, da bomo naredili izjemo.
                  Zdaj to izjemo podaljšujemo, in da ne bo nesporazuma, ker se vsak naš nastop takoj
                  razume kot napad na neko politiko, kar seveda ne drži, če pač postavljamo kakšna
                  vprašanja, bomo tudi ta zakon kot te vrste izjemo podprli. Rad bi pa ob tem
                  povedal naslednje, da obstaja velika nevarnost, in ta nevarnost se že kaže v
                  predlogih k temu zakonu, da bomo počasi prišli do tega, da bomo tako, kot v
                  nekdanji državi, imeli vse davke lepo vnaprej opredeljene, vse prihodke proračuna
                  vnaprej opredeljene in da na koncu to, kar rad govori gospod Kopač, ne bo več
                  nobene manevrske možnosti za odločanje o proračunu, ker bo vsak davek že, ne glede
                  na to, kakšne bodo potrebe, v bistvu vnaprej določen, za kaj se uporabi. Na to
                  opozarjam zaradi tega, ker je pri tem zakonu, ki ga bomo podprli, da gre s temi
                  sklepi in stališči, ki jih predlaga matični odbor, naprej, vendarle treba imeti v
                  zavesti to nevarnost in vztrajati pri tem, da je to zaradi pomembnosti tega načrta
                  izgradnje avtocest izjema, ki ne sme postati niti v okviru tega zakona, zdaj neko
                  pravilo za širjenje te izjeme na druga področja. Mi smo potem sprejeli vrsto
                  zakonov, ki sicer ne pomenijo točno tega, ampak vnaprej opredeljujejo deleže
                  proračunskih sredstev za določene namene, in ožijo prilagajanje proračuna glede na
                  trenutne ali pa vsakoletne in tako naprej potrebe, ki se seveda vsako leto drugače
                  lahko pokažejo za posamezna področja. Ne bi smeli priti v skušnjavo, da preprosto
                  postane to zdaj nekakšen zakon, po eni strani "ad calendas Graecas" za vse možne
                  namene v zvezi s cestami, niti da se začnejo tudi na drugih področjih pojavljati
                  podobni zakoni za druge davke. Zaradi tega mi podpiramo tista stališča, ki
                  pravijo, da je treba natančno izračunati na Odboru za infrastrukturo kot
                  zainteresiranem delovnem telesu, in je v tej smeri tekla diskusija, do kdaj res
                  mora ta zakon veljati. Ali je to letnica, ki je</p>
               <p>postavljena zdaj v tem predlogu za prvo branje, ali - s strani samega ministrstva
                  je bilo povedano, da je lahko letnica nekoliko bližje, ta končna letnica.</p>
               <p>Drugo vprašanje je širitev namembnosti. Ko smo se odločali za načrt gradnje
                  avtocest, je bilo zagotovljeno, da se bo vračanje kreditov pravzaprav izplačevalo
                  že iz dohodkov, normalnih dohodkov DARS-a. Pristajam tudi na to, kar pravi prvo
                  stališče, da se lahko del teh sredstev uporabi že tudi za saniranje, za vračanje
                  kreditov v prvem obdobju. Ampak, da bi se to zdaj preprosto razširilo in da bi se
                  dejansko potem izkazalo, da bomo mi iz cene bencina odplačevali te kredite, tako
                  rekoč v celoti, medtem ko se bo dohodek od avtocest zbiral za kdo ve kakšne
                  namene, bi pa seveda bilo nesprejemljivo. Žal, moram reči, da imam hud pomislek in
                  ne bomo podprli tega, da se razširi namembnost tega še na stroške za vzdrževanje,
                  ne glede na to, da vsi vemo, kakšne so razmere. Kajti vzdrževanje cest je normalni
                  strošek državnega proračuna in v proračunu je treba predvideti pač sredstva, ki so
                  za to potrebna. Jaz bi vendarle opozoril na letošnjo debato o proračunu, ko smo z
                  veliko nonšalanco manjšali sredstva, celo na predloge, ki so prihajali iz samega
                  ministrstva, za zimsko službo in vzdrževanje cest, tekoče vzdrževanje cest.
                  Predlog je prišel prav z ministrstva, kot vemo, zdaj pa je nastala zagata. In zdaj
                  bomo mi ta sredstva deloma prekanalizirali v ta namen, zaradi tega pa eventualno
                  tudi podaljšali trajanje tega zakona zato, da se bo na koncu račun iztekel. To je
                  po našem mnenju nesprejemljivo ravnanje. Proračun mora povedati, in ko se sprejema
                  proračun, je treba ugotoviti, ali pač ta sredstva zadoščajo ali ne in če ne
                  zadoščajo, je pač potrebno sprejeti ustrezne rešitve. Ali bomo nekje drugje, če
                  bomo ocenili, da je ta problem večji, dali manj ali bomo pa večali, ampak ne
                  namensko seveda, v smislu namenskega davka neki davek. Ne more iti na ta način, da
                  se te nesistemske rešitve začnejo širiti kar v vse mogoče smer. Zaradi tega tega
                  ne bomo podprli, zavedajoč se problema vzdrževanja, ampak zavedajoč se tudi tega,
                  da je tako rekoč pristojno ministrstvo samo predlagalo znižanje postavke v te
                  namene, za katere zdaj gre. Zaradi tega bomo glasovali za ta stališča, ki jih
                  predlaga odbor, ne pa tudi za druga. Hvala.</p>
            </sp>
            <sp xml:id="SDZ1-Redna-38-1996-03-14.sp52">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Metelku, predstavniku Slovenske ljudske
                  stranke.</p>
            </sp>
            <sp xml:id="SDZ1-Redna-38-1996-03-14.sp53">
               <speaker>ALOJZIJ METELKO:</speaker>
               <p>Spoštovani podpredsednik, spoštovani zbor! Poslanska skupina Slovenske ljudske
                  stranke podpira podaljšanje tega zakona oziroma bencinskega tolarja po letu 1999,
                  ker je nujno potrebno, da se podaljša glede na to, da bodo prišli v izgradnjo tudi
                  odseki avtoceste na tako imenovani liniji sever-jug. Moram to reči, da ko smo
                  sprejemali prvi zakon o cestnem tolarju, so bili, tako kot je že gospod Janc
                  omenil, prometni tokovi popolnoma drugačni kot so danes. Vozim se že tri leta po
                  tej cesti in je po empiriki porast gostote prometa vsako leto najmanj za 100%.
                  Predvsem se izredno hitro povečuje tudi gostota tovornega prometa, kar pomeni, da
                  se na tej relaciji Karavanke - Pobrežje poznajo razmere, ki se zadnje čase
                  dogajajo na Balkanu. Slovenska ljudska stranka tudi podpira predlog, da bi za ta
                  namen izločili minimalna sredstva za modernizacijo tako imenovanih regionalnih in
                  marginalnih cest. Hkrati podpiramo tudi predlog Vlade, da zakon za drugo branje
                  pripravimo skupaj ministrstvo in pa predlagatelji.</p>
            </sp>
            <sp xml:id="SDZ1-Redna-38-1996-03-14.sp54">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo kot predstavnik poslanskih skupin besedo? Poslanska
                  skupina Socialdemokratske stranke Slovenije, gospod Pučnik. Izvolite.</p>
            </sp>
            <sp xml:id="SDZ1-Redna-38-1996-03-14.sp55">
               <speaker>DR. JOŽE PUČNIK:</speaker>
               <p>Hvala lepa. Poslanci Socialdemokratske stranke podpiramo ta zakon in mislimo tudi,
                  da se je na pravilen način lotil tega problema. Bi pa uporabil to priložnost in bi
                  opozoril na nekatere probleme, v zvezi s katerimi vidimo nevarnost, da bi se ta
                  koncept začel postopoma razkrajati. Gre namreč za načelne, pravno utemeljene
                  ugovore, po katerih se seveda s tem zakonom in še z nekaterimi drugimi zakoni, ki
                  jih je sprejel Državni zbor, ruši koncept integralnega proračuna. To je seveda
                  res. Potrebno pa je pri tem, pri presoji tega dejstva upoštevati naslednje. Če
                  gledamo na splošno stanje v Republiki Sloveniji na tem področju, bi brez takšnega
                  zakona sploh ne bi bilo več mogoče nekega srednjeročnega ali daljnoročnega
                  projekta izpeljati. Mi vemo, kako poteka razprava pri sprejemanju proračuna.
                  Zavedamo se tukaj, da so potrebe pri nas mnogo večje kakor so razpoložljiva
                  sredstva, zaradi tega se bojimo, da če bi kakorkoli, tudi v rahlih odtenkih
                  odstopali od specifičnih zakonov za dolgoročne projekte in se preveč dogmatsko
                  naslanjali na načelo integralnega proračuna, da bi verjetno zrušili te dolgoročne
                  projekte. Socialdemokrati poudarjamo to še posebej zaradi tega, ker smo, in to
                  omenjam, ker se je nekako pozabilo v zadnjih letih, bili tista stranka, ki je
                  osnutek zakona o bencinskem tolarju sploh postavila v državni zbor. Poudarjam in
                  ugotavljam tudi, da so to kasneje podprle vse stranke, torej nikakor ne gre tu za
                  neke specifične zasluge socialdemokratov. Omenil sem to stališče samo zaradi tega,
                  da bomo nasprotovali slehernemu poskusu, da bi se koncept uresničevanja tega
                  načrta kakorkoli začel rušiti.</p>
               <p>Morda še ena pripombo. Po našem prepričanju je razmišljanje o kratkoročnih
                  kreditih in razmišljanje o možnosti, da bi se izognili kratkoročnim kreditom,
                  gotovo upoštevanja vredno. Samo, mi ne mislimo, da bi zaradi tega, da bi
                  razmišljali o tem problemu, ki je utemeljen, na način, da bi začeli zavlačevati ta
                  projekt. Če razmišljamo tako, da so kratkoročni krediti verjetno zelo dragi, to
                  vsi vemo, in da bi se bilo koristno tem kreditom izogniti, potem raje razmišljajmo
                  o tem, da bi se ponovno obrnili na to, kjer smo začeli s tem projektom, namreč, da
                  bi začeli razmišljati o tem, kakšne so trenutno cene pogonskega goriva v
                  Sloveniji. Osebno bi podprl načrt, da se izognemo ali da zmanjšamo kratkoročne
                  kredite samo na način, da potem tudi rahlo ustrezno povečamo bencinski tolar,
                  nikakor pa nismo za to, da bi začeli tak načrt izgrajevanja cestnega sistema vleči
                  nekako naprej na daljše časovno obdobje. Bojimo se, da če začenjamo s to metodo,
                  bomo s to nadaljevali in bomo zadevo razvodeneli in ne bomo uresničili tega
                  projekta. Hvala lepa.</p>
            </sp>
            <sp xml:id="SDZ1-Redna-38-1996-03-14.sp56">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo kot predstavnik poslanske skupine? Odpiram splošno
                  razpravo. Kdo želi besedo? Gospod Džuban, gospod Sušek, Černelič.</p>
            </sp>
            <sp xml:id="SDZ1-Redna-38-1996-03-14.sp57">
               <speaker>GEZA DŽUBAN:</speaker>
               <p>Hvala lepa, gospod podpredsednik. Razmišljam o dveh problemih, ki sta vezana na ta
                  zakon s tem, da zakon v osnovi podpiram in povsem razumem hotenja vseh
                  predlagateljev tega zakona. Morda bi kazalo spomniti to, kar je tudi pomanjkljivo
                  navedeno v sklepu, kjer ni rečeno, da gre od leta 1999 naprej in se morda nekateri
                  zavajamo s tem, da je to zakon, ki je za nas morda aktualen že jutri.</p>
               <p>Mogoče še replika doktor Pučniku. Takrat, ko smo mi sprejeli nacionalni program,
                  smo spravili vse zamude in vse zastoje, ki so bili v preteklih dveh letih, na
                  stanje jesen prejšnjega leta in smo startali s tiste pozicije, seveda ob
                  predpostavki, da se zamude ne bi več dogajale, to, kar si vsi želimo. Potem smo na
                  nek način vse tisto, kar nas je begalo, izločili ob upanju, da bo zdaj vse
                  normalno teklo, kar je verjetno naša skupna želja.</p>
               <p>V predlogu tega zakona imam pred seboj štiri sklepe, na katere se mi zastavlja eno
                  od dveh vprašanj, in sicer v tem smislu, da ti sklepi želijo sanirati stanje na
                  državnih cestah, ki je verjetno po videnju vseh nas zaskrbljujoče, ali pa še kaj
                  hujšega in je razumljivo, da iščemo v tem trenutku rešitev, ki bi bila uporabna v
                  zelo kratkem času, vendar nam ti sklepi, vezani na ta zakon, tega ne zagotavljajo
                  glede na to, ker je zakon v normalnem postopku v prvi obravnavi in realno lahko
                  pričakujemo veljavnost tega zakona v polovici leta.</p>
               <p>Drugo je to, da je to zakon, ki govori od leta 1999 naprej. Če je to možno
                  vgraditi v ta zakon, se mi postavlja dodatno vprašanje, vendar glede na vse to bi
                  bilo moje vprašanje predstavnikom Vlade, recimo moje Vlade, kakšna je pa
                  alternativa vsem tem sklepom, če ti sklepi ne bodo uporabni? Kakšno rešitev iskati
                  v smislu nekega, ne vem, česa drugega, dokumenta ali interventnega zakona ali
                  česarkoli drugega, da pa kljub vsemu najdemo rešitev, s čimer se zatekamo k tem
                  sklepom, za katere se bojim, da ne bodo uporabni? Iz teh razlogov, katere sem
                  navedel - za tisti - ne vem, koliko je tega denarja potrebno, da ne bi
                  improviziral ali nakazoval na pamet. To je moje prvo vprašanje, da vidimo, kakšna
                  je druga možnost, ker verjetno nas je večina poslancev pripravljena podpreti nek
                  dokument, ki bi zagotavljal količino sredstev, da bi sanirali stanje zelo hitro,
                  verjetno pa do polovice leta, torej v tem času, ko bi bili komaj s tem zakonom
                  operativni z nekim sklepom, ki ga bomo tukaj vgradili.</p>
               <p>Drugo vprašanje, tudi predstavnikom Vlade. Mi smo ob sprejemanju vseh teh
                  dokumentov, ki so vezani na gradnjo avtocest, sprejeli sklep gospoda Jagodnika, ki
                  je zavezoval Vlado v dogovarjanjih z mestno ljubljansko občino za zagotovitev
                  njihovega dela sredstev za avtocestni sistem glede na gradnjo obvoznice, kar je
                  morda tudi vezano na vse diskusije, ki so bile danes v prejšnji točki dnevnega
                  reda. Postavljam vprašanje, kako daleč so dogovori v zvezi z zagotavljanjem
                  sredstev za sofinanciranje avtocestnega sistema, ki ga je dolžna zagotoviti mestna
                  ljubljanska občina? Hvala.</p>
            </sp>
            <sp xml:id="SDZ1-Redna-38-1996-03-14.sp58">
               <speaker>PODPREDSEDNIK VLADIMIR TOPLER:</speaker>
               <p>Hvala. Besedo dajem gospodu Sušku.</p>
            </sp>
            <sp xml:id="SDZ1-Redna-38-1996-03-14.sp59">
               <speaker>MAKS SUŠEK:</speaker>
               <p>Spoštovani! V osnovi podpiram ta zakon, vendar pa sem pristaš tega, da ob tem ne
                  pozabimo tudi na ostali del cestnega omrežja. Tu je bilo danes veliko izrečenega v
                  tem smislu, ali je to umestno, da se to vprašanje načenja ob sprejemanju tega
                  zakona ali ne. Bilo je tudi dosti skepse o tem, da bi bilo to področje primerno
                  obravnavati ob sprejemanju proračuna, da je to čisto proračunska zadeva, tekoče
                  vzdrževanje itd.</p>
               <p>Potem so bile tu omenjene tudi kritike na pristop nekaterih poslancev, tudi v tem
                  smislu, da se lahko ruši integralni proračun, da je bil takrat preprosto namen
                  tega bencinskega tolarja čisto ozko namenski in je bil predvsem zato sprejet, da
                  smo dosegli na tem področju vehementno neko traso za dosego dolgoročnih
                  postavljenih ciljev. Ne glede na to sem globokega mnenja v tem smislu, da je
                  stanje ostalega cestnega omrežja dejansko iz leta v leto slabše, proračunski
                  pristop k reševanju tega problema pa je ravno v obratno smer. Vsako leto je za te
                  stvari namenjenih manj sredstev. Kaj to pomeni? To pomeni, da ta cestna mreža pred
                  nami tu propada in je treba nekaj storiti v tej zvezi. Zato nas je potrebno tudi
                  razumeti, regionalisti, če lahko tako rečem, zunajlokaliste, da je potrebno na tem
                  področju vendar nekaj narediti in zato izkoriščamo vsako priložnost, da bi pač
                  animirali naš Državni zbor, Vlado in vse te dejavnike, da se na tem področju
                  vendar nekaj premakne. Izhajam pač iz tega, da je stanje ostalega cestnega omrežja
                  tako slabo, da je nujna tudi na tem področju neka transfuzija, če lahko rečem.
                  Brez te ne bomo prišli na tem področju naprej.</p>
               <p>Zaradi tega podpiram ta predlog sklepa, ki ga je vložila skupina poslancev, s
                  prvim podpisanim gospodom Černeličem, s tem da sem dodal na to tudi še amandma, da
                  se zajame tudi vse ceste, ki bodo v tem določenem času tudi prekategorizirane v
                  regionalne ceste.</p>
               <p>Torej predlagam, ne glede na to, da ne bi izpustili sedaj te priložnosti, da imamo
                  vendarle pred seboj tudi ta problem in malo zamižimo, bi rekel, nekje. Naslov
                  zakona lahko tudi spremenimo, če je potrebno za dosego nekega cilja. Strinjam se s
                  tem, da je ta zakon namenjen dejansko za razvoj tega cestnega, avtocestnega
                  kompleksa, ampak ponovno poudarjamo, da pa je umestno tudi od ostale skupine, da
                  izkoristimo vsako priložnost in tudi to, da pridemo, recimo, tudi na tem področju
                  do nekih ciljev. Kaj nam pomaga, da bomo imeli evropsko, svetovno razvito
                  avtocestno mrežo, ostalo omrežje pa bo šlo k vragu. Zato apeliram in prosim
                  poslance Državnega zbora, da predlog tega sklepa sprejmemo in s tem avtomatično
                  tudi aktiviramo, poskušamo aktivirati vse dejavnike Vlade in ostalih, da tudi na
                  tem področju najdemo skupno kvalitetno rešitev.</p>
            </sp>
            <sp xml:id="SDZ1-Redna-38-1996-03-14.sp60">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Sušku. Gospod Černelič.</p>
            </sp>
            <sp xml:id="SDZ1-Redna-38-1996-03-14.sp61">
               <speaker>FRANC ČERNELIČ:</speaker>
               <p>Hvala lepa, gospod predsedujoči. Poslanke in poslanci! Mislim, da skoraj ni
                  potrebno dodatno dati podpore zakonu, saj zakon, tak kot je predlagan, zgolj
                  zagotavlja cilj, torej celovit program avtocestnega sistema, tako kot smo ga
                  načrtovali. Torej tukaj seveda ne more biti dileme v smislu same podpore. Ob tem
                  pa glede na to, da smo že kar, bom rekel, ta mandat poslancev kar tri leta
                  poskušali dosegati tudi to, da bi se drugi del cestnega sistema, ki je prav tako v
                  državni lasti, kvalitetno tudi obnavljal, vendar vsi podatki kažejo, da se stanje
                  slabša, in da imamo seveda vsako leto težjo situacijo. Zato je že kar nekaj
                  predlogov, ki so skoraj identični s tem, da je tak, h kateremu ste dali podporo
                  tudi poslanci različnih poslanskih skupin, ki opredeljuje 10% od bencinskega
                  tolarja, seveda zbranega dela, za namen, to je za interventni namen obnove. Ne gre
                  za program, ki ga tako v Državnem zboru lahko predvidevamo in se da s projekti
                  predvideti, kdaj se bo kakšna stvar obnovila. Tukaj gre dejansko za to, kar je
                  tudi letos še posebej znano, da so se nekatere ceste dobesedno nenačrtovano,
                  nepredvideno sesule, dvignile in v tem smislu bi bil ta predlog sklepa, ki naj
                  omogoči, da bo predlagatelj oblikoval ustrezne člene in eventualno tudi spremembo
                  samega nalova, da se seveda omogoči tudi obnova tega po interventni plati. Hkrati
                  menim, da je interventna obnova tudi lahko rešitev za nekatere dodatne ceste, ki
                  bodo olajševale izgradnjo. Ne da so nujne ob izgradnji, vendar pa bi olajševale
                  prometne tokove, tako da bi bilo prav, da se o tem razmišlja. Sem v skrbeh, ker
                  sta pravzaprav dve stranki izrazili mnenje, da gre za rušenje koncepta. Torej, k
                  sreči pa obe skupaj ne bosta bistveno vplivali pri glasovanju in upam, da gre pri
                  vseh ostalih za prepričanje v tej smeri, da v celoti zasledujemo koncept in da ne
                  negiramo in ne skrajšujemo oziroma ne podaljšujemo rokov. Roke najbolj
                  podaljšujejo tisti, ki povzročajo probleme na prostorskem delu in na ostalih. To
                  je  največji problem tudi pri nas, v Državnem zboru, nikakor pa ne v tem smislu,
                  kot bi se doseglo s takim delom izdvojenih sredstev. Tudi menim, da ne gre za
                  nobeno vprašanje trganja proračunskega sistema, saj je vendar vse skupaj še tudi v
                  proračunskem sistemu. Prav gotovo pa tudi podpiram ta dodatni amandma, ki ga je
                  dal gospod Sušek in bi prosil, da do glasovanja resnično razmislite. Gre za
                  zadevo, ki je nujna. Seveda bodo morali pravniki in ostali dati še obliko, ki bo
                  omogočila, da bo v drugi obravnavi možna še dodatna razprava in seveda, da bo ta
                  cilj nekako zagotovljen. Hvala lepa.</p>
            </sp>
            <sp xml:id="SDZ1-Redna-38-1996-03-14.sp62">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Najprej replika gospod Peršak, potem se k besedi javljam tudi sam.
                  Izvolite.</p>
            </sp>
            <sp xml:id="SDZ1-Redna-38-1996-03-14.sp63">
               <speaker>ANTON PERŠAK:</speaker>
               <p>Spoštovane poslanke in poslanci! Če bi bil hudoben, bi lahko repliciral na ta
                  način, da je res spodbudno, če poslanec neke velike stranke reče, da, hvala bogu,
                  samo dva predstavnika dveh majhnih strank branita ustavni koncept integralnega
                  proračuna. Takšna logika je seveda možna, ampak to je seveda izrazito logika, ki
                  ne sodi v pravno državo. Ampak to, kot pravim, če bi bil hudoben, bi tako rekel.
                  Sedaj bom pa rekel drugo stvar, ki se je pokazala točno ob tem, kako poteka
                  projekt avtocest. S tem, da smo mi sprejeli zakon o tem, kako se bodo gradile
                  avtoceste in kako bomo pridobivali sredstva za avtoceste, se je avtomatsko zgodilo
                  nekaj, da drugih sredstev za avtoceste v proračunu ni. In kaj bomo dosegli s tem,
                  da bomo mi, recimo, en odstotek teh sredstev, ki se zbirajo za namen gradnje
                  avtocest, dodelili za vzdrževanje ostalih cest? Zgodilo se bo to, v to sem
                  prepričan, da bo rezultat ta, da se bo delež, ki se sicer namenja v proračunu,
                  proprocionalno zmanjšal. In na koncu se bo izkazalo, da za vzdrževanje cest ne bo
                  nič bistveno več denarja, ampak se bo pač nekoliko drugače prerazporedilo. V tem
                  je problem. Problem je tak zaradi tega, ker smo že tako velik odstotek
                  proračunskih sredstev z raznimi zakoni vnaprej opredelili v določene namene in je
                  prostor za manever, kako po potrebi opredeljevati proračunska sredstva, vedno
                  manjši. In ker se seveda določene potrebe vedno znova pojavijo, ki so take, da jih
                  ni mogoče prezreti, se na koncu izide tako, da se iz leta v leto indeksira več ali
                  manj v končnem rezultatu in da tistega, zaradi česar naj bi bil integralni
                  proračun, da se ti lahko nekako odločaš po tem, da politično na podlagi nekih
                  kriterijev spoznaš, da letos bi pa bilo na tem področju nekaj več narediti, da ta
                  manever ni več možen. To je posledica tega, da vnaprej opredeliš 80 ali pa 85%
                  proračuna že z zakoni in potem ti ostane samo še zelo majhen del za dejansko
                  razporejanje in za politično odločanje o nekaterih ciljih in tako naprej. Zaradi
                  tega, in tega se jaz bojim. Jaz pa vem, da je pri vzdrževanju cest problem, povem
                  pa tudi to, zakaj letos manjka sredstev, to pa vi dobro veste, ker ste član Odbora
                  za infrastrukturo in veste, kako je teklo "handlanje" za proračun prometnega
                  ministrstva.</p>
            </sp>
            <sp xml:id="SDZ1-Redna-38-1996-03-14.sp64">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Dve repliki, gospod Jančar, gospod Černelič.</p>
            </sp>
            <sp xml:id="SDZ1-Redna-38-1996-03-14.sp65">
               <speaker>JANEZ JANČAR:</speaker>
               <p>Hvala lepa. No, ne bi mogel, da ne bi prišel povedat to, da se z gospodom Peršakom
                  strinjam zato, ker se mi zdi, da... mi smo v naslovu napisali "Zagotavljanje
                  sredstev za gradnjo avtocestnega omrežja", ne pa za vzdrževanje lokalnih, celo
                  amandma je bil, da bomo za lokalne ceste, ki bodo naknadno uvrščene, zagotavljali
                  sredstva. Mislim, da v tem trenutku res delamo precedens na tem področju.
                  Poglejte, mi smo tako kot nam je gospod Peršak očital, v tem tekočem letu
                  zmanjšali sredstva za vzdrževanje cest za približno milijardo tolarjev in mislim,
                  da bi bilo nespametno. Moram reči, prvič, včasih gradimo ceste na horuk in so
                  slabo narejene, so slabo vzdrževane, drugič pa, gospodje dragi, mi smo po letu
                  1991 težke tovornjake kupovali, ki vozijo po 27 ton materiala in se vozijo po
                  lokalnih cestah, ne samo po regionalnih, po lokalnih cestah vozijo polno
                  obremenjeni. Mislim, da ni bilo na tem področju nič narejenega. Ne vem, če kdo od
                  vas vidi tiste, ki so za to poklicani, da bi stali tam in bi dali tehtnico pod
                  kolesa. Moram reči, da je veliko cest tudi zaradi naše malomarnosti oziroma
                  neodgovornosti vseh tistih, ki so za to poklicani, takih kot so. Drugače pa se
                  strinjam z vsemi pripombami, ki jih je gospod Peršak dal. Hvala lepa.</p>
            </sp>
            <sp xml:id="SDZ1-Redna-38-1996-03-14.sp66">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Černelič.</p>
            </sp>
            <sp xml:id="SDZ1-Redna-38-1996-03-14.sp67">
               <speaker>FRANC ČERNELIČ:</speaker>
               <p>Hvala lepa. Imam priložnost dati repliko obema. Torej, če bi bil hudoben, če bi
                  bil "nastrojen" lokalno, potem bi seveda rekel, Dolenjka, to je prava! Projekt je
                  samo za to, zakon je samo za Dolenjko. Vendar gre za celoten projekt in ob tem,
                  ker gledaš še širše, kaj se dogaja v prostoru in to je potrebno gledati. Ne moreš
                  eno stvar, samo eno vkalupiti v en papir ali v celofan zaviti pa reči, to je pa
                  to. Ker je treba celotno problematiko na tem področju infrastrukture gledati, sem
                  še toliko bolj prepričan, da imam prav, kljub temu, da sta oba trdila, da bi bilo
                  to nekaj posebnega. Hvala lepa.</p>
            </sp>
            <sp xml:id="SDZ1-Redna-38-1996-03-14.sp68">
               <speaker>PODPREDSEDNIK VLADIMIR TOPLER:</speaker>
               <p>Hvala lepa.</p>
            </sp>
            <sp xml:id="SDZ1-Redna-38-1996-03-14.sp69">
               <speaker>VLADIMIR TOPLER:</speaker>
               <p>Spoštovane kolegice, spoštovani kolegi! Vesel sem, da je to zakon, ki je, bom
                  rekel, uperjen v prihodnost, ki ima neko vizijo. Žalosten sem pa zaradi dveh
                  stvari, ker ta zakon ureja samo eno stvar, to so avtoceste, ne gleda pa kompleksno
                  na prometno strategijo in žalosten sem zaradi tega, ker črtamo politiko od leta
                  2000 do 2004, danes pa imamo probleme drugih cest, ki niso avtoceste, pa se na to
                  sploh ne oziramo. Seveda se strinjam s tem, da je zakon naravnan tako, da ima
                  koncept izgradnje, morda se ne strinjam ali pa sem indiferenten do stališča
                  integralnega proračuna, ker menim, da če bi čakali na to, bi bila stvar seveda
                  druga. Tisto, kar se mi zdi zelo pomembno in kar želim poudariti pri tem zakonu pa
                  je, da bo Vlada prej ko slej morala priti s strategijo prometne politike v
                  parlament, kajti glavni problem, ki ga danes doživljamo, je seveda ta, da je na
                  naših cestah veliko tranzita. Sklepi, zakonska določila, ki so bila sprejeta v tem
                  parlamentu, ne veljajo zaradi tega, ker Vlada govori, da ne more kontrolirati
                  tehničnih pregledov vozil, ki prihajajo v našo državo in imamo veliko tovornjakov,
                  ki tehnično ne ustrezajo kriterijem, da bi lahko vozili po naših cestah. Če se ne
                  bomo na tem področju zresnili in naredili drugačno politiko, nam ne pomaga
                  izgradnja avtocest, ker bo enako število tovornjakov še naprej onesnaževalo naše
                  okolje.</p>
               <p>Druga stvar, ki se mi pa zdi pomembna, je to, da se malo preveč ukvarjamo z
                  avtocestami in pozabljamo na lokalne, regionalne in magistralne ceste. Poglejte, v
                  ceni bencina vsi plačujejo, tudi kmetje, ko vozijo s traktorji po poljih, določen
                  procent goriva. Seveda bodo avtoceste uporabljali redki neposredno, večina pa
                  posredno, toda za magistralne in regionalne ceste se ne zgodi ničesar in so pač
                  odvisne od proračuna in seveda, od prevladovanja lokalnih in regionalnih
                  stvari.</p>
               <p>Naj zaključim takole. Ni problem, da naredimo velike žile, ampak tkivo in regije,
                  pokrajine odmirajo zaradi tega, ker se zamašijo majhne žile. In mislim, da je
                  danes to problem. Podpiram zakon, mislim pa, da je potrebno še v tem mandatu
                  narediti fond ali sklad, da bomo rešili problem, ki je sedaj zelo pereč, in to je
                  problematika magistralnih, regionalnih in lokalnih cest.</p>
            </sp>
            <sp xml:id="SDZ1-Redna-38-1996-03-14.sp70">
               <speaker>PODPREDSEDNIK VLADIMIR TOPLER:</speaker>
               <p>Repliko ima gospod Anderlič. Gospod Pregelj ima repliko. Imate repliko gospod
                  Horvat? Razpravo. Besedo ima najprej gospod Geržina.</p>
            </sp>
            <sp xml:id="SDZ1-Redna-38-1996-03-14.sp71">
               <speaker>MIROSLAV GERŽINA:</speaker>
               <p>Hvala lepa za besedo. Spoštovani! Sam podpiram integralni proračun. Vendarle kaže,
                  da v tej državi ni prodrla miselnost, ne glede na to, da so velike žrtve,
                  materialne in človeške žrtve, da je prometna infrastruktura nekaj bistvenega za
                  državo in za državljane. Zato sem podprl tudi to, da naredimo izjemo v primeru
                  financiranja izgradnje avtocestnega sistema. Saj veste, da smo naredili ogromne,
                  številne druge izjeme, ki niso tako bistvene, lahko rečemo, ali pa tudi so. Vemo,
                  da smo naredili razne sklade in tudi tam ni bilo velikih besed proti temu, da se
                  ruši integralni proračun. Dejstvo je, da se po svetu normalno porablja desetino
                  ali pa še več procentov državnega proračuna za to, da se gradi in vzdržuje
                  normalno stanje prometne infrastrukture. Pri nas gre pa v..., ne gre v
                  dvoštevilčno, enoštevilčno, gre v dveštevilčni, če damo, vejica in vejica je vmes,
                  in potem imamo dve številki, 2% pa še nekaj oziroma malenkosti. Zanemarljivo za
                  to, kar naj bi se zgradilo. Drugo dejstvo je, zakaj smo v to šli in sem to podprl,
                  je tudi to, da pri nas avtocestnega, sodobnega cestnega, tisti del državnih cest,
                  ki so avtoceste oziroma rezervirane za promet z vozili, da tega nimamo in tega
                  nismo zgradili, to pač moramo pospešeno zgraditi. Da bi to čim ceneje zgradili,
                  zato je sedaj pred nami predlog, da podaljšamo financiranje tega programa do leta
                  2004. Mislim, da bi morali skleniti, da ga kar do nadaljnega, dokler ne uredimo
                  vseh problemov in sem vključimo vse državne ceste in spremenimo tudi naslov, ko je
                  bil prigovor k naslovu, da podaljšamo te procente, ko bomo to uredili, bi rekel, v
                  zadovoljivi meri. Dejstvo je, tudi v zakonu že imamo, da se 5% letno realno
                  povečajo sredstva za to. Dejstvo je, da imamo nizko ceno goriv, res je tudi, da
                  imamo nižje plače kot v Evropi in absolutna primerjava tukaj ne velja. Je pa tudi
                  res, da neprimerno hitreje raste motorizacija pri nas, kot v drugih evropskih
                  državah, skokovito bi lahko temu rekli, in da zato rabimo tak način financiranja,
                  ker drugače iz proračuna očitno za drugi del državnih cest, magistralne in
                  regionalne, ne dobimo denarja. Danes je bilo to že povedano. Za letošnje leto
                  zmanjšano, sicer z nekim protokolom omogočeno, da bo razlika mogoče pokrita, ampak
                  ne vem, kaj se bo zgodilo v naslednjem proračunu.</p>
               <p>Dejstvo je, da s tem, ko mi gradimo pospešeno sistem avtocest, rušimo, kot sem
                  danes že rekel, mislim, da rušimo magistralne ceste, tudi regionalne, tudi tiste,
                  ki so danes še nekatere lokalne, in ki bodo postale državne ceste, se pravi
                  regionalne, in da je to tako. Po vsaki zimi je potrebna inter</p>
               <p>vencija in to interevencijo bodo pač tisti, ki so zadolženi, sedaj morali izvesti,
                  popraviti to, kar je uničeno in ne bodo mogli čakati na drugo leto, ker se voziti
                  preprosto po nekaterih cestah ne da. Mislim, da se temu primerno presežek, ki
                  nastaja ob normalni podražitvi goriv, ki, pravim, cene za nekatera so nižje kot v
                  Evropi, da se 10% tega denarja že danes predvidi za to, da se intervencijsko ob
                  koncu zime porabi in nameni za obnovo in ne izgradnjo. Se pravi, za reševanje
                  razbitih cest. Mislim, da se vsi vozimo več ali manj, in na vsakem koncu naše
                  države lahko kdo pride in reče: pri nas je najbolj potrebno. Pri vseh je najbolj
                  potrebno in pravim - če gremo tako, je najbolj potrebno, da poleg tega denarja, ki
                  ga podaljšamo, ker je to naš denar, s tem omogočimo financiranje. Se pravi, to je
                  najcenejše financiranje. Sami financiramo. Ne najemamo toliko kreditov, sami
                  financiramo to zadevo in je potrebna, je ena najbistvenejših zadev v državi in
                  torej zato v ta namen tudi doma denar - se pravi, ta program podpiram - in
                  vsekakor moramo misliti tako, kot je bilo že rečeno, tudi na vse tiste, ki s svojo
                  potrošnjo goriva financirajo izgradnjo avtocest in jim skozi procent dodatnega
                  financiranja lahko nekaj vrnemo takoj, neposredno intervencijsko. Zato mislim, da
                  nima smisla prositi: dajmo zdaj 10%, ampak da je naša obveza, da to sprejmemo in
                  vse tiste formalizme, ki so potrebni, ko pridemo do dejstva, da 10% sprejmemo s
                  spremembo naslova zakona, s spremembo fleksibilnosti, manjše ali večje zajemanje
                  tega denarja, to naj pa uredi država oziroma Vlada. Tisti del v državi, ki je
                  neposredno zadolžen za to, naj pride s predlogom, da spremenimo zakon. Mi
                  predlagamo to. Če se Vlada pač ni odločila, da bi šla v to, ni videla oziroma ima
                  velike probleme, parlament, mislim, da je odslikava in je glas davkoplačevalcev in
                  temu primerno mora odreagirati. Ne s prošnjo, ampak z zahtevo sam do sebe, da smo
                  pošteni, da gremo v tistih 10%. Hvala.</p>
            </sp>
            <sp xml:id="SDZ1-Redna-38-1996-03-14.sp72">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Jančar ima repliko. Se opravičujem, gospod Anderlič. Izvolite.</p>
            </sp>
            <sp xml:id="SDZ1-Redna-38-1996-03-14.sp73">
               <speaker>JANEZ JANČAR:</speaker>
               <p>Hvala. Moram reči, da nam je jasno in da se bomo razumeli, gospod Geržina. Nihče v
                  tej dvorani ni proti temu, da je treba ceste popraviti. Nihče. Vsi smo za to,
                  ampak treba je vedeti, da smo neodgovorno zmanjšali tisto milijardo, jo vzeli in
                  jo razdelili drugam in zdaj spet iščemo nov ventil. Mi imamo vendar integralni
                  proračun. Oba se strinjava, da vsak voznik ob registraciji prispeva toliko za
                  ceste. Pa kje je vendar ta denar? Potem bo minister prišel sem gor in bo moral pač
                  odgovoriti, kje je denar, ki se zbere ob registraciji, ko plačamo za ceste, za vse
                  te stvari. Vi točno veste, da se da to hitro izračunati. Vemo, koliko imamo
                  osebnih avtomobilov, koliko imamo tovornih avtomobilov in vse to izračunamo, ampak
                  mi imamo integralni proračun. Mi smo se vendar za to odločili in zato prosim,
                  dajte se predlagatelji vsesti skupaj, popravite, če je bil to vaš namen, ampak vaš
                  namen je bil zagotavljati sredstva za izgradnjo avtocest, ne pa za obnovo teh
                  cest. Potem popravite te naslove tako, kot se "šika", ne pa, da bomo zdaj tu še
                  nekaj drugega "štimali", in Ministrstvo za promet in zveze - jasno, saj potem ni
                  treba nič misliti in nič planirati in nič načrtovati, kako bomo ceste gradili, če
                  bomo to prakso sprejeli in delali z njo v naslednjih letih. Hvala.</p>
            </sp>
            <sp xml:id="SDZ1-Redna-38-1996-03-14.sp74">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Geržina, gospod Anderlič ima repliko. Za njim dobite repliko vi.
                  Prosim, če ste toliko umirjeni in počakate. Izvolite.</p>
            </sp>
            <sp xml:id="SDZ1-Redna-38-1996-03-14.sp75">
               <speaker>TONE ANDERLIČ:</speaker>
               <p>Dve stvari sta med drugim značilni za ta Državni zbor. In sicer, prvič vnema pri
                  razpravah takrat, ko gradimo in popravljamo ceste po Sloveniji, in druga
                  značilnost, da se po navadi zaradi te vneme tudi prevečkrat mešajo stvari, ki pač
                  ne gredo skupaj. In v tem primeru smo priča zaradi potrebe, ki je očitno nastala
                  zaradi več okoliščin, najbrž pa predvsem zaradi zime, da se popravijo ceste, in,
                  slučajno imamo na dnevnem redu zakon, ki je v proceduri že dlje časa, ker se ne
                  spomnim od kdaj, ki bi prišel na dnevni red ali lani v jeseni, ko še nismo vedeli,
                  da bo toliko potrebno dati za ta popravila. Zato ni mogoče, gospod Geržina, reči,
                  pa dajmo nekaj narediti samo za to, da bomo to popravili in tako naprej. Jaz sem
                  za to, da naredimo in zato tudi predlagam ob tej repliki, da naredimo odmor pri
                  tem zakonu, zahtevamo od Vlade, da pride z interventno rešitvijo v tem primeru;
                  jaz ne vem, ali bo to mogoče vkomponirati v ta zakon, mislim pa, da ne. Kajti, če
                  je ta zakon v naslovu opredeljen za obdobje od 1999 do 2004, je nemogoče, da se
                  zagotavljajo po tem zakonu sredstva v letu 1996. Kakšne rešitve bodo? Še enkrat
                  pravim, zato obstajajo hitri postopki, obstajajo interventni ukrepi in sam bom
                  takoj glasoval za to, ker vem, kakšne so te potrebe, vendar, ker želim podpreti
                  tudi zakon iz konteksta izgradnje avtocest, ki mora biti podaljšan po letu 1999,
                  ko se sedaj veljavni izteče, in ker ne morem in ne razumem tega, kako je mogoče to
                  stvar v enem paketu zaokrožiti, da Vlada pride z odgovorom in s predlogi, z
                  ukrepi, če jih sama ne more narediti v okviru mehanizmov, ki jih ima na razpolago,
                  da sanira regionalne in magistralne ceste v letošnjem letu. Da pride pred Državni
                  zbor z zakonom ali z zagotavljanjem dodatnih sredstev ali z rebalansom proračuna
                  ali ne vem s čim. Ta zakon pa naj ostane na način, kot je zastavljen v proceduri
                  in se ga v končni fazi sprejme. Še enkrat, jaz bom po razpravi predlagal predlog
                  sklepa, da se ta razprava toliko časa prekine, da se s tem ukrepom oziroma
                  predlogom razrešitve pred zbor pride oziroma, da se odgovori na vprašanje, ali je
                  za to sploh potrebno poseganje parlamenta ali je mogoče že v okviru drugih
                  ukrepov, ki jih ima Vlada na voljo, to sanirati. Hvala.</p>
            </sp>
            <sp xml:id="SDZ1-Redna-38-1996-03-14.sp76">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Geržina.</p>
            </sp>
            <sp xml:id="SDZ1-Redna-38-1996-03-14.sp77">
               <speaker>MIROSLAV GERŽINA:</speaker>
               <p>Hvala lepa za besedo. Gospodu Jančarju, gospodu Anderliču. Gospod Jančar! Denar za
                  registracijo je v integralnem proračunu. Mogoče ste preslišali, ko sem rekel v
                  začetku, da je razlika med vložkom naše države v cestno oziroma prometno
                  infrastrukturo in evropskim desetkratna. Potem je vaše govorjenje sprenevedanje in
                  govorjenje proti temu, da nismo nič naredili. Odbor za infrastrukturo in okolje je
                  predlagal določene zadeve že pred tremi leti, odkar smo tu, odkar sem tudi jaz v
                  tem odboru, povečanje sredstev v integralnem proračunu. Tega se ne sliši. Sedaj,
                  ali moram sedaj povedati, kje se ne sliši? Mislim, da je jasno povedano, kje se ne
                  sliši. Če je ena stranka v koaliciji odgovorna za nekaj, druga, ki je večja, pa ni
                  dala denarja in meni, da je nepomembno to in je pomembno, da ne prekršimo pravila,
                  kot pravi gospod Anderlič, ampak drugače interventno ne vem kako ukrepamo. Tudi to
                  je intervencija, da presežek denarja, ki je na razpolago, porabimo za to. To je
                  ena od intervencij. In ta predlog je čisto legitimen in se lahko spremeni tudi
                  naslov. Kaj pa je? Saj sem govoril, da so to državne ceste in so avtoceste del
                  državnih cest. Mislim, da je to vsakemu jasno. Ker niso privatne, so to državne
                  ceste in infrastruktura je državna. In če je potrebna intervencija, jo naredimo
                  ali skozi lepa, ali skozi leva, ali skozi desna ali skozi zadnja vrata. Ščitimo
                  ali ne ščitimo. Ceste se razbijejo in odgovornost tudi tega parlamenta, če ni
                  naredil letos to v proračunu, ko je bilo rečeno z vaše strani, eno milijardo manj.
                  Ne vem, kdo je bil proti temu, da se da manj eno milijardo. Jaz vsekakor nisem
                  bil, Odbor za infrastrukturo ni bil, ministrstvo ni bilo itn, da ne pridemo spet
                  do tistega, ki je rekel, naj bo manj. Potrebno je pač preprosto notri dati ta
                  denar, ker je na razpolago, ker druga varianta pa je, fleksibilnejši način
                  zajemanja zaradi tega, da ne bo presežkov, ampak bo šlo tisto v integralni
                  proračun in v integralnem proračunu bodo tudi ta dodatna sredstva iz tega zakona
                  in se ne bodo uporabila za ceste, ne za avtoceste, ampak za nekaj drugega in za to
                  pač gre. Danes je bilo rečeno, z vaše strani spet, povečamo ceno zaradi polnjenja
                  integralnega proračuna, da tisti procenti, ki so namenjeni prometni
                  infrastrukturi, pa imajo pravico, da ostanejo na prometni infrastrukturi, če se
                  drugače ne znamo in ne moremo zmeniti. Zato mislim, da je pravilno, da Državni
                  zbor sprejme tistih 10%, Vlada pa naj pride z rešitvijo, kako drugače. Pa naj
                  drugi predlog prinese. Vlada ni prinesla drugega predloga in zame je ta zadeva
                  absolutno sprejemljiva in legitimna. Hvala lepa.</p>
            </sp>
            <sp xml:id="SDZ1-Redna-38-1996-03-14.sp78">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Imamo polno replik, tudi sekretariat. Najprej gospod Horvat.</p>
            </sp>
            <sp xml:id="SDZ1-Redna-38-1996-03-14.sp79">
               <speaker>FRANC (FERI) HORVAT:</speaker>
               <p>Hvala za besedo. Tudi jaz sodim med tiste, ki se z vnemo zavzemajo za to, da se
                  hitro najde neka rešitev. Ker sem pa sam bil v dilemi v začetku, kaj je prava
                  rešitev, ali v tem zakonu ali pa neka druga rešitev, sem zato tudi predložil obe
                  varianti, dopolnitev stališč, podobno kot kolega Černelič, brez kvantifikacij, on
                  je dodal še kvantifikacijo, če pa to iz pravno sistemskih razlogov ali pa iz
                  drugih razlogov ni možno, potem pa, ali poseben interventni zakon ali pa neka
                  druga rešitev. Tone Anderlič je rekel rebalans proračuna, samo se bojim, da bi to
                  dalj časa trajalo in bi že naslednja sezona bila za popravilo cest. Dejstvo je, da
                  je stanje tako, da ga ni možno odlagati in gre za to, da mi zdaj sočasno, ko
                  obravnavamo ta zakon, da iščemo rešitev tudi za to, iz praktičnih razlogov je to
                  ponujena možnost. Ne samo, da je ogrožena varnost in da nastaja škoda, ampak smo
                  normalno tudi poslanci pod izjemnim pritiskom državljanov. Verjetno trenutno prav
                  pri tem vprašanju najbolj. Dobro, da smo tudi sami tisti, ki imamo daljše relacije
                  za vožnjo, tudi osebno, morda pri tem bolj prizadeti, je tudi razumljivo, ker
                  tisti, ki je v Ljubljani, lahko v copatah pridete do parlamenta, to ni tako velik
                  problem kot tistim, ki se vozimo 200 kilometrov ali pa več. In pritisk občanov,
                  poglejte, vsak dan večje zahteve, celo grožnje z zaporami cest in podobno, tam so
                  celo v neki vasi v Prekmurju naslikali, dali plakat, kjer so napisali, da je ta
                  cesta, ki je popolnoma razpadla, taka kot je naša Vlada in pomurski poslanci, tudi
                  krivične obtožbe in podobno, ampak to samo tako, ne kot glavni argument za to, da
                  je treba nekaj narediti.</p>
               <p>Jaz bi predlagal zdaj, da bi se Vlada izjasnila, verjetno ima že kakšne predloge,
                  kakšne ponudbe, kako zadevo rešiti, da se opredeli do tega predloga, da se to
                  vključi v ta zakon. Če ne, če ima kakšno boljšo rešitev in predvsem hitrejšo
                  rešitev, da potem predlaga oziroma da reče, da jo v nekem roku predloži. Bil bi
                  tudi za to, da če je treba, da se obravnavo prekine za toliko časa, da Vlada pride
                  s tem predlogom. Jaz sem zato tudi potem dal predlog dodatnega sklepa, da naj
                  čimprej pride z informacijo in s predlogom ukrepov, kaj lahko Vlada naredi sama v
                  okviru svojih pristojnosti in kaj je tisto, kaj pa bo predlagala ali kaj predlaga
                  temu Državnemu zboru. Hvala lepa.</p>
            </sp>
            <sp xml:id="SDZ1-Redna-38-1996-03-14.sp80">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Zdaj imamo še prijavljenega gospoda Preglja, gospoda Džubana,
                  Anderliča, Janca, Peršaka in Jagodnika. Jaz pa predlagam, da najprej pove mnenje
                  sekretariata gospod Baškovič, ker se je že prej javil k besedi. Prosim.</p>
            </sp>
            <sp xml:id="SDZ1-Redna-38-1996-03-14.sp81">
               <speaker>MILAN BAŠKOVIČ:</speaker>
               <p>Hvala lepa. Jaz se nisem mislil prvotno oglasiti, ampak zdaj, ko vidim, v kakšno
                  smer se vsa ta razprava odvija, bi vendarle omenil nekaj pravno sistemskih
                  vprašanj oziroma povedal nekaj pomislekov, sugestij. Namreč, mi smo že v našem
                  mnenju opozorili, da ta pot, ki je tu ubrana, najbrž ni  najbolj posrečena, ker če
                  gre samo za to, da se namensko zbiranje sredstev za avtoceste po sistemu, ki
                  velja, podaljša, bi to elegantno napravili s podaljšanjem zakona, se pravi, s
                  spremembo in dopolnitvijo zakona, in ne bi bilo treba iti v kompletno nov zakon,
                  ki je, kot pravimo, na zalogo in bo čez štiri leta šele začel funkcionirati. No,
                  je pač tako kot je, zato pa je tembolj pomembno potem opazovati dodatne predloge,
                  ki se sedaj ob tem pojavljajo. Namreč to, kar govorimo, vsi vemo, kako je s
                  cestami, vemo, kako je sistem precej neurejen; magistralne ceste, vzdrževanje,
                  obnove in tako naprej, po pomladanskem cvetenju. To so stvari, ki so sedaj tu. Če
                  sedaj na ta sistem, ki bo leta 2000 začel funkcionirati, hočemo obesiti neka
                  sredstva še za izvennamenske porabe, ki posegajo v normalni sistem financiranja,
                  pa pozabimo, da s tem ne rešujemo letos, pa prihodnje leto, pa še leta 2000, se
                  stvar lahko malo drugače rezonira in vidi, kaj je sedaj tudi pravno sistemsko
                  najbolj primerno. Zato hočem reči, da je že ta zakon, kot je bilo rečeno, izjema
                  financiranja, so tolarji taki in drugačni, to smo pač vzeli in to imamo. Bojim se
                  pa, in to opozarjam, da bi sedaj s takimi dodatki posegli v urejeno financiranje,
                  v odnose, ki so taki kot so, ali pa taki kot bodo še po nekaterih drugih zakonih,
                  in imamo sistem, ki bo popolnoma mešan. En del financiranja, ki teče po takih
                  virih, se bo kar naenkrat pojavil v drugem viru. Ali naj bi šel ta del v proračun
                  direktno, indirektno, kako se tam uvede, to se iz tega ne ve. Vemo, da imamo pred
                  sabo še marsikaj urediti v sistemu javnega financiranja, davčnega in drugega
                  sistema. Kako bo vse to igralo od leta 2000 naprej, če že sedanje probleme
                  izpustim? Ali bo takrat ta prometni davek tak, kot je zdaj zastavljen, ali bo
                  financiranje cest urejeno drugače? Mi imamo v postopku zakon o javnih cestah, tam
                  je treba urediti te stvari za sproti, za leto, dve in tako naprej. Kako bomo tam
                  postavili? Ali bomo s tem sedaj prejudicirali nekaj na hitro in že za leto 2000,
                  ne pa za letošnje in prihodnje leto?! Tako da je treba res to analizirati, kako
                  sedaj, zlasti s tem stališčem, na to hočem opozarjati, da se tekoče vzdrževanje,
                  sanacija škod privede v ta sistem po letu 2000. Zato je še vse čas urejati. Imamo
                  vse druge inštrumente, proračun, cestne takse, plane vzdrževanja, rezerve
                  proračuna, vse je bližje, kot pa kaj takega. Tako da, kolikor je že za sam zakon
                  pač izjema, ki se podaljšuje, in smo jo napravili, še nekako razumljiva, je pa
                  prav s tega sistemskega vidika in neznank, ki se pojavljajo in ki jih bomo še
                  urejali ta čas, pa za leto 2000 postaviti tak detajl, zame zelo sporno! No, na to
                  hočem samo opozoriti, da dajte upoštevati, imate tudi sistemske elemente. Hvala
                  lepa.</p>
            </sp>
            <sp xml:id="SDZ1-Redna-38-1996-03-14.sp82">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Najprej ima repliko gospod Pregelj.</p>
            </sp>
            <sp xml:id="SDZ1-Redna-38-1996-03-14.sp83">
               <speaker>ŽARKO PREGELJ:</speaker>
               <p>Spoštovani! Dejansko je ta zakon nekoliko nenavaden. Mislim, da ga je najbolje
                  opredelil gospod Peršak s tem, da ga je tudi gospod Baškovič zdaj postavil ne
                  pravo mesto. Če pa beremo mnenje matičnega odbora in tisto prvo, ugotovimo, da v
                  bistvu ni v tem primeru tako aktualno samo podaljšanje bencinskega tolarja, to bi
                  se res lahko zgodilo na podlagi veljavnega zakona, ampak bolj v bistvu neke vrste
                  garancija za premostitvene</p>
               <p>kredite. V principu je to možno oziroma je na videz zelo uporabno. Rešitev, ki je
                  ponujena, je lahko tudi sprejemljiva s tem, da se pač določene korekcije
                  opravijo.</p>
               <p>Dilema, ki so jo omenili predvsem gospod Geržina, gospod Jančar, gospod Anderlič
                  in ostali v zvezi s tem, ali se lahko ta zakon razširi še na druga področja, je
                  seveda navidezna oziroma je samo vprašanje, ali v tem zakonu ali v drugem.
                  Nedvomno bo morala država najti sredstva za vzdrževanje, ne samo za tekoče
                  vzdrževanje. To, kar je predlagano v dopolnilnih sklepih, je v bistvu tekoče
                  vzdrževanje, ampak predvsem za investicijsko vzdrževanje in za nove investicije na
                  magistralnem, regionalnem in tudi lokalnem občinskem cestnem omrežju.  </p>
               <p>Toda nastaja en problem oziroma več jih je. Prvič, kar smo ugotovili že pri
                  prejšnji točki dnevnega reda, ni še zakona o javnih cestah, ki bi te zadeve uredil
                  in natančno opredelil, koliko je katerih cest.</p>
               <p>Drug problem je, da je potrebno pripraviti nacionalni program vzdrževanja in
                  izgradnje državnih cest. Tukaj so sedanje magistralne in regionalne in tudi bodoče
                  regionalne. In ko bomo ta program imeli, bomo vedeli, koliko denarja potrebujemo.
                  Po moji zelo približni oceni bi potrebovali na leto vsaj odstotek bencinskega
                  tolarja, mislim odstotek od celotnega prihodka iz davkov na naftne derivate za
                  postopno izgradnjo vsaj petih najbolj problematičnih magistralnih cest in še
                  nadaljnje 3% za ureditev stanja na regionalnih in lokalnih oziroma občinskih
                  cestah. To pomeni, da bi se moral bencinski tolar v resnici razširiti že v tem
                  obdobju do leta 2000 za vse nadaljnje 4 do 5% in na ta način bi si v resnici v
                  državnem proračunu rezervirali sredstva za ta namen.</p>
               <p>Vprašanje, ki je zdaj pred nami, je čisto tehnično: ali v tem zakonu ali v kakšnem
                  drugem in ali zdaj ali kdaj drugič? To, kar predlaga gospod Černelič, je možno
                  samo, če se Vlada odloči, da bo za letošnjo sanacijo najela kredite ali da vsaj ne
                  bo črpala nobene proračunske rezerve. Ker, recimo, da te več ni ali pa da je je
                  premalo in se odloči za najem nekih kreditov in za te kredite rezervira čez štiri,
                  pet let, to morajo biti ugodni krediti, jasno, ki se vračajo šele po petih letih,
                  rezervira v državnem proračunu sredstva na podlagi tega zakona. To bi bilo
                  tehnično možno. Ali je smiselno za vzdrževanje jemati kredite, je pa drugo
                  vprašanje. Jaz mislim, da ne. Redno vzdrževanje mora biti pač iz rednih
                  proračunskih sredstev in bo verjetno Vlada primorana za sanacijo stanja po
                  letošnji zimi priti pred zbor z interventnim zakonom in povedati, kakšna je cena
                  in bo treba najti neko rezervo v proračunu.</p>
               <p>Za nadaljnje posege, kot sem že prej omenil, investicijskega značaja, pa je treba
                  imeti nacionalni program in tudi konsenz v zboru, da se bo pač še del sredstev
                  rezerviral za te namene. V tem smislu bi lahko bil ta zakon uporaben. Imel bi
                  lahko še eno določilo, ki bi določalo, da se v obdobju od leta 1997, ker za letos
                  se ne da več, ker je že proračun sprejet, na primer od leta 1997 do 2000 naj bi
                  vsako leto zbirali dodatnih 4 ali 5 % iz davka na bencinske derivate za namene
                  oziroma za potrebe ostalih državnih cest, po letu 2000 pa 16, tako kot zdaj za
                  avtoceste. To pomeni, da bi morali do leta 2000 rezervirati vsaj 20% za gradnjo
                  cestnega omrežja. Ali bodo to javne finance vzdržale ali ne, je potrebno dobiti
                  odgovor in za to je pristojna Vlada oziroma Ministrstvo za finance. Ali je to tudi
                  nujno potrebno? Mislim, da te dileme ni. Vprašanje je samo, koliko in kdaj. Zato
                  je prav, da se je ta dilema odprla že med današnjo razpravo in čisto zares
                  podpiram vse tiste, ki ste dokaj enolično nastopali s tem, da je pač potrebno
                  najti prave instrumente in en instrument je ta zakon. Ta zakon je v korektnem
                  postopku po normalni proceduri in je prav, da se ga uporabi tudi za ta namen.
                  Nikjer ni zapisano, da se tega ne sme. Jasno je, treba je ugotoviti, kakšne so
                  možnosti. Vsi se moramo zavedati, mislim, da je bilo danes dovolj poudarkov, da na
                  tak način ne moremo več ohraniti svojega državnega omrežja, kaj šele občinskega.
                  Tudi po občinskih cestah se odvija del prometa, ki ni zgolj lokalnega značaja. Po
                  moji oceni vsaj 15 do 30% prometa po občinskih cestah je v bistvu medregijskega
                  ali pa vsedržavnega pomena, sploh na tistih področjih, kjer so državne ceste v
                  slabšem stanju, na primer v Prekmurju in podobno.</p>
               <p>In vsa ta razmerja lahko uredi samo zakon o javnih cestah, zato še enkrat, Vlada
                  naj pride s tem zakonom in naj se končno korektno, še v tem mandatu te zadeve
                  razčistijo, kajti odlašati odgovore in rešitve na naslednji mandat pomeni izgubo
                  leta do dveh, kar pomeni lahko tudi že tako izredno slabo stanje na državnem
                  cestnem omrežju, da ne bo več možno karkoli storiti.</p>
               <p>Zdaj, predsedujoči, dovolite, ali lahko še nastopim tudi v vlogi razprave.</p>
            </sp>
            <sp xml:id="SDZ1-Redna-38-1996-03-14.sp84">
               <speaker>PODPREDSEDNIK VLADIMIR TOPLER:</speaker>
               <p>Boste potem dobili besedo, ko bo konec replik.</p>
            </sp>
            <sp xml:id="SDZ1-Redna-38-1996-03-14.sp85">
               <speaker>ŽARKO PREGELJ:</speaker>
               <p>Hvala lepa.</p>
            </sp>
            <sp xml:id="SDZ1-Redna-38-1996-03-14.sp86">
               <speaker>PODPREDSEDNIK VLADIMIR TOPLER:</speaker>
               <p>Gospod Džuban, prosim.</p>
            </sp>
            <sp xml:id="SDZ1-Redna-38-1996-03-14.sp87">
               <speaker>GEZA DŽUBAN:</speaker>
               <p>Hvala lepa, gospod podpredsednik. Na eni strani mislim, da nam je vsem jasno, da
                  je treba nekaj storiti na državnih cestah. Na drugi strani imamo opozorila gospoda
                  Baškoviča, ki govori o tem, da je skoraj nesmiselno in nemogoče posegati v zakon,
                  ki bo veljal leta 1999. Kljub vsemu pa mi imamo med temi, zdaj že menda petimi
                  sklepi, sklep gospoda Ferija Horvata, ki pa govori o tem, da Vlada predloži
                  poročilo o stanju in na drugi strani predlog ukrepov, ki pa ni zavezujoč v smislu
                  roka. Če bi ta sklep dopolnili, da bi rekli v tej dikciji, da predloži v roku
                  enega meseca poročilo o stanju in predlog ukrepov, je to približno tisto, o čemer
                  vsi danes govorimo, da v zelo kratkem času dobimo rešitev, da se izognemo
                  nesmislu, da bi posegali v zakon, ki bo veljal enkrat pozneje in da bi točko
                  dnevnega reda koristili samo kot točko, ob kateri bi sprejeli ta sklep, ki bo
                  zavezujoč za Vlado, da bo v roku enega meseca prinesla rešitev na način, kakršnih
                  je bilo nekaj danes tukaj nakazanih. In seveda, potem bi se v tem času morali
                  dogovoriti, da bi potem s podporo tega sklepa in rešitve, ki naj bi jo prinesla
                  Vlada, poizkušali sanirati stanje, ki je v Sloveniji ne samo zaskrbljujoče, pač pa
                  tudi mogoče lahko čez čas izredno. Hvala lepa.</p>
            </sp>
            <sp xml:id="SDZ1-Redna-38-1996-03-14.sp88">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Anderlič. Se odpoveduje. Gospod Janc. Ima razpravo.
                  S tem zaključujem dopoldanski del seje. Sejo nadaljujemo ob 14. uri.</p>
            </sp>
            <stage type="time">(Seja je bila prekinjena ob 13.00 uri in se je nadaljevala ob 14.20
               uri.)</stage>
            <sp xml:id="SDZ1-Redna-38-1996-03-14.sp89">
               <speaker>PODPREDSEDNIK VLADIMIR TOPLER:</speaker>
               <p>Ugotovimo sklepčnost! <stage>(51 prisotnih.)</stage></p>
               <p>Ugotavljam, da je zbor sklepčen. Replikam so se vsi odpovedali, besedo ima gospod
                  Pregelj.</p>
            </sp>
            <sp xml:id="SDZ1-Redna-38-1996-03-14.sp90">
               <speaker>ŽARKO PREGELJ:</speaker>
               <p>Spoštovani, dovolite mi, da še nekoliko spregovorim o tistem delu zakona, ki je
                  morda nekoliko sporen v smislu potrebne odločitve. Gre za dejstvo, da bo ta zakon
                  učinkoval tudi nekoliko drugače, kot učinkuje sedanji zakon o bencinskem tolarju
                  in bo poleg tekočih sredstev, ki bodo potrebna za izgradnjo še preostalih
                  avtocestnih odsekov, predvsem v smeri sever - jug in tudi za eventualno dokončanje
                  določenih odsekov na smeri vzhod - zahod, bo tudi omogočal določeno garancijo za
                  premostitvene kredite, ki bi jih najemali že sedaj v naslednjih treh letih, za
                  izgradnjo glavne avtocestne osi.</p>
               <p>Samo po sebi ni bilo do sedaj v navadi, da bi s posebnim zakonom opredelili vsoto,
                  ki naj bi bila rezervirana za določeno garancijo. To je v bistvu novost, zdaj, ali
                  je to pravno čisto, smo danes že slišali, verjetno ni najboljše, vsekakor je pa
                  pomembno dejstvo, da se s tem odločimo, da bomo ceste oziroma avtoceste gradili
                  izključno iz bencinskih sredstev in da bodo cestnine sicer porabljene, ne bodo pa
                  po letu 2000 namenjene vračanju kreditov.</p>
               <p>Ta odločitev je korektna v tistem primeru, če ostane DARS državen in če, kajti po
                  zakonu o DARS-u je možna privatizacija DARS-a do 49%, pomembno je tudi pri tem, da
                  se cestnine, ki bodo po dograditvi sistema v resnici prinašale dohodek, tako tudi
                  obravnavajo. Verjetno bo zelo neugodno, če bodo leta 2005 ostali še kakšni
                  neplačani dolgovi, recimo, da pride do česa takega ali pa da se bo avtocestni
                  program razširil, pa za ta namen ne bodo namenjene cestnine.</p>
               <p>Mislim, da je edino ta dilema še tista realna, ki pušča nek določen prostor
                  nedomišljen, se pa lahko v nadaljnjih aktih s spremembo tega zakona ali kakšnega
                  drugega, recimo zakona o DARS-u, da tudi to urediti.</p>
               <p>V mnenju matičnega odbora sem tudi zasledil sklepe oziroma razmišljanja, da je
                  potrebno drugače določiti odstotek določenega davčnega vira in ga uskladiti z
                  nejasnimi potrebami in s tem vgraditi fleksibilnost prilagajanja dejanskemu
                  stanju, odvisno od dinamike del. To je sicer na videz dober instrument, v resnici
                  bi pa pomenil omejitev teh sredstev. In težko je za toliko let naprej določiti,
                  kateri del teh sredstev je res potreben in kateri ne, tako da ne vidim bolj
                  enostavnega sistema, kot je sedaj predlagan, in bi verjetno z uporabo takega
                  fleksibilnega pristopa v resnici počeli to, kar se sedaj že počne, ko se sredstva,
                  ki niso porabljena, pač držijo na računih v bankah in s tem se drži določena
                  akumulacija, predvsem v bankah v sanaciji. Tako da ta rešitev je popolnoma
                  nepotrebna in zadošča tista, ki je sicer v predlogu zakona. Hvala lepa.</p>
            </sp>
            <sp xml:id="SDZ1-Redna-38-1996-03-14.sp91">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Preglju. Besedo dajem gospodu Jancu.</p>
            </sp>
            <sp xml:id="SDZ1-Redna-38-1996-03-14.sp92">
               <speaker>BRANKO JANC:</speaker>
               <p>Hvala. Gospod podpredsednik, kolegice in kolegi! Zelo na kratko bi se rad
                  opredelil do nekaterih rešitev, ki so bile danes tukaj nakazane. Namreč, osnovni
                  koncept zakona je seveda popolnoma jasno opredelil namen zakona. Šlo je v prvi
                  vrsti za to, da se v prvih razpravah o nacionalnem in o kompletniku koncepta
                  izgradnje avtocest Vlada ni želela in ni hotela pogovarjati o osnovnem problemu in
                  ta je seveda slovenska cestna mreža, ki zajema tako avtocestno omrežje kakor
                  magistralno in regionalno omrežje. In tukaj je tudi izvirni greh vseh razprav in
                  vseh problemov, ki se danes tukaj kažejo. Širitev koncepta oziroma širitev
                  namembnosti porabe sredstev iz popolnoma namensko zbranega denarja, iz bencinskega
                  tolarja, seveda pomeni, da se ruši kompleten koncept cestne infrastrukture,
                  financiranje cestne infrastrukture med namembnostjo sredstev in na proračunski
                  del, ki seveda je zagotovljen za izgradnjo magistralne in regionalne cestne mreže.
                  To, kar sta v svojih razpravah opozorila gospod Baškovič in gospod Peršak, po
                  mojem v celoti drži. Vendar, v kolikor bi tudi predlagatelja zakona pristala na
                  to, da se osnovni zakon podaljša do leta 2004, v tem primeru se bojim, da bi v
                  izgradnji avtocestnega omrežja prišlo do povsem identičnih težav, kot je prišlo v
                  razpravah 1993. In teza, ki jo je izpostavil gospod Geržina, ki jo razumem
                  približno tako: najprej zgradimo meni, potem bomo pa vsak sebi. Na to tezo pa ne
                  morem pristati in mislim, da je treba to avtocestno mrežo v Sloveniji zgraditi v
                  osnovnem konceptu, in sicer od vzhoda do zahoda in od severa do juga. Željo, ki
                  naj bi jo delno spreminjal sam zakon z 10% sredstvi, ki naj bi jih namenjali za
                  sanacijo regionalne in magistralne mreže po letošnji zimi, mislim, da je grob
                  poseg v sam zakon in je z zakonom nekompatibilno. Zato podpiram predlog Ferija
                  Horvata in dopolnitev Geze Džubana, da se v enem mesecu Vlada do te problematike
                  opredeli in pride tudi s svojim konceptom do reševanja tega problema. Hvala.</p>
            </sp>
            <sp xml:id="SDZ1-Redna-38-1996-03-14.sp93">
               <speaker>PODPREDSEDNIK VLADIMIR TOPLER:</speaker>
               <p>Hvala. Repliko ima gospod Geržina.</p>
            </sp>
            <sp xml:id="SDZ1-Redna-38-1996-03-14.sp94">
               <speaker>MIROSLAV GERŽINA:</speaker>
               <p>Hvala za besedo. Takole lahko odgovorim s slovenskim rekom: "Kdor ni zase, tudi ni
                  za druge ali še enega drugega" itd. Takih imamo precej. Normalno, da se moramo
                  boriti zase, vendar to, kar je on rekel, da ne gre, o čemer sem jaz govoril, da
                  skupaj ne gre. To smo že delali. Mi lahko v prehodnih določbah tega novega zakona
                  ves prejšnji zakon uporabimo, vse rešitve, tudi ta nov predlog 10% lahko. To smo
                  že naredili v tem Državnem zboru in v bistvu dobimo tisto, kar je bilo rečeno - na
                  drugačen način v drugi obravnavi, dobimo nov zakon, ki bo govoril o tem, kar
                  govori dosedanji zakon, kjer je bilo rečeno, naj bi ga v bistvu samo popravili za
                  naslednja 4 leta oziroma 5 let v drugo tisočletje. To lahko naredimo s tem zakonom
                  in potem bosta dve stvari, se pravi dve muhi na en mah. To se da in lahko
                  zadolžimo - to možnost pa tudi imamo, recimo predlagatelje zakonov oziroma, da
                  skupaj z Vlado, ki ima malo več strokovnih služb za seboj, ker tudi naš
                  sekretariat ima ogromno in preveč dela, ker mora določene stvari potem dodelovati
                  in dajati mnenja itd., tisto, kar Vlada prinese, ker na Vladi ne delajo zakonov,
                  ampak dajo delati zakone v institucije, potem pa dajo na vsak člen amandma in tako
                  mi damo še svoj amandma in to je obilica, to je poln voz sena - kot se reče - iglo
                  pa iščemo. Pravim, da se to da narediti. Zakaj ne? Zakaj biti že takoj v startu
                  proti temu, da se zadevo reši? To je ena opcija, ki je možna. Tudi gospod Baškovič
                  ni rekel, da je nemogoče, rekel je, da je zvezano z velikimi težavami in mislim,
                  na to se lahko tudi jaz obesim in predlagam temu zboru, da v to smer delujemo. Do
                  druge obravnave se ta zakon tako pripravi, da rešitve iz obstoječega zakona
                  prenese, ali skozi prehodne določbe ali karkoli že in vgradi tudi teh 10% in
                  mislim, da bo zakon pripravljen tudi za naprej. Hvala lepa.</p>
            </sp>
            <sp xml:id="SDZ1-Redna-38-1996-03-14.sp95">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Jančar.</p>
            </sp>
            <sp xml:id="SDZ1-Redna-38-1996-03-14.sp96">
               <speaker>JANEZ JANČAR:</speaker>
               <p>Hvala lepa. No, gospod Geržina, vi ste rekli, kdor ni zase, tudi za druge ni. To
                  me napeljuje na misel oziroma na članek, ki sem ga prebral v časopisu Slovenec
                  "Delovni uspehi Slovenskih krščanskih demokratov v drugem mandatu". Notri ste tudi
                  to napisali, koliko ste avtocest zgradili. Dragi gospodje in gospe, dajmo se
                  vendarle v tem zboru zavedati, da nas je država pooblastila, ta Državni zbor pa
                  pooblastil posamezne ljudi, ki so dolžni, da gospodarno delajo z denarjem
                  davkoplačevalcev. SKD ni čisto nič zgradil, pa čisto nič naredil, ne LDS, ampak
                  samo poslanci tega zbora, tako od najmanjših strank, do največjih in najbolj
                  odgovornih, tako da si zapomnimo.</p>
            </sp>
            <sp xml:id="SDZ1-Redna-38-1996-03-14.sp97">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Geržina.</p>
            </sp>
            <sp xml:id="SDZ1-Redna-38-1996-03-14.sp98">
               <speaker>MIROSLAV GERŽINA:</speaker>
               <p>Hvala lepa za besedo. Ne glede na to, kar je rekel gospod Jančar, je nesporno
                  dejstvo, da je ideja o rešitvi tega problema, ki je problem, prišla tudi od
                  Krščanskih demokratov, smela ideja, ki ji danes pravimo Projekt stoletja. To je
                  prišlo od nas in mislim, da smo ga nadgradili v tem Državnem zboru vsi skupaj, vsi
                  skupaj pa, se strinjam, gospod Jančar, smo to sprejeli in podprli. Nič takega. To
                  se pravi, projekt je naš, nas vseh. Hvala lepa.</p>
            </sp>
            <sp xml:id="SDZ1-Redna-38-1996-03-14.sp99">
               <speaker>PODPREDSEDNIK VLADIMIR TOPLER:</speaker>
               <p>Jaz moram tu popraviti. Projekt je začela Socialdemokratska stranka, gospod
                  Peršak, kar je že bilo povedano, da bo jasno. Želi še kdo besedo? Gospod Anderlič,
                  vi ste prej predlagali sklep, preden se je začela razprava, če ga zdaj ponovno
                  podate. Umika sklep. Kaj imate proceduralnega? Izvolite. Proceduralni predlog ima
                  gospod Jančar. Ne, repliko. Izvolite.</p>
            </sp>
            <sp xml:id="SDZ1-Redna-38-1996-03-14.sp100">
               <speaker>JANEZ JANČAR:</speaker>
               <p>Gospod Geržina, jaz moram reči, škoda, ker niso prisotni vsi socialdemokrati, da
                  bi vam povedali, ker so tudi oni eni tistih, ki si štejejo v čast, da so dali oni
                  idejo, pa bi se verjetno na tej strani še kdo našel. Lepo vas prosim, s tujim
                  denarjem je lahko delati, kar hočeš.</p>
            </sp>
            <sp xml:id="SDZ1-Redna-38-1996-03-14.sp101">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Jaz bi to razpravo prekinil. Replika, gospod Geržina. Izvolite.</p>
            </sp>
            <sp xml:id="SDZ1-Redna-38-1996-03-14.sp102">
               <speaker>MIROSLAV GERŽINA:</speaker>
               <p>Hvala lepa. Zasluga, da so olajšali izvedbo projekta, je vsekakor socialdemokratov
                  in še koga drugega, to se pravi, dodatna finančna sredstva za izvajanje tega. Sama
                  ideja o programu, o denarju, ki je na razpolago v Evropi po ceni, ki je danes ni
                  več, to je tudi dejstvo, je prišla pa od nas. Mislim povejmo, kdo je kaj naredil,
                  saj, če se hočete o tem pogovarjati, saj je vseeno. Pač, nazadnje sem rekel
                  program, izvedba programa je naša. Govorili smo pa o ideji in gospod Jančar je
                  idejo napadel, zato sem mu tako odgovoril. Hvala lepa.</p>
            </sp>
            <sp xml:id="SDZ1-Redna-38-1996-03-14.sp103">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potočnik. Vmes pa bi rad opozoril, če kdo želi graditi
                  avtoceste, naj pove to pravi čas, ker potem zakona sploh ne potrebujemo.</p>
            </sp>
            <sp xml:id="SDZ1-Redna-38-1996-03-14.sp104">
               <speaker>FRANC POTOČNIK:</speaker>
               <p>Gospodu Geržini, gospod Geržina, rad bi vam povedal, da je izvirna ideja ideja dr.
                  Ludvika Toplaka, ki ni bil nikoli vaš član.</p>
            </sp>
            <sp xml:id="SDZ1-Redna-38-1996-03-14.sp105">
               <speaker>PODPREDSEDNIK VLADIMIR TOPLER:</speaker>
               <p>Želi še kdo besedo? Gospod Protner. Ne govorimo o zakonu v letu 1980, ampak 2000 -
                  2004, kdo bo in ne kdo je, izvolite.</p>
            </sp>
            <sp xml:id="SDZ1-Redna-38-1996-03-14.sp106">
               <speaker>MAG. JOŽE PROTNER:</speaker>
               <p>Hvala lepa, gospod podpredsednik, jaz sem ravno zato, da se vrnemo k zakonu, bi
                  kolege in kolegice poslance poslal, volitve niso jutri, ne izstreliti vse municije
                  danes, ohranimo še nekaj za kasneje, ker se bomo drugače do jeseni tako
                  pogovarjali. Hvala.</p>
            </sp>
            <sp xml:id="SDZ1-Redna-38-1996-03-14.sp107">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Razpravo zaključujem, prehajamo na odločanje o
                  sklepih.</p>
               <p>Najprej dajem na glasovanje sklep, da je zakon primerna podlaga za drugo
                  obravnavo. Želi kdo besedo? <stage>(Ne.)</stage> Dajem takšen sklep na glasovanje.
                  Ugotovimo sklepčnost! <stage>(45 prisotnih.)</stage> Ugotovimo sklepčnost!
                     <stage>(44 prisotnih.)</stage> Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je sklep sprejet.</p>
               <p>Prehajamo na glasovanje dopolnjevalnih in spreminjevalnih stališč.</p>
               <p>Na glasovanje dajem sklep, da predlagatelj skupaj z Vlado pripravi zakon za drugo
                  obravnavo. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo tudi ta sklep sprejeli.</p>
               <p>Prehajamo na glasovanje o stališčih, najprej bomo glasovali o dopolnjevalnih in
                  spreminjevalnih stališčih.</p>
               <p>Najprej bomo glasovali o predlogu sklepa gospoda Černeliča, to je predlog
                  stališča: "Državni zbor nalaga predlagateljem, da v predlog za drugo obravnavo
                  vgradi določbo, ki bo omogočala vsakoletno porabo 10% od zbranih sredstev za
                  sanacije škod na magistralnih in regionalnih cestah." Gospod Maks Sušek pa na to
                  predlaga amandma, da se dodajo besede: "s tem, da se vštevajo tudi tiste lokalne
                  ceste, ki bodo v skladu s predpisi prekategorizirane med regionalne." Sekretariat
                  nas je pa že prej opozoril na stališče.</p>
               <p>Želi kdo besedo? <stage>(Ne.)</stage> Najprej dajem na glasovanje amandma gospoda
                  Suška.</p>
               <p>Ugotovimo sklepčnost! <stage>(44 prisotnih.)</stage> Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem stališče skupine poslancev, prvopodpisani gospod Geržina.</p>
               <p>Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da smo to stališče sprejeli.</p>
               <p>Ostala stališča se nanašajo na isto problematiko in so brezpredmetna stališča
                  gospoda Ferija Horvata, gospoda Jožeta Jagodnika, samo da pregledamo. Stališče
                  gospoda Ferija Horvata je brezpredmetno, za stališče gospoda Jagodnika bomo pa
                  glasovali. Gospod Jagodnik predlaga, da naj predlagatelj za drugo obravnavo prouči
                  možnosti za zagotovitev dela namenskih sredstev še s tem zakonom v posebnem zakonu
                  ali s spremembo obstoječega zakona tudi za investicijsko vzdrževanje in
                  investicije v magistralno in regionalno cestno omrežje.</p>
               <p>Želi kdo besedo? <stage>(Ne.)</stage></p>
               <p>Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo stališče sprejeli.</p>
               <p>Sedaj dajem na glasovanje stališča v celoti. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da smo stališča sprejeli.</p>
               <p>Sprejeli smo stališča v celoti. Imamo še dodatne sklepe. Gospod Geza Džuban
                  predlaga amandma na dodatni sklep gospoda Ferija Horvata, ki se glasi: "Vlada
                  Republike Slovenije naj Državnemu zboru predloži informacijo o stanju na
                  magistralnih in regionalnih cestah in pregled ukrepov za sanacijo stanja".</p>
               <p>Gospod Džuban predlaga amandma, da se dopolni z besedami: "Državnemu zboru
                  predloži" se dodajo besede: "v roku enega meseca".</p>
               <p>Najprej bomo glasovali o amandmaju na sklep. Gospod Peršak ima besedo.</p>
            </sp>
            <sp xml:id="SDZ1-Redna-38-1996-03-14.sp108">
               <speaker>ANTON PERŠAK:</speaker>
               <p>Jaz bom sicer glasoval za ta sklep, predlagam pa, da razmislimo, če bi spremenili
                  rok v 3 leta. Glede na to, da smo pravkar sprejeli sklep, da naj Vlada v zakonu,
                  ki govori o zbiranju sredstev od leta 2000 dalje, nameni po 10% vsako leto za
                  vzdrževanje regionalnih in magistralnih cest, tako da lahko damo Vladi tudi malo
                  daljši rok, ni potrebno ravno mesec dni. Hvala.</p>
            </sp>
            <sp xml:id="SDZ1-Redna-38-1996-03-14.sp109">
               <speaker>PODPREDSEDNIK VLADIMIR TOPLER:</speaker>
               <p>Ali boste vložili predlog amandmaja pisno? Gospod Peršak? <stage>(Ne.)</stage>
                  Želi še kdo besedo?</p>
               <p>Najprej bomo glasovali o amandmaju gospoda Džubana na dodatni sklep. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je amandma sprejet.</p>
               <p>In na glasovanje dajem sklep gospoda Ferija Horvata. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo sklep sprejeli.</p>
               <p>Imamo še sklep odbora: "Vlada Republike Slovenije naj prouči možnost začasne
                  ukinitve pobiranja cestnine na cestnem odseku Hoče - Arja vas do njegove končne
                  izgradnje. Izpad priliva sredstev iz tega naslova naj se nadomesti z višino
                  cestnine na drugih avtocestnih odsekih." Želi kdo besedo? <stage>(Ne.)</stage></p>
               <p>Prosim za malo več tišine v dvorani. Sklep imate v poročilu in se glasi: "Vlada
                  Republike Slovenije naj prouči možnost začasne ukinitve pobiranja cestnine na
                  cestnem odseku Hoče - Arja vas do njegove končne izgradnje. Izpad priliva sredstev
                  iz tega naslova naj se nadomesti z višino cestnine na drugih avtocestnih odsekih".
                  Želi kdo besedo? <stage>(Ne.)</stage> Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da sklep ni sprejet. S tem zaključujem to točko dnevnega reda.</p>
               <p>Prehajamo na <title>17. TOČKO DNEVNEGA REDA - PREDLOG ZAKONA O DOPOLNITVI ZAKONA O
                     SOGLASJU REPUBLIKE SLOVENIJE DARS ZA NAJETJE KREDITA PRI EVROPSKI BANKI ZA
                     OBNOVO IN RAZVOJ PO HITREM POSTOPKU</title>.</p>
               <p>Zakon je predložila Vlada Republike Slovenije. Želi predstavnik Vlade besedo?
                  Gospod minister Umek, izvolite. Ne želite? <stage>(Ne.)</stage> Predlog je
                  obravnaval Odbor za infrastrukturo in okolje kot matično delovno telo. Želi
                  poročevalec besedo? <stage>(Ne.)</stage> Želi besedo predstavnik sekretariata?
                     <stage>(Ne.)</stage> Želijo besedo predstavniki poslanskih skupin?
                     <stage>(Ne.)</stage> Odpiram splošno razpravo. Gospod Frim, izvolite.</p>
            </sp>
            <sp xml:id="SDZ1-Redna-38-1996-03-14.sp110">
               <speaker>STANE FRIM:</speaker>
               <p>Spoštovani! Čeprav sam zakon omogoča le preusmeritev zaradi mednarodnega razpisa
                  neporabljenih kreditnih sredstev, odobrenih za odsek Šentilj - Pesnica, na odsek
                  Slovenske Konjice - Slovenska Bistrica, kar je pomembno, saj se pričenja graditi
                  še ta manjkajoči odsek Slovenike, pa ob tem kaže povedati oziroma opozoriti na
                  nekaj. Velja se spomniti, koliko nasprotovanj je sprožila odločitev, da bomo
                  avtoceste gradili preko mednarodnih javnih razpisov. Nasprotniki tega so zelo
                  vehementno trdili, da bo to pomenilo razprodajo Slovenije in najmanj uničenje
                  slovenske gradbene operative. Danes, ob tem zakonu, ob dejstvu, da bo odsek
                  zgrajen ceneje, kot je znašal odobreni kredit, tukaj je v tem primeru kar za eno
                  tretjino ceneje, izražam veselje, da se držimo cilja, ki omogoča, da z denarjem
                  davkoplačevalcev in kreditov gradimo avtoceste kvalitetno, v čim krajšem času in
                  čim ceneje. To pa bi bilo mogoče uresničiti samo preko mednarodnih javnih
                  razpisov. Seveda pa obstaja naloga države, da s svojimi ukrepi omogoča slovenski
                  gradbeni operativi konkurenčne pogoje, zato ima država kar nekaj instrumentov, od
                  državnih poroštev, subvencij, prispevka in tako dalje. Seveda, ob takem pozitivnem
                  okolju se lahko naša podjetja enakopravno vključujejo v avtocestni program in ob
                  mednarodni konkurenci potrjujejo svojo kvaliteto. To pa koristi predvsem njihovemu
                  zdravemu razvoju. Vsi cilji izgradnje avtocest glede kvalitete, rokov in cen,
                  ostajajo še kako aktualni tudi v bodoče. Hvala.</p>
            </sp>
            <sp xml:id="SDZ1-Redna-38-1996-03-14.sp111">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Žaro Pregelj.</p>
            </sp>
            <sp xml:id="SDZ1-Redna-38-1996-03-14.sp112">
               <speaker>ŽARKO PREGELJ:</speaker>
               <p>Spoštovani, ta izredno čitljivi govor gospoda Frima me je naravnost navdušil.
                  Desetletja že nisem slišal takega govora, res je to pravi govor, kot se je
                  spodobil za prejšnje čase. Pa prosim vas no, ne se hecati na takšen način, s
                  takimi govorancami, ki so se že naslednje leto v prejšnjih sistemih tako hudo
                  maščevale, da se je zgodilo, da so se namesto kreditov morali vračati 3-kratni
                  krediti in podobno. ...<stage>(Pripombe iz klopi.)</stage>...</p>
               <p>Saj ne nastopam v imenu poslanske skupine.</p>
            </sp>
            <sp xml:id="SDZ1-Redna-38-1996-03-14.sp113">
               <speaker>PODPREDSEDNIK VLADIMIR TOPLER:</speaker>
               <p>Ne nastopa v imenu poslanske skupine, nastopa kot poslanec, v splošni razpravi in
                  ima pravico polemizirati. Gospod Geržina, vi pa nimate pravice sedaj govoriti,
                  izvolite gospod Pregelj.</p>
            </sp>
            <sp xml:id="SDZ1-Redna-38-1996-03-14.sp114">
               <speaker>ŽARKO PREGELJ:</speaker>
               <p>Zdaj pa, če dovolite nekoliko bolj mirno, zakaj me je ta nastop tako "navdušil"?
                  Zato, ker je nesmiselno peti hvalo dnevu pred večerom. Res je nesmiselno. Zavedati
                  se je treba, da je v tem primeru, ker je bil to začetni projekt, DARS res uspel
                  doseči s takim prijemom nižje cene in je tudi na ta način ostalo nekaj denarja.
                  Jasno je, da je izvajalec malo manj zadovoljen, ampak recimo, da je še vedno. In
                  tudi nič ni narobe, če se ta denar porabi na drugem avtocestnem odseku, ki je
                  sedaj v gradnji in za katerega tudi tuji kreditor daje soglasje, se pravi, daje ta
                  kredit. To gre za Evropsko banko za obnovo in razvoj. Problematično pa se je
                  hvaliti, kako je to za naprej dobro, kajti nič ne vemo, kako se bodo gibale
                  obrestne mere, ne vemo, v kakšnem položaju bo država, ko bo morala te kredite
                  vračati.</p>
               <p>Prosim vas, pojdite nazaj, 10-15 let, poglejte govore nekdanjih eminentnih
                  tovarišev, kako so navdušeno sprejemali kredite in poglejte naše navdušenje, ko
                  moramo te kredite plačevati. To so vedno lahko veliki razkoraki. Res je, ti
                  krediti so bili dani po ugodnih obrestnih merah, res pa je, da jih praktično še
                  niso črpali, razen kredite EBRD-ja, ker se enostavno za njihove potrebe ni odprlo
                  dovolj delovišč.</p>
               <p>Sploh je dinamika črpanja teh kreditov nekakšna vladna skrivnost in ni vse
                  razjasnjeno v zvezi s temi krediti. Ko sem se globlje pozanimal, kako se črpajo,
                  sem dobil vsaj tri različne variante odgovorov, in to vse od strokovnih krogov in
                  uradnih predstavnikov Vlade, tako da največ kar smo lahko dosegli pri ugotavljanju
                  resnice o teh kreditih, je bilo to, da so pač na voljo, da jih v bistvu naša
                  država črpa toliko, kolikor lahko za te namene naredi. Se pravi, najprej je treba
                  narediti, potem pa račune poslati Evropski banki za obnovo in razvoj in od nje
                  dobiti denar in ga potem čez 5 let ali, odvisno od pogodbe, vrniti po določeni
                  dinamiki. Tako da je v resnici to sicer ugodno dopolnilo, ni pa vredno, prosim
                  vas, takega slavospeva. Res ni vredno. Nesmiselno se je iti tako prazno politično
                  govorništvo, ko bomo že pri naslednji točki imeli veliko bolj kvalitetno razpravo
                  in boste raje tam slavospeve peli, tu gre pa v bistvu za neko dejstvo, ki je čisto
                  birokratsko ugotovljeno. Z banko je bil sprejet dogovor, zmenjeno, dva člena sta
                  sprejeta, tudi zaradi tega kot predsednik odbora gor nisem šel, ker ni spornih
                  segmentov. Mislim, da je gospod Frim zgrešil točko dnevnega reda. Hvala lepa.</p>
            </sp>
            <sp xml:id="SDZ1-Redna-38-1996-03-14.sp115">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Frim.</p>
            </sp>
            <sp xml:id="SDZ1-Redna-38-1996-03-14.sp116">
               <speaker>STANE FRIM:</speaker>
               <p>Hvala. Argumenti replike niso vredni replike. Hvala.</p>
            </sp>
            <sp xml:id="SDZ1-Redna-38-1996-03-14.sp117">
               <speaker>PODPREDSEDNIK VLADIMIR TOPLER:</speaker>
               <p>Hvala. Želi še kdo? Splošno razpravo zaključujem. Prehajamo k drugi obravnavi po
                  glasovanju o amandmajih k posameznim členom. Ni nobenega amandmaja. Ker sta dva
                  člena, bomo glasovali najprej o prvem členu. Ugotovimo sklepčnost! <stage>(40
                     prisotnih.)</stage> Prosim, da znova ugotovimo prisotnost v dvorani! <stage>(44
                     prisotnih.)</stage> Tretjič ugotavljamo prisotnost v dvorani! Prosim vodje in
                  sekretarje, da zagotovijo večje število prisotnih. Še vedno ugotavljamo prisotnost
                  v dvorani! <stage>(48 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>Na glasovanje dajem 2. člen. Ugotovimo sklepčnost! <stage>(38 prisotnih.)</stage>
                  Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo sprejeli 2. člen.</p>
               <p>Na glasovanje dajem naslov zakona. Ugotovimo sklepčnost! <stage>(42
                     prisotnih.)</stage> Ugotovimo sklepčnost! <stage>(42 prisotnih.)</stage>
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je naslov sprejet.</p>
               <p>Smo v tretji obravnavi. Sprejet ni bil noben amandma in dajem zakon v celoti na
                  glasovanje. Ali želi kdo besedo? Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo zakon sprejeli.</p>
               <p>S tem zaključujem 17. točko dnevnega reda.</p>
               <p>Prehajam na <title>18. TOČKO DNEVNEGA REDA - PREDLOG ZAKONA O DOPOLNITVI ZAKONA O
                     POROŠTVU REPUBLIKE SLOVENIJE ZA OBVEZNOSTI IZ POGODBE O NAJETJU KREDITA
                     EVROPSKE BANKE ZA OBNOVO IN RAZVOJ ZA IZGRADNJO AVTOCESTNEGA ODSEKA PESNICA -
                     ŠENTILJ</title>.</p>
               <p>Zakon sprejemamo po hitrem postopku. V obravnavo ga je predložila Vlada Republike
                  Slovenije. Ali želi besedo predstavnik Vlade? <stage>(Ne.)</stage> Predlog je
                  obravnaval Odbor za finance in kreditno monetarno politiko. Ali želi besedo
                  poročevalec? <stage>(Ne.)</stage> Ali želi besedo predstavnik sekretariata?
                     <stage>(Ne.)</stage> Ali želijo besedo predstavniki poslanskih skupin?
                     <stage>(Ne.)</stage> Odpiram splošno razpravo. Želi kdo besedo?
                     <stage>(Ne.)</stage> Splošno razpravo zaključujem.</p>
               <p>Prehajamo na drugo obravnavo. Imamo dva člena. Nimamo vloženih amandmajev. V
                  razpravo dajem 1. člen.</p>
               <p>1. člen dajem na glasovanje. Ugotovimo sklepčnost! <stage>(43 prisotnih.)</stage>
                  Prosim vodje in sekretarje, da zagotovijo prisotnost poslanskih skupin v večjem
                  številu. Ugotovimo sklepčnost! <stage>(44 prisotnih.)</stage> Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo člen sprejeli.</p>
               <p>Na glasovanje dajem 2. člen. Želi kdo besedo? Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(44 prisotnih.)</stage>
                  Ponovno prosim vodje in sekretarje, da zagotovijo večjo prisotnost. Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo člen sprejeli.</p>
               <p>Na glasovanje in v razpravo dajem naslov zakona. Želi kdo besedo? Ugotovimo
                  sklepčnost! <stage>(45 prisotnih.)</stage> Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(45 prisotnih.)</stage></p>
               <p>Ugotavljam, da je Državni zbor nesklepčen. Sejo nadaljujemo čez pet minut.</p>
               <p>Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo naslov sprejeli.</p>
               <p>Na glasovanje dajem zakon v celoti. Želi kdo besedo? Ugotovimo sklepčnost!
                     <stage>(45 prisotnih.)</stage> Prosim, da ugotovimo prisotnost! <stage>(48
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo zakon sprejeli.</p>
               <p>S tem zaključujem to točko dnevnega reda.</p>
               <p>Prehajam na naslednjo <title>19. TOČKO DNEVNEGA REDA - PREDLOG ZAKONA O SOGLASJU
                     REPUBLIKE SLOVENIJE DARS d.d. ZA NAJETJE KREDITOV ZA REALIZACIJO GRADNJE
                     AVTOCESTNIH ODSEKOV IZ NACIONALNEGA PROGRAMA IZGRADNJE AVTOCEST V REPUBLIKI
                     SLOVENIJI, KI SE ZAČNEJO GRADITI V LETU 1996 - hitri postopek</title>.</p>
               <p>Predlog je predložila Vlada Republike Slovenije. Želi besedo predstavnik Vlade?
                  Gospod minister Umek, izvolite.</p>
            </sp>
            <sp xml:id="SDZ1-Redna-38-1996-03-14.sp118">
               <speaker>IGOR UMEK:</speaker>
               <p>Spoštovani! Ta zakon in naslednji zakon o poroštvih izhajata iz nacionalnega
                  programa in sta nujni pogoj za izvedbo letošnjega programa, to je za potrditev
                  investicijskih načrtov, razpisov in tudi oddajo del oziroma predajo pogodbenih
                  obveznosti in potem v skladu z dinamiko najemanja kreditov in izvajanja letošnjega
                  programa. Hvala lepa. Tako da prosim, da ju sprejmete.</p>
            </sp>
            <sp xml:id="SDZ1-Redna-38-1996-03-14.sp119">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Predlog je obravnaval Odbor za infrastrukturo in okolje kot delovno
                  telo. Želi besedo poročevalec? Gospod Pregelj, izvolite.</p>
            </sp>
            <sp xml:id="SDZ1-Redna-38-1996-03-14.sp120">
               <speaker>ŽARKO PREGELJ:</speaker>
               <p>Spoštovani! Predlagani zakon je Odbor za infrastrukturo in okolje obravnaval in ga
                  tudi podprl, s tem da predlaga nekaj amandmajev, ki so predvsem posledica mnenja
                  Sekretariata za zakonodajo in pravne zadeve, kakor tudi gre za določene izboljšave
                  tekstov. Kar se tiče tega zakona, odbor ni imel pomislekov, kajti dejansko je na
                  podlagi zakona o bencinskem tolarju oziroma zakona o DARS-u potrebno taka soglasja
                  dajati. Nekoliko problematičen se je odboru zdel naslednji zakon, za katerega pa
                  ni matičen; to je zakon o poroštvu in bomo takrat kaj več povedali. Hvala
                  lepa.</p>
            </sp>
            <sp xml:id="SDZ1-Redna-38-1996-03-14.sp121">
               <speaker>PODPREDSEDNIK VLADIMIR TOPLER:</speaker>
               <p>Hvala lepa za mnenje poročevalca matičnega delovnega telesa. Želi besedo
                  predstavnik sekretariata? <stage>(Ne želi.)</stage> Želijo besedo predstavniki
                  poslanskih skupin? <stage>(Ne želijo.)</stage> Želijo besedo poslanke in poslanci?
                     <stage>(Ne.)</stage> Razpravo zaključujem.</p>
               <p>Prehajamo v drugo obravnavo. Imamo amandmaje. Pregled z dne 13.3.1996 ste
                  dobili.</p>
               <p>V razpravo dajem 1. člen in amandma. Pod točko 1 ga predlaga odbor. Vlada se
                  strinja.</p>
               <p>Pod točko 2 je predlagatelj skupina poslancev, prvopodpisani gospod Frim. Imam pa
                  opombo. Drugi del predlaganega amandmaja je redakcijske narave in napaka pri tisku
                  besedila predloga zakona v Poročevalcu Državnega zbora je že odpravljena.</p>
               <p>Želi kdo besedo o teh dveh amandmajih. <stage>(Ne.)</stage></p>
               <p>Dajem najprej na glasovanje k 1. členu pod točko 1, ki ga imate v pregledu
                  amandmajev. Ugotovimo sklepčnost! <stage>(43 prisotnih.)</stage> Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Pod točko 2 imamo amandma skupine poslancev, prvopodpisani gospod Frim. Ugotovimo
                  sklepčnost! <stage>(47 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem 1. člen. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo 1. člen sprejeli.</p>
               <p>K 2. členu imamo amandmaje. Pod točko 1 je predlagatelj odbor, Vlada predlaga svoj
                  amandma, pod točko 2 imamo predlog Vlade. Ali želi kdo besedo? Amandmaja se med
                  seboj izključujeta. Minister Umek, izvolite.</p>
            </sp>
            <sp xml:id="SDZ1-Redna-38-1996-03-14.sp122">
               <speaker>IGOR UMEK:</speaker>
               <p>Spoštovani! Tu ne gre za nikakršno interesno nasprotje, ampak so pogoji, ki jih
                  potem v svojem amandmaju predlaga Vlada, podrobneje opredeljeni kot v predlogu
                  amandmaja odbora. Hvala.</p>
            </sp>
            <sp xml:id="SDZ1-Redna-38-1996-03-14.sp123">
               <speaker>PODPREDSEDNIK VLADIMIR TOPLER:</speaker>
               <p>Hvala. Ali želi še kdo besedo? Najprej dajem na glasovanje amandma odbora.
                  Ugotovimo sklepčnost! <stage>(44 prisotnih.)</stage> Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da predlog ni sprejet.</p>
               <p>Na glasovanje dajem amandma Vlade k 2. členu. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>S tem smo 2. člen spremenili. V razpravo dajem 3. člen. Imamo amandma pod točko 1,
                  ki je nov. Predlagatelj je skupina poslancev, prvopodpisani gospod Frim in se
                  glasi: besedilo 3. člena se v celoti spremeni, tako da se glasi: "DARS d.d.
                  koristi sredstva kreditov iz 1. in 2. člena tega zakona v skladu z dinamiko
                  izgradnje v nacionalnem programu", in pod točko 2 imamo amandma, ki ga predlaga
                  Odbor za infrastrukturo. Vlada se strinja. Ali želi kdo besedo? Na glasovanje
                  dajem amandma skupine poslancev, prvopodpisani gospod Frim. Ugotovimo sklepčnost!
                     <stage>(42 prisotnih.)</stage> Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je amandma skupine poslancev sprejet.</p>
               <p>S tem smo 3. člen spremenili in amandma pod točko 2 je brezpredmeten. Na
                  glasovanje in v razpravo dajem 4. člen. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo člen sprejeli.</p>
               <p>Na glasovanje dajem naslov zakona. Želi kdo besedo? Ugotovimo sklepčnost!
                     <stage>(39 prisotnih.)</stage> Prosim, da ugotovimo prisotnost in lepo prosim,
                  da zasedete svoja mesta v dvorani. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo naslov sprejeli.</p>
               <p>Smo pri <title>tretji obravnavi</title>. Želi kdo vložiti amandma k členom, ki so
                  bili spremenjeni? <stage>(Ne.)</stage> Sprašujem sekretariat ali je potrebno zakon
                  medsebojno uskladiti? <stage>(Ne.)</stage> Ni potrebno. Želi kdo obrazložiti glas,
                  preden glasujemo o zakonu v celoti? <stage>(Ne.)</stage></p>
               <p>Na glasovanje dajem zakon v celoti. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo zakon sprejeli. Imamo še predlog dodatnega sklepa. Predlaga ga
                  skupina poslancev, prvopodpisani gospod Sušek: "Državni zbor Republike Slovenije
                  poziva Vlado Republike Slovenije, da o obsegu in namenu koriščenja vseh najetih
                  tujih in domačih posojil za realizacijo nacionalnega programa izgradnje avtocest v
                  Republiki Sloveniji poroča najmanj enkrat letno, vsakič pa o predložitvi programa
                  dela Družbe za avtoceste v Republiki Sloveniji d.d. za naslednje leto." Gospod
                  Sušek, izvolite.</p>
            </sp>
            <sp xml:id="SDZ1-Redna-38-1996-03-14.sp124">
               <speaker>MAKS SUŠEK:</speaker>
               <p>Hvala. Spoštovani! Predlagam samo še redakcijski, mogoče rahlo vsebinski dodatek,
                  in sicer, ker imamo znani osebek, bi rekel, ki naj poroča Državnemu zboru, to je
                  DARS, predlagam, da se za Vlado Republike Slovenije dopiše "oziroma DARS d.d."
                  Toliko samo; kot dopolnilo predlagam takšen sklep.</p>
            </sp>
            <sp xml:id="SDZ1-Redna-38-1996-03-14.sp125">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, tako popravljeni sklep dajem na glasovanje.</p>
               <p>Ugotovimo sklepčnost! <stage>(43 prisotnih.)</stage> Ugotovimo sklepčnost!
                     <stage>(45 prisotnih.)</stage> Ugotovimo sklepčnost! Prosim, da potrdite
                  prisotnost v dvorani! Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo sklep sprejeli.</p>
               <p>S tem zaključujem 19. točko dnevnega reda.</p>
               <p>Prehajamo na <title>20. TOČKA DNEVNEGA REDA - PREDLOG ZAKONA O POROŠTVU REPUBLIKE
                     SLOVENIJE O OBVEZNOSTI DARS d.o.o. IZ KREDITOV, NAJETIH ZA REALIZACIJO GRADNJE
                     AVTOCESTNIH ODSEKOV IZ NACIONALNEGA PROGRAMA IZGRADNJE AVTOCEST V REPUBLIKI
                     SLOVENIJI, KI SE ZAČNEJO GRADITI V LETU 1996</title>, po hitrem postopku.</p>
               <p>Želi besedo predstavnik Vlade, ki je predlagatelj zakona? <stage>(Ne
                     želi.)</stage> Predlog je obravnaval Odbor za finance in kreditno monetarno
                  politiko kot delovno telo. Želi besedo poročevalec? <stage>(Ne.)</stage> Želi
                  besedo predstavnik sekretariata? <stage>(Ne.)</stage> Želijo besedo predstavniki
                  poslanskih skupin? Odpiram splošno razpravo. Želi kdo besedo? Gospod Pregelj
                  izvolite.</p>
            </sp>
            <sp xml:id="SDZ1-Redna-38-1996-03-14.sp126">
               <speaker>ŽARKO PREGELJ:</speaker>
               <p>Spoštovani! Že pri prejšnji točki sem omenil, da je bilo na Odboru za
                  infrastrukturo slišati mnenja, da ta zakon v tem trenutku ni potreben. Gre za
                  zakon, ki daje poroštva za tisto, za kar smo prej dali že soglasje s prejšnjim
                  zakonom. V resnici smo s prejšnjim zakonom o soglasju za najetje kreditov za
                  DARS-ove projekte pri gradnji avtocest v bistvu opredelili državni interes, da se
                  te kredite najame, določili smo tudi pogoje. No, naš finančni sistem je tako
                  narejen, da je treba dati še poroštvo, ampak poroštvo se daje v resnici na znane
                  obveznosti. Te obveznosti pa še niso znane.</p>
               <p>Soglasje države je bilo potrebno zato, da se pač DARS lahko gre pogajat s
                  kreditorji, medtem ko poroštvo je v resnici zgolj instrument, ki DARS-u olajšuje
                  mogoče pogajanje, v resnici je pa sprejemanje zakona, preden so poznani vsi
                  elementi, za katere naj bi se dalo poroštvo, v resnici izdaja zakona na bianco, se
                  pravi, zakona s praznimi številkami, ne da bi vedeli, za kakšno obremenitev bo
                  sploh šlo.</p>
               <p>Lahko se sicer opredeli okvirna obremenitev in se reče, za ta del bo država dala
                   poroštvo. Tudi to je en pristop, smo že nekajkrat tako postopali. Opozoril bi
                  vas, da smo dve točki nazaj obravnavali zakon o podaljšanju bencinskega tolarja,
                  ki vsebuje tudi v bistvu državno garancijo oziroma poroštvo za najemanje kreditov
                  oziroma celo daje podlago za vračanje le-teh iz prilivov iz bencinskega tolarja.
                  Tako da je v resnici ta akt nekoliko nepotreben. Gre za papirologijo, s katero pač
                  želi DARS mahati, ko bo prišel pred tuje kreditorje. Zdaj, ali je to nujno
                  potrebno ob tem, da ima že soglasje Državnega zbora, mislim, da v tem primeru ni
                  nujno potrebno tak zakon sprejemati in bi lahko enostavno pustili, da ta zakon
                  pride na vrsto takrat, kadar bo DARS tudi zares pripeljal pogajanja o kreditih do
                  take stopnje, da se bo konkretno vedelo, kje jih bo nabavil, pod kakšnimi pogoji
                  in da bo v dogovoru s tem kreditorjem potreboval zgolj ta končni državni "žegen",
                  ki se mu reče poroštvo.</p>
               <p>Zato menim, da je sprejemanje tega zakona prenagljeno in da bi lahko počakal na
                  tisti čas, ko bo DARS imel pogovore o najemu kreditov že na neki konkretni ravni.
                  Hvala lepa.</p>
            </sp>
            <sp xml:id="SDZ1-Redna-38-1996-03-14.sp127">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod minister.</p>
            </sp>
            <sp xml:id="SDZ1-Redna-38-1996-03-14.sp128">
               <speaker>IGOR UMEK:</speaker>
               <p>Spoštovani. Mi menimo ravno obratno, s tem da so pogoji identični, kot so zapisani
                  že v sprejetem zakonu o soglasju, v bistvu poznejši sprejem teh zakonov v ničemer
                  ne prispeva, lahko pa je zdajšnji sprejem teh zakonov pomembna pogajalska
                  pozicija, ki lahko dodatno zniža ceno same izvedbe programa in samega najemanja
                  kreditov. Tako da predlagam, da v tem smislu ta zakon tudi sprejmete in s tem
                  omogočite tudi dodatne pogajalske pozicije oziroma dodatne argumente za
                  pridobivanje teh kreditov po nižji ceni, kot bi bili sicer lahko.</p>
            </sp>
            <sp xml:id="SDZ1-Redna-38-1996-03-14.sp129">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Razpravo zaključujem, prehajamo na 2.
                  obravnavo.</p>
               <p>Najprej predlagam sklep, da glasujemo o vseh členih, h katerim niso bili vloženi
                  amandmaji, skupaj na koncu.</p>
               <p>Ugotovimo sklepčnost! Ugotavljamo prisotnost v dvorani prosim! Še vedno
                  ugotavljamo sklepčnost! Ugotovimo sklepčnost! <stage>(44 prisotnih.)</stage>
                  Prosim da ugotovimo sklepčnost! <stage>(42 prisotnih.)</stage> Ugotavljamo
                  sklepčnost v dvorani! <stage>(46 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je sklep sprejet.</p>
               <p>V razpravo dajem 1. člen. Imamo pod točko 1. amandma na amandma Odbora,
                  predlagatelj je Vlada, in pod točko 2. imamo amandma Odbora. Vlada ne podpira, ker
                  predlaga svoj amandma, ampak to je amandma na amandma pod točko 1. Želi kdo
                  besedo?</p>
               <p>Pod točko 1 imamo amandma, to je amandma na amandma, Vlada predlaga svoj amandma
                  in če je sprejet amandma Vlade, je amandma odbora brezpredmeten. Torej dajem na
                  glasovanje amandma Vlade pod točko 1. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Amandma pod točko 2 je brezpredmeten.</p>
               <p>Na glasovanje dajem 1. člen v celoti. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je člen sprejet.</p>
               <p>V razpravo dajem 5. člen in amandma odbora, Vlada ga podpira. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem 5. člen. Ugotovimo sklepčnost! <stage>(46
                  prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo člen sprejeli.</p>
               <p>V razpravo dajem 7. člen. Imamo amandma odbora, Vlada podpira. Želi kdo besedo?
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem 7. člen. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo člen sprejeli.</p>
               <p>Na glasovanje dajem vse preostale člene, h katerim niso bili vloženi amandmaji.
                  Ugotovimo sklepčnost! Še vedno ugotavljamo prisotnost! <stage>(49
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da so štirje členi sprejeti.</p>
               <p>V razpravo dajem naslov zakona. Naslov dajem na glasovanje. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo naslov sprejeli.</p>
               <p>Smo pri <title>tretji obravnavi</title>. Želi kdo vložiti amandma na spremenjene
                  tri člene? <stage>(Ne.)</stage> Je potrebno zakon medsebojno uskladiti?
                     <stage>(Ne.)</stage> Želi kdo obrazložiti glas? Zakon v celoti dajem na
                  glasovanje. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da smo zakon sprejeli.</p>
               <p>S tem zaključujem 20. in prehajam na <title>21. TOČKO DNEVNEGA REDA - PREDLOG
                     ZAKONA O POROŠTVU REPUBLIKE SLOVENIJE ZA NAJETE KREDITE SLOVENSKIH ŽELEZNIC ZA
                     ODPLAČILO OBVEZNOSTI IZ NASLOVA NAJETIH KREDITOV EIB IN EBR</title>.</p>
               <p>Zakon obravnavamo po hitrem postopku. V obravnavo ga je predložila Vlada Republike
                  Slovenije. Želi besedo predstavnik Vlade? <stage>(Ne.)</stage> Zakon je obravnaval
                  Odbor za kreditno-monetarno politiko. Želi besedo poročevalec?
                     <stage>(Ne.)</stage> Želi besedo predstavnik sekretariata? <stage>(Ne.)</stage>
                  Želijo besedo predstavniki poslanskih skupin? <stage>(Ne.)</stage> Odpiram splošno
                  razpravo. Splošno razpravo zaključujem.</p>
               <p>V razpravo dajem 1. člen in amandmaje. Predlagatelj amandmaja je gospod Janez
                  Kopač. Potem imamo amandma na amandma Odbora za finance in kreditno-monetarno
                  politiko. Predlagatelj je Vlada in imamo amandma Odbora. Želi kdo besedo o teh
                  dveh amandmaji, o enem amandmaju na amandma? <stage>(Ne.)</stage></p>
               <p>Najprej dajem na glasovanje amandma mag. Janeza Kopača. V kolikor je sprejet ta
                  amandma, je drug amandma brezpredmeten. Ugotovimo sklepčnost! <stage>(43
                     prisotnih.)</stage> Ugotovimo sklepčnost! Še vedno ugotavljamo sklepčnost.
                  Ugotavljamo sklepčnost v dvorani! Še vedno ugotavljamo sklepčnost! <stage>(52
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>S tem sta ostala dva amandmaja brezpredmetna in s tem smo 1. člen spremenili.</p>
               <p>K 2. členu imamo amandma, predlagatelj je Odbor, matično delovno telo, Vlada ga
                  podpira. Želi kdo besedo?</p>
               <p>Ugotovimo sklepčnost! Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem 2. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je člen sprejet.</p>
               <p>V razpravo dajem 3. člen in amandma predlagatelj je Odbor za finance in
                  kreditno-monetarno politiko.</p>
               <p>Želi kdo besedo? Na glasovanje dajem amandma. Ugotovimo sklepčnost! Ugotovimo
                  sklepčnost! <stage>(50 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem spremenjeni 3. člen. Ugotovimo sklepčnost! Ugotovimo
                  sklepčnost! <stage>(45 prisotnih.)</stage> Prosim, ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo člen sprejeli.</p>
               <p>V razpravo dajem 4. člen in ga dajem na glasovanje. Ugotovimo sklepčnost!
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je člen sprejet.</p>
               <p>Na glasovanje in v razpravo dajem naslov zakona. Ugotovimo sklepčnost! Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo naslov sprejeli.</p>
               <p>Smo pri tretji obravnavi.</p>
               <p>Želi kdo vložiti amandma? Je potrebno zakon medsebojno uskladiti?
                     <stage>(Ne.)</stage> Zakon dajem na glasovanje. Želi kdo obrazložiti glas?
                     <stage>(Ne.)</stage> Prosim, da zasedete svoja mesta in potrdite prisotnost v
                  dvorani. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo zakon sprejeli.</p>
               <p>S tem zaključujem to točko dnevnega reda.</p>
               <p>Prehajamo na <title>22. TOČKO DNEVNEGA REDA - TRETJA OBRAVNAVA PREDLOGA ZAKONA O
                     DAVČNI SLUŽBI</title>.</p>
               <p>Predlog je pripravila Vlada Republike Slovenije. Želi besedo predstavnik Vlade?
                     <stage>(Ne želi.)</stage> Predlog je obravnaval Odbor za finance in
                  kreditno-monetarno politiko. Želi poročevalec besedo? <stage>(Ne želi.)</stage>
                  Želi besedo predstavnik sekretariata? <stage>(Ne želi.)</stage> Besedo dajem
                  predstavnikom poslanskih skupin. Odpiram splošno razpravo. Želi kdo besedo? Gospod
                  Mozetič, izvolite.</p>
            </sp>
            <sp xml:id="SDZ1-Redna-38-1996-03-14.sp130">
               <speaker>MIROSLAV MOZETIČ:</speaker>
               <p>Predlagam zboru, da počaka ministrstvo. Govorimo o davčni službi, verjetno o resni
                  zadevi in mislim, da je prav, da je tukaj predstavnik Vlade za to področje in da
                  kaj pove.</p>
            </sp>
            <sp xml:id="SDZ1-Redna-38-1996-03-14.sp131">
               <speaker>PODPREDSEDNIK VLADIMIR TOPLER:</speaker>
               <p>Prosim, da ne odhajate iz dvorane zato, ker nihče ni zahteval odmora. Bomo
                  počakali še nekaj trenutkov, v kolikor ne, bomo sejo nadaljevali. Prosim, da si
                  pripravite gradivo, to je pregled vloženih amandmajev k tretji obravnavi, ki ste
                  ga prejeli z dne 11.3.</p>
               <p>V razpravo dajem amandmaje k 10. členu. Amandma predlaga Vlada, delovno telo
                  podpira. Želi kdo besedo? <stage>(Nihče.)</stage></p>
               <p>Dajem amandma k 10. členu na glasovanje. Ugotovimo sklepčnost! Ugotavljamo
                  sklepčnost v dvorani! Še vedno ugotavljamo prisotnost v dvorani! Ugotavljamo
                  prisotnost, predstavniki Vlade so v dvorani. Ugotavljamo sklepčnost! <stage>(45
                     prisotnih.)</stage> Ugotovimo sklepčnost! Še vedno ugotavljamo sklepčnost!
                     <stage>(44 prisotnih.)</stage> Še tretjič, zadnjič ugotavljamo prisotnost, bom
                  počakal nekaj minut!</p>
               <p>Ugotovimo sklepčnost! Še vedno ugotavljamo sklepčnost! <stage>(46
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo amandma sprejeli.</p>
               <p>V razpravo dajem amandma k 22. členu.</p>
               <p>Pod točko 1 imamo amandma na amandma poslanske skupine SKD. Predlagatelj je Odbor
                  za finance. Vlada ga podpira. Pod točko 2 imamo amandma na amandma poslanske
                  skupine SKD. Predlagatelj amandmaja je Vlada. Matično delovno telo predlaga svoj
                  amandma.</p>
               <p>Pod točko 3 imamo amandma poslanske skupine SKD, pod točko 4 imamo amandma
                  poslanske skupine SND, pod točko 5 prav tako poslanske skupine SND, pod točko 6
                  prav tako poslanske skupine SND.</p>
               <p>Želi kdo o teh amandmajih besedo? Amandma pod točko 2. je amandma Vlade, je
                  umaknjen. <stage>(Nihče.)</stage></p>
               <p>Zato dajem na glasovanje najprej amandma na amandma poslanske skupine SKD, ki ga
                  predlaga odbor. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Pod točko 3 imamo amandma poslanske skupine SKD. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo amandma sprejeli.</p>
               <p>Pod točko 4 imamo amandma poslanske skupine SND. Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(4 poslanci.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandma ni sprejet.</p>
               <p>Amandma pod točko 5, prav tako poslanske skupine SND. Ugotovimo sklepčnost!
                     <stage>(43 prisotnih.)</stage> Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(8 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 6 imamo amandma, ki je brezpredmeten.</p>
               <p>Smo pri 29. členu, imamo amandmaje pod točko 1; Vlada in odbor podpirata. Pod
                  točko 2 Vlada, odbor podpira, pod točko 3 Vlada, odbor podpira, pod točko 4 Vlada,
                  odbor podpira, pod točko 5 Vlada, odbor podpira. Želi kdo besedo?
                     <stage>(Ne.)</stage></p>
               <p>Na glasovanje dajem amandma pod točko 1, k 29. členu. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 3. Ugotovimo sklepčnost! <stage>(45
                     prisotnih.)</stage> Ugotovimo prisotnost! <stage>(46 prisotnih)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 4. Predlagatelj je Vlada, odbor podpira.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 5. Ugotovimo sklepčnost! <stage>(44
                     prisotnih.)</stage> Ugotovimo prisotnost! <stage>(48 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo amandma sprejeli.</p>
               <p>Imamo amandma k 62. členu. Predlagatelj je Vlada, odbor podpira. K 40. členu je
                  vložen amandma, pa o njem ne moremo glasovati v tretji obravnavi zato, ker ni bil
                  člen amandmiran. K 62. členu pa imamo amandma Vlade, odbor podpira. Želi kdo
                  besedo? Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>K 64. členu imamo dva amandmaja. Pod točko 1 je predlagatelj Poslanska skupina
                  SKD, delovno telo in Vlada ne podpirata. Pod točko 2 imamo amandma Vlade, odbor
                  podpira. Želi kdo besedo?</p>
               <p>Na glasovanje dajem najprej amandma pod točko 1. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod točko 2. Izvolite gospod Polajnar. Počasneje bom,
                  hvala. Ugotovimo sklepčnost! Glasujemo o amandmaju pod točko 2. <stage>(44
                     prisotnih.)</stage> Ugotavljamo prisotnost! <stage>(44 prisotnih.)</stage>
                  Ugotavljamo prisotnost! <stage>(45 prisotnih.)</stage> V dvorani nas je več.
                  Ugotavljamo prisotnost! Prosim, da potrdite prisotnost v dvorani! <stage>(46
                     prisotnih.)</stage></p>
               <p>Kdo je za amandma pod točko 2? <stage>(37 poslancev.)</stage> Je kdo proti?
                     <stage>(1 poslanec.)</stage></p>
               <p>Ugotavljam, da smo amandma sprejeli.</p>
               <p>Amandma k 66. členu pod točko 1 ni bil vložen v skladu s poslovnikom, to je bil
                  amandma na amandma. Pod točko 2 imamo amandma Vlade, odbor podpira. Želi kdo
                  besedo? Gospod Potrč, izvolite.</p>
            </sp>
            <sp xml:id="SDZ1-Redna-38-1996-03-14.sp132">
               <speaker>MIRAN POTRČ:</speaker>
               <p>Hvala lepa. Soglašam z ugotovitvijo, ki se nanaša na amandma, ki smo ga v
                  poslanski skupini vložili in enako velja tudi potem za amandma k 67. in 74. členu,
                  namreč da je formalno prepozno. Glede na to, da ima Vlada po poslovniku možnost do
                  konca odločanja o amandmajih popraviti tudi svoj amandma, bi rad povedal vsebinske
                  razloge, zaradi katerih smo mi, res da prepozno, takšen amandma vložili. Rad bi
                  povedal, da smo se možnosti, da bo ocenjen kot prepozen, zavedali, da pa smo
                  zaradi tempa dela tega zbora potrebne konsultacije opravili pač po predvidenem
                  roku. Za kaj gre? Mi soglašamo z željo, da se davčna služba in davčni postopek
                  uveljavita čimprej. Soglašamo tudi s tem, da se poenoti davčna služba v čimbolj
                  razumnem, v okviru razumnega, pa tudi čim hitrejšem roku, da bi prenehali s, po
                  eni strani dvojnostjo davčne službe, po drugi strani s problemi, ki nastopajo pri
                  tranformaciji Agencije za plačilni promet, nadziranje in informiranje. Po tretji
                  strani pri ugotavljanju odgovornosti za izvajanje davčnega postopka, ker se ta
                  odgovornost deli, pa Vlada pravi, nismo mi, ampak je agencija, mi pravimo, ampak
                  je Vlada, pa finance, problemi pri pobiranju davkov, pa so zelo veliki in so vse
                  te usmeritve ustrezne. Mi pa kljub temu želimo, da bi, če se vam bo problem zdel
                  dovolj resen, še enkrat ocenili, ali je 3-mesečni rok za realizacijo tega velikega
                  projekta možen realno in, ali je pameten ali ne. Pri tem dajemo pač v razmislek
                  naslednja opozorila. Prvič. Zakon bo najbrž realno stopil v veljavo v začetku
                  aprila, pred tem ne more, že najmanj zaradi 15-dnevnega roka, zaradi nekaj dni
                  Državnemu svetu in zaradi tega, ker najbrž prvi dan Uradni list ne bo izšel. Tudi
                  pod predpostavko, da ima Ministrstvo za finance, in jaz imam od državnega
                  sekretarja celo informacije, da ima, in mu verjamem, pripravljena vsa navodila, ki
                  so potrebna za izvedbo zakona, to je od organizacije davčne službe pa do
                  sistemizacije delovnih mest in podobno. Menimo, da bosta dva meseca, ki bosta
                  zahtevala operativno izvedbo vsega tega projekta, relativno kratka ali tudi
                  prekratka. Kaj mi vidimo in na kaj so nas ljudje, ki si sicer, jaz upam da, v
                  davčni službi želijo normalne pogoje, pa tudi izvedbo sistema, ne pa stalno
                  nihanje, kaj bo, opozorili. Na dejstvo, da mora biti imenovan nov direktor davčne
                  službe, ki lahko potem dokončno sprejme sistemizacijo delovnih mest in na tej
                  podlagi je potrebna konkretna nastavitev delavcev. Zato je potreben javni razpis.
                  Najbrž smo zelo optimistični, če rečemo, da se da to izvršiti kaj bistveno prej,
                  kot v roku 1 meseca ali nekaj več, skratka, tik pred tem, preden naj bi s 1. 7.
                  polno začela davčna služba funkcionirati.</p>
               <p>Pri tem je predpostavka, da naj bi v davčno službo kot enotno službo prišli v čim
                  večjem številu tudi zaposleni v sedanji Agenciji za plačilni promet. Računa se med
                  300 in 600. Ali bodo prišli ali ne, ta trenutek nihče ne more reči. Če ne pridejo,
                  ker bi bil to nek lažji prehod, potem bo na novo nastaviti te ljudi še toliko
                  težje, ker najbrž danes finančnih strokovnjakov kar tako po cesti pobrati, ker jih
                  v davčni službi med 300 in 600 nimamo in davčna služba s kadri ne bo izpopolnjena
                  in bo težje začela takoj in v celoti delovati.</p>
               <p>Tudi to se nam zdi razlog, da je vredno malo razmisliti, ali začeti z
                  negotovostjo, s kadrovsko popolnitvijo delati ali imeti vsaj mesec dni prej kadre
                  imenovane, ki se jih da ustrezno usposobiti in začnejo delati.</p>
               <p>Naslednji problem so prostori. Sedanja davčna uprava seveda prostorov za kompletno
                  opravljanje službe nima. Predpostavka iz spremenjenega zakona o agenciji je, da bi
                  te prostore uporabljali v dosedanji Agenciji za plačilni promet oziroma bivši SDK.
                  Tudi če ne bo nobenega problema pri izvajanju zakona, najbrž ni tako zelo
                  preprosto se dogovoriti, kako se bodo ljudje po nadstropjih preselili, kako se
                  bodo uredila vprašanja opreme, ureditve teh prostorov in končno tudi vprašanja
                  financiranja, da se nam ne bodo pojavili razni varnostniki, ki bodo zapirali
                  prostore in razni policisti, ki jih bodo ponovno odpirali, kar pri nekaterih
                  napetostih, ki na področju med agencijo in financami obstajajo, ne bi rad rekel,
                  da je v celoti izključeno, pa tudi če teh problemov ni, to ni preprosto takoj
                  začeti delati brez pripravljenih prostorov, se pa najbrž vsaj učinkovito ne da. In
                  še dve stvari, mi smo informirani, da je računalniška oprema na sedanji agenciji
                  zastarela in bi bila potrebna nabava nove in potrebno bi bilo pripraviti več ali
                  manj kompletne nove programe in računalnike med seboj tudi povezati, da bi bilo
                  možno skupno delo, kar najbrž tudi ne traja 3 dni ali teden dni.</p>
               <p>To se nam zdijo nekateri realni roki, ali pa realna opozorila, da dvomimo, ali je
                  smiselno postavljati v položaj novo službo, da ji bomo čez mesec ali dva takoj
                  rekli, da ne deluje in da ima probleme z delovanjem, ali pa morda je vredno
                  razmisliti, da se za kakšnih nekaj mesecev - mi smo rekli sicer 1.1.1997 - če je
                  po oceni Vlade potrebno manj, pač 1.10. ali pa 1.9.1996, v nobenem primeru pa rok
                  1.7.1996 ni realen.</p>
               <p>In na koncu puščam v razpravo ali pa kot izraženi dvom še eno vprašanje. O tem,
                  kako bo s prehodom delavcev iz agencije v novo davčno službo, teče ustavni spor.
                  Ne vem, ali bo v tem roku rešen, tudi ne vem, kako bo rešen. Vemo pa, da je
                  Ustavno sodišče izvajanje tega dela zakona začasno zadržalo, kar lahko pomeni, da
                  bo rešilo stvar kmalu. O vsebini nočem govoriti. Ampak v vsakem primeru je ena
                  stvar, ki nam visi. In kaj se bo zgodilo, če, recimo, mi napišemo v zakon 1.7.1996
                     <stage>(na pamet govorim)</stage>, 20. junija bo ustavni spor, ki bi bil
                  eventualno rešen neugodno za večinsko mnenje v Državnem zboru in prišli bomo do
                  tega, da bomo po hitrem postopku morali ta rok spreminjati ker se stvari preprosto
                  realizirati ne bodo dale.</p>
               <p>Vse to so razlogi, za katere bi jaz prosil, da jih štejete res dobronamerno.
                  Dajemo vam jih v premislek, pa tudi Vladi, pri čemer bi rad rekel še tri, štiri
                  stvari. Prvič, ti pomisleki nikakor niso nobena nezaupnica projektu. Mi projekt,
                  takšen kot je, podpiramo. Ti pomisleki niso nobena nezaupnica ali pa kritika
                  počasnega dela na tem področju, ker mi obratno mislimo, da je pri tako velikih
                  projektih bolje jih dobro pripraviti, kot jih pa peljati tako, kot smo peljali
                  državno upravo, pravosodje pa tudi občine, in imamo kup problemov, ki jih danes
                  ljudje, ki na teh področjih delajo, preprosto ne vedo, kako razrešiti. In to
                  najmanj pomeni, da bi želeli na ta način kakorkoli postavljati pod vprašaj tudi
                  konkretne predloge in časovno dinamiko teh predlogov, ki jih je v tem delu dajala
                  Vlada, ker tiste zamike, ki smo jih delali, smo delali bolj v Državnem zboru z
                  resnostjo obravnave te problematike, kot pa po predlogih, ki so dovolj pravočasno
                  prihajali. To so nekatera vprašanja. Vem, da formalno o naših amandmajih ni možno
                  glasovati. Če se bo vam, poslankam in poslancem, zdelo vredno, da se o teh
                  vprašanjih spregovori, bomo najbrž skupaj lahko sugerirali Vladi, naj o tem še
                  enkrat razmisli in eventualno sama predlaga amandma. Meni je pa jasno, če boste
                  vsi rekli, da slikam strahove tam, kjer jih ni, in da je treba takoj izvesti in
                  skrajšati roke in da bo vse v redu, potem bomo pač imeli takšno odločitev, ki je v
                  zakonu predlagana, ali pa imamo kaj glede teh pomislekov prav ali ne, se bo pač
                  kasneje v praksi pokazalo in bojim se, da bomo imeli še eno reformo, ki se bo
                  začela skrajno nepripravljeno in slabo. Če že imamo pri nekaj reformah te
                  izkušnje, dajmo vsaj pri davčni službi premisliti. Hvala lepa.</p>
            </sp>
            <sp xml:id="SDZ1-Redna-38-1996-03-14.sp133">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Lavrinc.</p>
            </sp>
            <sp xml:id="SDZ1-Redna-38-1996-03-14.sp134">
               <speaker>MAKSIMILJAN LAVRINC:</speaker>
               <p>Hvala za besedo. Poleg vseh teh razmislekov, ki jih je naštel pred menoj gospod
                  Potrč, bi jaz tudi dodal še enega. Scenarij je lahko še bolj črnogled. Scenarij je
                  lahko tudi takšen, da bo odločitev Ustavnega sodišča postavljena v termin po
                  uvedbi nove davčne uprave in da se bodo stvari zapletle še bolj, vsa opozicija bo
                  na ves glas tulila proti jeseni, ko se bodo bližale volitve, da davkarija ne dela,
                  da se kontrola ne izvaja, skratka, da je projekt na nek način v razsulu. Kdo bo
                  kriv, pomislite, vladajoči dve stranki, in zato želim od državnega sekretarja
                  danes, s tega mesta slišati zagotovilo, da do tega ne bo prišlo. Namreč, politika
                  prav pri tem projektu nima nobene zveze in zato, bom rekel, ker sem v mnogih
                  obrazložitvah Ustavnega sodišča že bral popolnoma politične obrazložitve ali pa me
                  je terminologija  spominjala na kakšne stare dokumente iz starih časov, sem zelo
                  skeptičen, da tokrat naj bi bilo drugače. Torej vsa verjetnost je, da bo, zato
                  resnično prosim, preden se bomo odločali o tem, bi slišal rad državnega
                  sekretarja, da sam stoji za tem, torej, da stoji za tem stroka, ne politika.</p>
            </sp>
            <sp xml:id="SDZ1-Redna-38-1996-03-14.sp135">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod državni sekretar, izvolite.</p>
            </sp>
            <sp xml:id="SDZ1-Redna-38-1996-03-14.sp136">
               <speaker>BORIS KOVAČIČ:</speaker>
               <p>Drage poslanke, dragi poslanci! Žal moram opravičiti gospoda ministra, ker je na
                  službenem potovanju in rešuje državne zadeve in seveda bom poskusil odgovoriti na
                  vprašanja, ki so bila postavljena s tega odra. Kot državni sekretar sem tudi
                  zadolžen kot direktor projekta za izvedbo prehoda davčne službe in seveda se
                  globoko zavedam odgovornosti, ki je v tem trenutku zdaj in ves čas, ki je za
                  izvedbo tega projekta. V drugi obravnavi je ta zbor zadolžil, da skupaj z obema
                  davčnima službama pripravimo podzakonske akte, potrebne za izvedbo zakona. Ti akti
                  so pripravljeni v taki meri, da lahko gredo takoj po sprejemu zakona v vladno
                  proceduro oziroma na druge organe, kot je kadrovska komisija pri Vladi in podobno,
                  ki spremlja sistemizacijo in notranjo organizacijo. Akti so v veliki meri
                  usklajeni z obema davčnima službama, tako da mi ne vidimo problemov za sprejem teh
                  aktov. Prehod kadrov je tudi načrtovan, bila je pripravljena analiza kadrov obeh
                  davčnih služb in tudi se strinjajo s sistemizacijo in seveda prehodom kadrov v
                  novo davčno službo. Sama davčna direktorica gospa Romana Logar je tudi pred
                  kratkim na Banki Slovenije, ko so obravnavali projekt plačilne hiše, sama to
                  potrdila in dejala, da so pripravili razmejitev kadrov in nalog, tako da se
                  delavci predhodne kontrole - 400 delavcev bi lahko prišlo v plačilno hišo, 200
                  delavcev pa za potrebe davčne službe.</p>
               <p>Jaz ji verjamem, izjavila je to pred Združenjem bank, guvernerjem Narodne banke,
                  ministrom za finance in še z ostalimi udeleženci iz bank. Tako da verjamem, da je
                  to narejeno in da je mislila v tem primeru resno.</p>
               <p>Hkrati sam zakon določa, da delavci, ki opravljajo davčni nadzor, sedaj seveda
                  postanejo delavci davčne uprave, tako da je tu z zakonom določeno, da ti pač
                  opravljajo te naloge naprej. Hkrati tudi zakon, tako kot je pripravljen, v 3.
                  obravnavi dejansko ne daje več pooblastil Agenciji za plačilni promet, da opravlja
                  kakršen koli davčni nadzor, se pravi, ti delavci v agenciji ne bi imeli dela.</p>
               <p>Tako je tudi iz tega logična posledica, da opravljajo davčni nadzor. Dejstvo je,
                  da je 264 inšpektorjev, ki so sicer zaposleni v agenciji, da res inšpektor še
                  opravlja nadzor postopkov oziroma revizijo postopkov lastninskega preoblikovanja,
                  ostali delavci pa sedaj opravljajo davčni nadzor in bi tudi kasneje ta davčni
                  nadzor opravljali.</p>
               <p>V samem zakonu tudi piše, da do popolne organizacije davčne službe ti delavci
                  nadaljujejo delo v prostorih davčne uprave oziroma Republiške uprave za javne
                  prihodke in Agencije za plačilni promet, nadziranje in informiranje, tako da je
                  prostorsko 1.7. to rešeno, seveda pa ne smemo pričakovati, da bomo pritisnili na
                  kljuko in prišli v novo davčno službo, ampak seveda bo tudi to proces, ki bo
                  zahteval na terenu reorganizacijske zadeve na vseh področjih.</p>
               <p>Kar se tiče računalniške opreme, torej, pripravljena je analiza stanja
                  računalniške opreme in sploh hardware in software v obeh davčnih službah, stanje v
                  obeh davčnih službah ni rožnato na tem področju, vendar s sedanjo tehnologijo
                  plačilnega prometa, ki ga opravlja agencija, se da s spremembami, ki jih je
                  agencija pripravila že v svoji programski opremi za evidentiranje davkov, se da
                  spremljati po matični številki oziroma matični številki podjetja in enotni matični
                  številki občana, se da spremljati plačilo davkov, tako da je to tudi zagotovljeno,
                  kar se tiče davkov. Potrebno pa je seveda narediti pregled postopnega prehoda v
                  nov davčno-informacijski sistem, ta pregled je narejen in je tudi narejena študija
                  prehoda, skupaj s pomočjo tuje hiše, DANSOFT iz Danske v okviru pomoči programa
                  PHARE. Tako da je to seveda v roku, ki je predviden v zakonu do 31.12.1997, ko naj
                  bi tudi plačilni promet prenehala agencija opravljati, do takrat bi bil
                  pripravljen seveda tudi celotni software za spremljanje davkov in evidentiranje
                  davkov.</p>
               <p>Kar se tiče ustavnega spora, dejansko na zakon o davčni službi sama odločitev
                  sodišča ne vpliva. Tako da, ali je organiziranost agencije v eno ali dve agenciji,
                  v bistvu s 1.7. dejansko zakon začne veljati in davčne naloge se prenesejo na
                  davčno službo, tako da je dejansko možen tudi prevzem vseh nalog. Hvala lepa.</p>
            </sp>
            <sp xml:id="SDZ1-Redna-38-1996-03-14.sp137">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo ima gospod Mozetič.</p>
            </sp>
            <sp xml:id="SDZ1-Redna-38-1996-03-14.sp138">
               <speaker>MIROSLAV MOZETIČ:</speaker>
               <p>Hvala lepa za besedo. Torej glede na postavljena vprašanja oziroma meni se tudi
                  postavljajo v to smer, ali je tukaj kdo, ki jamči, da bo ta zadeva šla v
                  življenje? Odgovor državnega sekretarja mene sicer zadovolji, vendar parlament z
                  državnem sekretarjem nima nič. Mi državnega sekretarja ne moremo ne poklicati na
                  odgovornost in ne vprašati, zakaj je tukaj tako govoril. To je odnos njega z
                  ministrom. Zato mislim, da bi na tako vprašanje in to garancijo, da bo ta davčna
                  služba, kjer se pojavljajo tisti, ki dajejo amandmaje, so proti neki strogosti, ne
                  vem čemu, proti temu, da so se davki pobirali, bi moral priti sem minister ali pa
                  predsednik Vlade pa reči, da da roko v ogenj za ta zakon. Tako kot je dal minister
                  Tajnikar, pa mu je zgorela, jaz upam, da ministru za finance pri davčnem zakonu ne
                  bo zgorela. Ne morem pristati na to, da mi odgovarja na tako pomembna vprašanja in
                  da te dileme razrešuje nekdo, ki ni politično odgovoren pred tem parlamentom, ki
                  ga parlament sploh ne more poklicati na odgovornost. Mi lahko samo ministru damo
                  interpelacijo, pa predsedniku Vlade.</p>
            </sp>
            <sp xml:id="SDZ1-Redna-38-1996-03-14.sp139">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Nihče.)</stage> Prehajamo na
                  glasovanje.</p>
               <p>Na glasovanje dajem amandma Vlade pod točko 2 k 66. členu.</p>
               <p>Ugotovimo sklepčnost! Prosim, da zasedete svoja mesta! Glasujemo o amandmaju Vlade
                  pod točko 2 na strani 5 pregleda. To je amandma k 66. členu. Še vedno ugotavljamo
                  prisotnost! Prosim, da zasedete svoja mesta in jo potrdite! Ugotavljamo prisotnost
                  v dvorani! <stage>(40 prisotnih.)</stage> Ugotavljamo prisotnost! Še vedno
                  ugotavljamo prisotnost! <stage>(41 prisotnih.)</stage> Ugotavljamo prisotnost!
                  Prosim, da potrdite svojo prisotnost! V dvorani nas je več! <stage>(46
                     prisotnih)</stage></p>
               <p>Kdo je za? <stage>(32 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo amandma sprejeli.</p>
               <p>Smo pri 67. členu. Pod točko 1 amandma ni vložen skladno s poslovnikom. Pod točko
                  2 imamo amandma Vlade, ki je povezan z amandmajem k 66. členu. Pod točko 3 imamo
                  amandma Vlade, ki ga delovno telo ne podpira. Želi kdo besedo?</p>
               <p>Na glasovanje dajem amandma k 67. členu pod točko 2. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 3, predlagatelj je Vlada, odbor ga ne
                  podpira. Ugotovimo sklepčnost! Ugotovimo sklepčnost! <stage>(40
                     prisotnih.)</stage> V dvorani nas je več, prosim, da potrdite svojo prisotnost.
                  Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da amandma ni sprejet.</p>
               <p>Smo pri 69. členu. Amandma pod točko 1 predlaga Vlada, odbor podpira. Amandma pod
                  točko 2 predlaga Vlada in ga je umaknila, pod točko 3 imamo amandma odbora. Želi
                  kdo besedo? <stage>(Ne.)</stage></p>
               <p>Na glasovanje dajem amandma pod točko 1. Če je sprejet ta amandma, so ostali
                  amandmaji brezpredmetni. Ugotovimo sklepčnost! Glasujemo o amandmaju Vlade odbor
                  ga podpira. Ugotovimo sklepčnost! <stage>(43 prisotnih.)</stage> Ugotovimo
                  sklepčnost! Prosim, da potrdite svojo prisotnost v dvorani! <stage>(46
                     prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo amandma sprejeli.</p>
               <p>S tem smo spremenili celotni člen. Jaz sem že prej povedal, če spremenimo celotni
                  člen, ne moremo potem glasovati o posameznem odstavku. V kolikor bi želeli da se
                  glasuje, bi morali spremeniti amandma v amandma na amandma.</p>
               <p>Smo pri 72. členu. Imamo amandma Vlade, odbor ga podpira. Želi kdo besedo?
                     <stage>(Ne.)</stage> Želi kdo besedo o amandmaju k 72. členu?
                     <stage>(Ne.)</stage> Dajem amandma Vlade k 72. členu, ki ga odbor podpira, na
                  glasovanje. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Smo pri 73. členu. Pod točko 1 imamo amandma Vlade. Odbor podpira. Pod točko 2 je
                  bil amandma umaknjen. Želi kdo besedo? Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>K 74. členu je bil amandma pod točko 1 vložen neskladno s poslovnikom. Pod točko 2
                  imamo amandma Vlade, odbor ga podpira. Jaz bi prosil, da ne odhajate iz dvorane,
                  ker smo na robu sklepčnosti in omogočite, da bomo lahko zaključili to točko
                  dnevnega reda. Imamo amandma pod točko 2 in ga dajem na glasovanje. Ugotovimo
                  sklepčnost! <stage>(43 prisotnih.)</stage> Gospod Geržina, ne se razburjati na
                  predsedujočega, ker jaz nisem kriv za takšno sklepčnost. Opravičenih je bilo
                  približno 17 ljudi. Prosim, da potrdite svojo prisotnost. V dvorani nas je več. Še
                  vedno ugotavljamo prisotnost. Ugotovimo sklepčnost! <stage>(46
                  prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo amandma sprejeli.</p>
               <p>Sprašujem sekretariat, ali je potrebna medsebojna uskladitev? Gospod Baškovič,
                  prosim. Prosim ostale, da ostanete v dvorani, da ne odhajate. Izvolite.</p>
            </sp>
            <sp xml:id="SDZ1-Redna-38-1996-03-14.sp140">
               <speaker>MILAN BAŠKOVIČ:</speaker>
               <p>Hvala lepa. Že v tem spisku amandmajev se vidi, da je problem v povezavi s členom
                  40, in sicer gre za neskladje med sedanjo določbo 40. člena in določbo člena 29,
                  bivšega 30. v drugi obravnavi, ki obravnavata eden vsebino davčnega registra,
                  podatke, ki jih ta vsebuje, drugi člen pa določbo o tem, katere podatke se prilaga
                  prijavi za vpis v register. To mora biti med seboj skladno, pa ni, ker je v
                  prejšnji obravnavi z amandmajem na enem mestu del stavka, ki zadeva račune pri
                  bankah in poslovnih enotah po predpisih tujih držav bilo črtano na enem mestu, to
                  se pravi tistem osnovnem, ki govori o davčnem registru, ni pa bilo črtano v
                  sedanjem členu 40, ki govori o teh prilogah, ki pa naj bi ta podatek vsebovale.
                  Gre za čisto formalno nasprotje, ki bi pa moralo biti odpravljeno, da ne bo med
                  temi členi neskladja in bi morali prilagati podatke, ki niso v registru. Hvala
                  lepa.</p>
            </sp>
            <sp xml:id="SDZ1-Redna-38-1996-03-14.sp141">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ker vidim, da je zakon neusklajen, mora Vlada zakon uskladiti. S tem
                  to točko prekinjam in s tem tudi to sejo za danes zaključujem. Nadaljujemo jo
                  jutri ob 10. uri s poslanskimi vprašanji in pobudami. Nasvidenje!</p>
            </sp>
            <stage type="time">(SEJA JE BILA PREKINJENA 14. MARCA 1996 OB 16.44 URI IN</stage>
         </div>
      </body>
   </text>
</TEI>

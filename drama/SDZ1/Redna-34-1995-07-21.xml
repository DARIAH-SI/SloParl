<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Redna-34-1995-07-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2F8EF2721E4BFAE0C1257832004838F1</idno>
               <idno type="URI">2F8EF2721E4BFAE0C1257832004838F1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-34-1995-07-21.DZ" n="34">
               <name>Redna</name>
               <date when="1995-07-21"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-34-1995-07-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">34. seja</stage>
            <stage type="date">(21., 24., 25., 26., 27. in 28. julij 19., 20., 21., 22., 26., 27. in 28. september 1995)</stage>
            <stage type="chairman">Sejo so vodili: Jožef Školč, predsednik Državnega
                     zbora, dr. Lev Kreft, Miroslav Mozetič in Vladimir Topler, podpredsedniki
                     Državnega zbora</stage>
            <stage type="time">Seja se je pričela ob 10.23 uri.</stage>
            <sp xml:id="SDZ1-Redna-34-1995-07-21.sp1">
               <speaker>PREDSEDNIK JOŽEF ŠKOLČ:</speaker>
               <p>Začenjam 35. sejo DZ in bi vas prosil, da najprej ugotovimo prisotnost v dvorani. <stage>(49 poslancev)</stage>. Ugotavljam, da je seja sklepčna. Za to sejo veljajo ravno tako opravičila, ki sem jih prebral pred desetimi minutami. Ravno tako sem na to sejo vabil predstavnike Vlade Republike Slovenije in vse lepo pozdravljam. Najprej predlagam, da preidemo na sprejem zapisnikov 29., 27., 28. in 29. izredne seje Državnega zbora. Gospod Polajnar ima proceduralni predlog.</p>
            </sp>
            <sp xml:id="SDZ1-Redna-34-1995-07-21.sp2">
               <speaker>IGNAC POLAJNAR:</speaker>
               <p>Hvala lepa. Gospod predsednik, spoštovane poslanke in poslanci, spoštovani gostje! V poslanski skupini smo se pripravljali na naslednjo sejo, ampak se nismo mogli dobro pripraviti, ker ni bilo vseh poslancev, ker so imeli istočasno Odbor za infrastrukturo in okolje. In prav bi bilo, da Državni zbor tudi sam pri sebi ima nek red in pa nek, tudi navsezadnje zunanji izgled. In bi prosil, da nam omogočite, da se vsaj normalno pripravimo na to sejo in skupaj pogledamo vse točke, ki so predlagane, da bomo tudi vedeli, kako glasovati. Ker imamo nekaj pripomb oziroma verjetno bomo predlagali kakšno spremembo. Samo je ne moremo predlagati, če niti nismo mogli pregledati skupaj dnevnega reda. Zato prosim za eno uro pavze, ali pa vsaj pol ure, če se vam bo zdelo, da je ena ura preveč.</p>
            </sp>
            <sp xml:id="SDZ1-Redna-34-1995-07-21.sp3">
               <speaker>PREDSEDNIK JOŽEF ŠKOLČ:</speaker>
               <p>Na predlog poslanske skupine SKD dajem 30 minut odmora s pojasnilom, da je bil predviden začetek te seje za 18. tega meseca in da so od takrat na razpolago tudi vsi materiali, vključno z dnevnim redom in današnje jutranje seje s tem nimajo posebne zveze. Sejo nadaljujemo ob 11. uri.</p>
            </sp>
            <stage type="time">(Seja je bila prekinjena ob 10.25 uri in se je nadaljevala ob 11.10 uri.)</stage>
            <sp xml:id="SDZ1-Redna-34-1995-07-21.sp4">
               <speaker>PREDSEDNIK JOŽEF ŠKOLČ:</speaker>
               <p>... da nadaljujemo s sejo in bom ugotavljal prisotnost. <stage>(31 prisotnih.)</stage> Vodje in sekretarje poslanskih skupin naprošam, da pomagajo zagotoviti sklepčnost v dvorani. Ugotavljamo prisotnost! <stage>(37 prisotnih.)</stage> Tudi to ni dovolj. Ponovno ugotavljam prisotnost in prosim vodje in sekretarje poslanskih skupin, da zagotovijo sklepčnost, poslanke in poslance pa, da zasedejo svoja mesta. Še ugotavljamo prisotnost! <stage>(51 prisotnih.)</stage> Zbor je sklepčen in lahko nadaljuje delo. Besedo dajem gospodu Polajnarju, če jo želi.</p>
            </sp>
            <sp xml:id="SDZ1-Redna-34-1995-07-21.sp5">
               <speaker>IGNAC POLAJNAR:</speaker>
               <p>Gospod predsednik, hvala lepa. Spoštovane poslanke in poslanci! Najprej moram reči, da ni prav, da se očita poslancem Državnega zbora ali pa Državnemu zboru, češ vedeli ste, da se seja začenja 18. Seveda smo vedeli. Ampak ta Državni zbor se je odločil, da bo vmes imel še izredno sejo. In s takim načinom, češ, niste vedeli in tako naprej, po našem prepričanju, gospod predsednik, sami rušite ugled Državnega zbora. Ve se natančno, kakšen je red, ve se natančno kaj delamo, koliko delamo in kdaj kaj delamo. In 18. nismo ležali doma, ampak smo bili tu, v Državnem zboru. In zlasti seveda ni prav, do tistih, ki smo ves čas sedeli v tem Državnem zboru, na odborih in še enkrat naj vas opozorim, gospod predsednik. Tudi odbori so delali vmes. Za to sejo, za prejšnjo sejo, pa še za kaj drugega. In zato taki očitki, češ da ne vemo natančno, kdaj se bo kaj zgodilo, lahko rečem, da morda res ne vemo natančno glede na obilnost dela. Da pa vemo natančno v naši poslanski skupini, da smo ves čas tu in da ves čas delamo. Zato prosim, ne rušimo ugleda sami sebi, ker dajemo vtis, kot da poslanci nočejo delati. Bolj je vprašanje, ali si res nismo naložili morda nekaj preveč.</p>
               <p>In še eno opombo dovolite. Ponadvadi smo se pred začetkom dela seje Državnega zbora sestali na kolegiju predsednika, kjer smo pregledali dnevni red in se tudi dogovorili za neko strategijo dela. Zadnje čase se to ne dogaja in mislim, da tudi to na nek način ustvarja neko nezaupanje, če je kaj nezaupanja in je prav, da si te stvari jasno tudi na kolegiju povemo. Ne predlagam nobenega kolegija, samo opozarjam, kako mi vidimo, da bi stvari res tekle normalno. In še enkrat. Absolutno ne govorimo tega zato, ker bi radi zavlačevali, ampak govorimo zato, da bo povsem jasno, kakšni so dogovori v tem Državnem zboru, in da bo tudi povsem jasno, da lahko naredimo samo toliko, kolikor fizično lahko naredimo, ne da ustvarjamo vtis, da bi morali narediti veliko več. Prepričan sem, da Državni zbor dela resno tudi takrat, kadar se morda komu zdi, da ni tako. Hvala lepa. <stage>(Ploskanje.)</stage></p>
            </sp>
            <sp xml:id="SDZ1-Redna-34-1995-07-21.sp6">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Predlagam torej, da nadaljujemo delo in pripominjam, da je težko prositi za besedo zato, da se polemizira za kasneje izrečenimi stvarmi. Seja je bila sklicana v skladu s poslovnikom, dnevni red določen v skladu z dogovorom na kolegiju predsednika Državnega zbora. Na sejo dnevnega reda so uvrščeni izključno samo predlogi, ki imajo formalna poročila, s čimer se poslanci in poslanke, ki sodelujejo v kolegiju, strinjajo. Predlogov za umik z dnevnega reda ni bilo,</p>
               <p>bili so predlogi za širitve in v tem smislu seveda ni mogoče bolj omejiti svojega programa kot je omejen že s tem dnevnim redom. Od stvari, ki so bile predlagane v širitev, menimo v vodstvu zbora, da samo dve ustrezata tem pogojem, zato se mi zdi, da ne velja polemizirati s tako predlaganimi stvarmi.</p>
               <p>Gospod Lap, imate proceduralni predlog? O čem pa? Če nimamo ne dnevnega reda ne ničesar. Gospod Lap, o čemer koli proceduralno ne boste govoril, ko jaz vodim sejo. O tem ne bo, o tem boste zahtevali pač uvrstitev točke dnevnega reda in se bo govorilo. Prosil bi vas, da podaste proceduralni predlog, o katerem je mogoče glasovati v tem trenutku glede na to, da začenjamo sejo. Lepo prosim.</p>
            </sp>
            <sp xml:id="SDZ1-Redna-34-1995-07-21.sp7">
               <speaker>SAŠO LAP:</speaker>
               <p>Gospod predsednik, hvala za besedo! Spoštovani poslanci! Vsi se verjetno spominjate pred mesecem in nekaj več, ko sem predlagal, da se resno pogovorimo o obremenjenosti tega Državnega zbora. Kaj Vlada vse želi, hoče na lep ali na grd način spraviti skozi ta parlament, tudi vemo. In ta obremenitev je nadpovprečna. Zato - da skrajšam - predlagam, da glasujemo - to je kot proceduralni predlog - da glasujemo o tem, da se prihodnji teden v sredo zaključi ta 34. seja in nadaljujemo septembra. S tem, da naprej povem, da bom na prvi seji v jeseni predlagal spremembo poslovnika, ki bi določal evropske normative dela parlamenta. Če se tako radi sklicujemo na Evropo, to pomeni, da se 15. julija parlament zapre in se odpre 1. septembra. To je 6 tednov zasluženih počitnic. To bo za naslednje leto kot zadnje leto našega mandata. Če bo večina podprla, jasno, bo ta parlament naslednje leto delal tako kot se dela v normalni Evropi.</p>
               <p>Sedaj pa predlagam samo proceduralni sklep in gospod predsednik, prosim, da ga daste na glasovanje, da v sredo še delamo in zaključimo, ne pa v petek. Hvala lepa.</p>
            </sp>
            <sp xml:id="SDZ1-Redna-34-1995-07-21.sp8">
               <speaker>PREDSEDNIK JOŽEF ŠKOLČ:</speaker>
               <p>Hvala lepa gospod Lap. Vaših predlogov se vnaprej veselim, toda predloga, da bi nehali delati v sredo ne bom podal, ampak bom skliceval sejo Državnega zbora tako kot mi veleva poslovnik, to pa je mogoče do 30. julija, odmor pa je do 10. septembra. Kot rečeno, obremenjenost zbora je tudi zaradi tega, ker nam poslovnik nalaga, da določene stvari uvrščamo na dnevni red, ne delovna telesa ne poslanci pa ne predlagajo umik točk z dnevnega reda. In jaz bi se vsakega utemeljenega predloga za umik z dnevnega reda, kar bi pomenilo manj dela oziroma boljšo pripravo na delovnih telesih, vnaprej veselil.</p>
               <p>Torej, prehajamo na sprejem zapisnikov 29. seje ter 27. in 28. seje in 29. izredne seje Državnega zbora. Zapisniki so, kot je bilo dogovorjeno na vpogled v računalniški mreži in sprašujem najprej, ali kdo zahteva spremembo ali dopolnitev oziroma ima kakšno drugo pripombo k zapisniku 29. seje. Hkrati opozarjam poslance, da poslovnik veleva, da je med sejo tudi mir v dvorani. Gospod Lap, opozarjam vas, da vam poslovnik, slovenski in pa tudi evropski narekuje, da ste med sejo Državnega zbora mirni. To velja tudi za druge. Ne dovolim. Ima kdo pripombo k 29. seji, k zapisniku? Nima, torej ugotavljam sklepčnost za glasovanje o sprejemu zapisnika 29. seje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je zapisnik 29. seje Državnega zbora sprejet.</p>
               <p>Sprašujem, ali ima kdo pripombo ali dopolnilo k zapisniku 27. izredne seje Državnega zbora Republike Slovenije? Nima. Ugotovimo sklepčnost za sprejem zapisnika! <stage>(46 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je zapisnik 27. izredne seje Državnega zbora sprejet.</p>
               <p>Sprašujem, če ima kdo kakšno pripombo, dopolnilo ali kakršen koli drug ugovor k zapisniku 28. izredne seje Državnega zbora. <stage>(Nima.)</stage> Ugotovimo sklepčnost za sprejem tega zapisnika! <stage>(46 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je zapisnik sprejet.</p>
               <p>Sprašujem, če je kakršnakoli pripomba, ugovor ali drugo dopolnilo k zapisniku 29. izredne seje? <stage>(Ni.)</stage> Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je zapisnik 29. izredne seje Državnega zbora sprejet.</p>
               <p>Prehajamo na določitev dnevnega reda 34. seje Državnega zbora Republike Slovenije. Predlog dnevnega reda 34. seje Državnega zbora je bil pripravljen na podlagi predhodnega sklica 34. seje in ste ga prejeli s sklicem, dne 11.7.1995. Odločali bomo po vrstnem redu predlogov in po postopku, ki je določen s 64. členom poslovnika in prehajamo na določitev dnevnega reda. Najprej so na vrsti umiki in kot rečeno, do sedaj ni bilo pisnih niti ustnih predlogov za umik posamezne točke z dnevnega reda. Želi v zvezi z umiki kdo besedo? Gospod Sašo Lap.</p>
            </sp>
            <sp xml:id="SDZ1-Redna-34-1995-07-21.sp9">
               <speaker>SAŠO LAP:</speaker>
               <p>Hvala lepa. Torej v skladu s tistim, kar sem prej govoril, predlagam, da se umakne 20. točka, ker edino na ta način bi prihranili čas in bi tisto, kar sem prej predlagal, tudi bilo realno, da zaključimo v sredo. Potem pa od 21. do vključno 26., torej cel paket šolske zakonodaje in prosim, če to daste na glasovanje.</p>
            </sp>
            <sp xml:id="SDZ1-Redna-34-1995-07-21.sp10">
               <speaker>PREDSEDNIK JOŽEF ŠKOLČ:</speaker>
               <p>Sprašujem, če se želijo do teh predlogov opredeliti najprej vodje poslanskih skupin in potem predlagatelji posameznih zakonov in bomo šli po vrsti, kot je bilo predlagano. Najprej odpiram diskusijo za predlog umika za 20. točko in sprašujem predlagatelja, če želi temu ugovarjati. Gospod Jelinčič.</p>
            </sp>
            <sp xml:id="SDZ1-Redna-34-1995-07-21.sp11">
               <speaker>ZMAGO JELINČIČ:</speaker>
               <p>Hvala lepa za besedo. Sodim, da umik ni primeren in bom glasoval proti temu, da bi zakon umaknili iz dnevnega reda.</p>
            </sp>
            <sp xml:id="SDZ1-Redna-34-1995-07-21.sp12">
               <speaker>PREDSEDNIK JOŽEF ŠKOLČ:</speaker>
               <p>Želi besedo predstavnik Vlade? <stage>(Ne želi.)</stage> Želijo besedo predstavniki poslanskih skupin? Gospod Franc Zagožen.</p>
            </sp>
            <sp xml:id="SDZ1-Redna-34-1995-07-21.sp13">
               <speaker>DR. FRANC ZAGOŽEN:</speaker>
               <p>Spoštovani zbor! Zelo kratko. Poslanska skupina Slovenske ljudske stranke podpira ta predlog v celoti. Mislim, da je nerealno, da bi se v naslednjih dneh uspeli prebiti tudi skozi vso šolsko zakonodajo, zato je primerneje, da to odložimo na jesen in se do takrat še marsikaj lahko razčisti.</p>
            </sp>
            <sp xml:id="SDZ1-Redna-34-1995-07-21.sp14">
               <speaker>PREDSEDNIK JOŽEF ŠKOLČ:</speaker>
               <p>Gospod Zagožen, govorili smo o 20. točki, če se želite tudi do nje opredeliti. To diskusijo pa bomo upoštevali kasneje.</p>
            </sp>
            <sp xml:id="SDZ1-Redna-34-1995-07-21.sp15">
               <speaker>DR. FRANC ZAGOŽEN:</speaker>
               <p>Podpiram tudi umik 20. točke.</p>
            </sp>
            <sp xml:id="SDZ1-Redna-34-1995-07-21.sp16">
               <speaker>PREDSEDNIK JOŽEF ŠKOLČ:</speaker>
               <p>Hvala. V imenu poslanske skupine SDSS, gospod Hvalica.</p>
            </sp>
            <sp xml:id="SDZ1-Redna-34-1995-07-21.sp17">
               <speaker>IVO HVALICA:</speaker>
               <p>Hvala. Tudi Socialdemokrati smo za umik tako 20. točke kot celega paketa šolske zakonodaje od 21 do 26. Ne glede na vse skupaj bi vas rad nekaj opozoril. Bodimo vsaj tokrat malo realistični. Saj ta umik sploh ne predstavlja nobenega vsebinskega umika. Mi logistično ne moremo priti do te točke, pa če umaknemo ali ne, to ne bo preprosto. Hočem reči nekaj. Vsaj tokrat, ko vemo, da imamo pred seboj samo še dva dni - danes, torek in sredo - v ponedeljek so delovna telesa, kot vem, vsaj jaz imam sejo delovnega telesa - torej, skrčimo ta dnevni red. Glede na to, da imamo pa tudi eno dodatno točko - o tem bo kasneje govor - na tisto, kar lahko opravimo v teh treh dnevih. Hvala.</p>
            </sp>
            <sp xml:id="SDZ1-Redna-34-1995-07-21.sp18">
               <speaker>PREDSEDNIK JOŽEF ŠKOLČ:</speaker>
               <p>Hvala. Gospod Polajnar.</p>
            </sp>
            <sp xml:id="SDZ1-Redna-34-1995-07-21.sp19">
               <speaker>IGNAC POLAJNAR:</speaker>
               <p>Hvala. Mi smo za umik 20. točke, ker se v tem času ni nič takega zgodilo, kar bi pripomoglo, da bi lahko obravnavali ta zakon v novih okoliščinah, poleg tega pa tu podpiramo tudi Vlado, torej, za umik 20. točke. Hvala.</p>
            </sp>
            <sp xml:id="SDZ1-Redna-34-1995-07-21.sp20">
               <speaker>PREDSEDNIK JOŽEF ŠKOLČ:</speaker>
               <p>Vlada se ni opredelila do tega. Govorimo o sprejemu dnevnega reda, gospod Peterle in samo o tem. Ali želi še kdo v imenu poslanskih skupin? <stage>(Ne.)</stage> Torej dajem predlog za umik 20. točke z dnevnega reda na glasovanje. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(32 poslancev.)</stage></p>
               <p>Ugotavljam, da predlog za umik ni sprejet.</p>
               <p>V razpravo dajem v paketu predlog za umik šolske zakonodaje in sprašujem Vlado, ali se želi opredeliti do tega predloga? <stage>(Ne.)</stage> Ali želi poleg dveh poslanskih skupin, ki sta že napovedali podporo temu predlogu, še kdo v imenu poslanskih skupin razpravljati o tem? Gospod Anderlič.</p>
            </sp>
            <sp xml:id="SDZ1-Redna-34-1995-07-21.sp21">
               <speaker>TONE ANDERLIČ:</speaker>
               <p>Naša poslanska skupina ne bo podprla tega predloga, da se predlog šolske zakonodaje umakne z dnevnega reda, ker je preprosto nemogoče, da se v nekem procesu sprememb na področju šolske zakonodaje poseže in se odlaga nekam v nedogled. Nam preprosto ni razumljivo, da bi s tem v bistvu podaljševali neko agonijo in delo po stari zakonodaji, ki nosi nazive od svobodne menjave dela do usmerjeno izobraževanje itn. Ne razumem predvsem stranke z desnega političnega pola, da pristaja na to, da bi v nedogled šolali ljudi po zakonodaji iz dobe socialističnega samoupravljanja. Hvala.</p>
            </sp>
            <sp xml:id="SDZ1-Redna-34-1995-07-21.sp22">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo v imenu poslanskih skupin? Gospod Verzolak. Gospodje v prvi vrsti, poslanci me opozarjajo, da bi morali ministri zasesti svoja mesta. Dolžan sem opozoriti, minister Umek in gospod Peterle, če opravita pogovore tako, da ne motita poteka seje. Hvala lepa. Izvolite, gospod Verzolak.</p>
            </sp>
            <sp xml:id="SDZ1-Redna-34-1995-07-21.sp23">
               <speaker>IVAN VERZOLAK:</speaker>
               <p>Hvala za besedo. Naša poslanska skupina podpira umik predloga zakona o šolski zakonodaji.</p>
            </sp>
            <sp xml:id="SDZ1-Redna-34-1995-07-21.sp24">
               <speaker>PREDSEDNIK JOŽEF ŠKOLČ:</speaker>
               <p>To ravno tako velja za ministrico gospo Zupančičevo. Želi še kdo? Želi predstavnik matičnega delovnega telesa?</p>
            </sp>
            <sp xml:id="SDZ1-Redna-34-1995-07-21.sp25">
               <speaker> RUDI MOGE:</speaker>
               <p>Predsedujoči, hvala lepa za besedo. Matično delovno telo je prosilo predsedstvo Državnega zbora, da bi te točke uvrstila na dnevni red zaradi tega, ker bo ta zakonodaja veljala za 300.000 učencev, ki so trenutno v šoli, za njihove starše, za vse vrtce v Republiki Sloveniji in tudi zaradi tega, ko se šolniki pripravljajo na štrajk, so poslance klicali. En poslanec je bil na njihovo povabilo prisoten, samo en poslanec in ta poslanec jim je obljubil, da bo ta Državni zbor upošteval njihove stvari in bo sprejel tako zakonodajo, da bodo po njej lahko mirno delali. Pravim, lahko vam magnetograme prinesem, vidim, da so tukaj očitki, ampak lahko mi verjamete, da so nas vse pozvali, ne osebno, ampak preko časopisa, naj se udeležimo tistih reči. Torej, jaz sem takrat obljubil, da se bom za te stvari zavzemal tukaj in da bomo poizkušali sistem tudi tako naravnati, da bo pravno konsistenten, da bo v duhu današnjega časa. Ne pa to, kar je gospod Anderlič povedal, da bomo še imeli zakon o usmerjenem izobraževanju, zakon o svobodni menjavi dela in kup zakonov, da bomo to področje pustili nepokrito. Še enkrat vas lepo prosim, poslanke in poslanci, z vso resnostjo tega trenutka tukaj, da glasujete za to, da ta paket šolske zakonodaje pride na dnevni red.</p>
            </sp>
            <sp xml:id="SDZ1-Redna-34-1995-07-21.sp26">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Ni replik. Gospod Lap, prosil bi vas, če si preberete poslovnik. Pozval sem poslanske skupine, sedaj sem pozval matično delovno telo, pravico, da temu ugovarja, ima samo še predstavnik Vlade in potem se o tem glasuje. Želi predstavnik Vlade? Izvolite, gospod minister. Gospod Geržina, če želite karkoli, boste pač prosili kasneje za besedo. Jaz menim, da je nespodobno, da z vsakim govorim v klopi in ravno tako menim, da je nesposobno, da poslanci in poslanke na tak način ugovarjajo predsedniku ali predsedujočemu v Državnem zboru. Izvolite, gospod minister.</p>
            </sp>
            <sp xml:id="SDZ1-Redna-34-1995-07-21.sp27">
               <speaker>DR. SLAVKO GABER:</speaker>
               <p>Hvala gospod predsednik, gospe in gospodje! Najverjetneje ni posebna skrivnost. Naša želja je, iz deloma že omenjenih razlogov, da bi obravnavali to zakonodajo. Mislim, da je več kot potrebna, da preprosto kup problemov povzroča dejstvo, da še nimamo novih zakonov na teh področjih. Tako da bi tudi sam prosil, če bi lahko ta napor vložili in poskušali opraviti to delo. Razumem, da je pač seveda čas, povsem določen čas pa vendarle morda tudi simbolično prav primeren za to, da po teh zakonih gremo na počitnice. Hvala.</p>
            </sp>
            <sp xml:id="SDZ1-Redna-34-1995-07-21.sp28">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Na glasovanje torej dajem... Gospod Lap bo kot predlagatelj umika dodatno razložil svoj predlog. To je mogoče.</p>
            </sp>
            <sp xml:id="SDZ1-Redna-34-1995-07-21.sp29">
               <speaker>SAŠO LAP:</speaker>
               <p>Gospod predsednik hvala. Res bi samo v enem stavku rad dodatno pojasnil, da ne bo v javnosti vtisa. Nisem predlagal umika paketa šolske zakonodaje za vedno, ampak za to sejo, ker smo ugotovili, da tudi fizično, če gremo po dnevnem redu, ne bomo prišli do te 21. točke. Zato sem to predlagal, da skrajšamo, da ne bi bilo v javnosti vtisa, da smo slučajno proti urejanju tega področja.</p>
            </sp>
            <sp xml:id="SDZ1-Redna-34-1995-07-21.sp30">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Dajem na glasovanje predlog za umik 21. točke. To je predlog zakona o organizaciji in financiranju vzgoje in izobraževanja, v drugi obravnavi. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(40 poslancev.)</stage></p>
               <p>Ugotavljam, da ta predlog ni sprejet.</p>
               <p>Nadalje dajem na glasovanje predlog za umik 22. točke, to je predlog zakona o vrtcih. Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(36 poslancev.)</stage></p>
               <p>Ugotavljam, da predlog ni sprejet.</p>
               <p>Nadalje dajem na glasovanje predlog za umik 23. točke, to je zakon o osnovni šoli, v drugi obravnavi. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(36 poslancev.)</stage></p>
               <p>Ugotavljam, da predlog ni sprejet.</p>
               <p>Dajem na glasovanje predlog za umik 24. točke, to je predlog zakona o gimnazijah v drugi obravnavi. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(31 poslancev.)</stage></p>
               <p>Ugotavljam, da predlog ni sprejet.</p>
               <p>Nadalje dajem na glasovanje predlog za umik 25. točke, to je predlog zakona o poklicnem in strokovnem izobraževanju v drugi obravnavi.  Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(31 poslancev.)</stage></p>
               <p>Ugotavljam, da predlog ni sprejet.</p>
               <p>Dajem na glasovanje predlog za umik 26. točke - to je predlog zakona o izobraževanju odraslih, v drugi obravnavi in ugotavljam prisotnost. Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(35 poslancev.)</stage></p>
               <p>Ugotavljam, da predlog ni sprejet.</p>
               <p>Ima v zvezi z umiki še kdo kakšen predlog. Gospod Jožef Kopše.</p>
            </sp>
            <sp xml:id="SDZ1-Redna-34-1995-07-21.sp31">
               <speaker>JOŽEF KOPŠE:</speaker>
               <p>Gospod predsednik, kolegice in kolegi! Do sedaj smo govorili o točkah, kjer je bil predvsem naveden glavni razlog umika utrujenost in preobremenjenost Državnega zbora. Rad bi pa dal predlog o umiku 27. točke dnevnega reda in prestavitev na oktobrsko sejo - bom poskušal razložiti zakaj. To je strategija gospodarskega razvoja Slovenije, približevanja Evropi, rast konkurenčnosti strategije in tako dalje. Do sedaj so bile nekatere javne razprave opravljene tudi v Državnem zboru, ena zunaj, na širši ravni in več ali manj med strokovnimi krogi v Ljubljani. Menim, da tako pomembnem dokument, ki ga bo Državni zbor sprejemal, bi zahteval ali pa bi vsaj ta Državni zbor moral omogočiti posameznim zainteresiranim skupinam po vsej Sloveniji, ki bi ta dokument v javnih razpravah in ob sodelovanju teh strokovnjakov, ki so pripravljali ta dokument, imeli možnost dajati svoja mnenja, imeli možnost o tem razpravljati in seveda tudi politične stranke, posamezni poslanci ali kakorkoli, ki bi organizirali te razprave. Dokument je take vrste, ki je dolgoročen, ki je nekakšna avtocesta, na kateri se bodo poti priključevale, je zadosti diskutabilen. Sam sem bil na dveh javnih razpravah. Imam zapise s teh javnih razprav in mislim, da bi potem govorili in o umiku te točke z dnevnega reda resno razpravljali in sem tudi želel slišati že vaša mnenja o tem. Predlagam, da bi to prestavili na oktobrsko sejo.</p>
               <p>Zakaj na oktobrsko sejo Državnega zbora? Predvsem zaradi tega, ker menim, da se v septembru večina ljudi vrača z dopusta in je možno organizirati širše javne razprave posameznih gospodarskih in ostalih okoljih po Sloveniji. Vsekakor so zainteresirani predvsem v velikih urbanih naseljih in tudi drugje, na podeželju. O gospodarskem razvoju je bilo dosti pripomb iz različnih strok in  nekatere se vsaj meni zdijp utemeljene, nekatere manj utemeljene in bi bilo zelo dobro, da bi dobili več mnenj o tej točki dnevnega reda. Hvala lepa.</p>
            </sp>
            <sp xml:id="SDZ1-Redna-34-1995-07-21.sp32">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Se želi do tega predloga opredeliti najprej predstavnik vlade? <stage>(Ne želi.)</stage> Predstavnik matičnega delovnega telesa? Izvolite, gospod Horvat.</p>
            </sp>
            <sp xml:id="SDZ1-Redna-34-1995-07-21.sp33">
               <speaker>FRANC (FERI) HORVAT:</speaker>
               <p>Hvala za besedo, gospod predsednik, spoštovane kolegice in kolegi! Odbor je, mislim, svoje delo dosti korektno opravil. Trikrat je obravnaval strategijo in tudi na osnovi teh obravnav, na osnovi mnenj, ki jih je dobil, na osnovi javne razprave, ki jo je organiziral in ki je dosti dobro uspela, je pripravil tudi poročilo in predlog stališč in sklepov za zbor.</p>
               <p>Res je pa to, kar pravi gospod Kopše, da bi tako pomemben dokument zahteval večje predhodno angažiranje in več razprav tako poslancev, strank, poslanskih klubov, morda tudi drugih zainteresiranih delovnih telesin podobno. Vendar, k temu je pa potrebno tudi reči, da ni možno v nedogled odlagati obravnavo in sprejem tega dokumenta, če nočemo, da podatki, ki so bili osnova za njegovo pripravo, tudi zastarijo in tudi z vrste drugih razlogov, saj kar naprej ugotavljamo, da ni možno sprejemati nekaterih odločitev v parlamentu in v Vladi tudi zaradi tega, ker nimamo gospodarske razvojne strategije.</p>
               <p>Spomnil bi še na to, da je bilo dosti časa za obravnavo. Tako, da ne more biti izgovor, da vsi skupaj nismo imeli časa za obravnavo, saj je Vlada obravnavala in sprejela strategijo že v mesecu aprilu in jo poslala v Državni zbor. Žal moram ugotoviti, da se pač prav v tem primeru kaže, kako dostikrat druge teme bolj dominirajo - oprostite, tudi v strankah, pa tudi v poslanskih vrstah - pred takimi pomembnimi temami, kot je ta. Predlagal bi, da vendarle ostane na dnevnem redu, s tem, da sem realist in sem prepričan, da v juliju ne bo obravnavana, ampak, da bo doživela usodo drugih točk, ki so oziroma bodo na dnevnem redu in da potem vsaj v nadaljevanju seje v mesecu septembru obravnavamo strategijo in do takrat je še potem čas za to, kar pravi gospod Kopše, da se še opravi nekatere razprave, tako širše v Sloveniji kot eventualno tudi na zainteresiranih delovnih telesih Državnega zbora. Hvala.</p>
            </sp>
            <sp xml:id="SDZ1-Redna-34-1995-07-21.sp34">
               <speaker>PREDSEDNIK JOŽEF ŠKOLČ:</speaker>
               <p>Hvala. Ali želijo besedo predstavniki poslanskih skupin? <stage>(Ne.)</stage> Ali želi predlagatelj umika dodatno pojasniti argumente? Izvolite, gospod Kopše. Poslanke in poslance pa naprošam, če zasedejo svoja, za to posebej rezervirana mesta.</p>
            </sp>
            <sp xml:id="SDZ1-Redna-34-1995-07-21.sp35">
               <speaker>JOŽEF KOPŠE:</speaker>
               <p>Gospe in gospodje, s predsednikom Odbora za gospodarstvo se popolnoma strinjam. Ena sama diferenca je v najinem razmišljanju. Jaz sem tu obrazložil, zakaj bi dali na oktobrsko sejo. Pričakujem prav tako kot on, da ne bo obravnavana na tej seji, ker je prenatrpan dnevni red in točke, ki so na nek način, na žalost, bolj atraktivne od te točke, ki bi morala biti najbolj atraktivna. Po mojem osebnem mišljenju bodo zavlekli razpravo, da bo šel prej Državni zbor na dopust, kot da bo obravnaval to točko. Ampak predvsem zaradi tega roka - res je Vlada aprila poslala v Državni zbor. Na voljo je bil maj, junij in del julija. To so meseci, ko je težje zaradi eventualnih poslancev, poslanskih skupin, ali strank, ki bi organizirale po Sloveniji v svojih okoljih poslance, ki bi svojem okolju poskušali najti sogovornike in organizirati povratna mnenja gospodarstvenikov in ostalih. So meseci, ki so manj primerni za tako razpravo. Mislim, da je mesec september idealen, zato bi prosil, če bi res kljub tem argumentom gospoda Horvata, ki imajo določeno težo, dali moj predlog na glasovanje, da bi prestavili to točko na mesec oktober. Hvala.</p>
            </sp>
            <sp xml:id="SDZ1-Redna-34-1995-07-21.sp36">
               <speaker>PREDSEDNIK JOŽEF ŠKOLČ:</speaker>
               <p>Hvala. Gospod Kopše, pri tej točki lahko glasujemo samo o umiku. Ugotavljam prisotnost za glasovanje o umiku točke pod številko 27, to je strategija gospodarskega razvoja Slovenije, približevanje Evropi, rast, konkurenčnost in integracije. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(20 poslancev.)</stage></p>
               <p>Ugotavljam, da je predlog sprejet.</p>
               <p>O tem, kdaj bo ta točka uvrščena na dnevni red, se bomo odločili na kolegiju. Ali želi še kdo v zvezi z umiki? <stage>(Ne.)</stage></p>
               <p>Prehajamo  na razširitve. Najprej smo dobili predlog Vlade Republike Slovenije, ki predlaga razširitev dnevnega reda z obravnavo predloga zakona o spremembi zakona o najemu posojil in poroštev za najeta posojila za odkup pridelka pšenice v letu 1995 in predlaga zboru, da ga sprejme po hitrem postopku. Sprašujem najprej predstavnika Vlade, ali želi utemeljiti ta predlog. <stage>(Ne želi.)</stage> Torej to ni hudo pomembno. Želi predstavnik matičnega delovnega telesa? <stage>(Ne želi.)</stage> Želijo predstavniki Sekretariata za zakonodajo in pravne zadeve? <stage>(Ne želijo.)</stage> Želijo besedo predstavniki poslanskih skupin? <stage>(Ne želijo.)</stage></p>
               <p>Dajem na glasovanje predlog za razširitev dnevnega reda z navedenim predlogom zakona. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog za razširitev sprejet in zbor ga bo obravnaval kot 6.a točko dnevnega reda.</p>
               <p>Na glasovanje dajem tudi predlog, da se navedeni zakon sprejme po hitrem postopku. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je predlog sprejet.</p>
               <p>Naslednji predlog so vložili poslanci: gospod Janez Podobnik, gospod Ivo Hvalica, gospod Borut Pahor, gospod Miroslav Geržina, gospod Zoran Madon, gospod Marijan Poljšak in predlagajo razširitev dnevnega reda z obravnavo predloga zakona o začasni oprostitvi plačila posebnega prometnega davka od alkoholnih pijač zaradi omilitve posledic škode, povzročene z neurjem, točo in burjo in predlagajo zboru, da ga sprejme po hitrem postopku. Zakon ustreza pogojem za sprejem po hitrem postopku in razširitev dnevnega reda, da ne bo nesporazumov, ker nesporazumi so na točki, ko niso izpolnjeni ti pogoji. Sprašujem predstavnika predlagateljev, če želi besedo. Gospod Janez Podobnik.</p>
            </sp>
            <sp xml:id="SDZ1-Redna-34-1995-07-21.sp37">
               <speaker>JANEZ PODOBNIK:</speaker>
               <p>Spoštovani gospod predsednik, poslanke in poslanci! Kljub temu, da smo na julijski seji, skupina poslancev, jo  je že predsednik prebral, predlagamo, da se razširi dnevni red 34. seje s tem predlogom zakona. Kot je bilo v javnosti znano, je bilo konec junija na celotnem, skoraj na celotni Primorski veliko neurje z burjo, ki je naredila precejšnjo škodo. Po zadnjih podatkih 2 milijardi 374 milijonov tolarjev. Zato smo predlagali ta zakon, s katerim bi delno omilili nastalo škodo. Rad bi povedal tudi to, da so bili, kot je že gospod predsednik povedal, šele med sklicem te seje dokončno znani podatki o nastali škodi in zato prej žal nismo mogli vložiti zakona, torej še pred sklicem te seje. Hitri postopek pa predlagamo zato, ker gre pač za elementarno nesrečo in tudi za dejstvo, da bi tudi na ta način lahko delno omilili nastalo škodo. Predlagam, da ta zakon uvrstimo na dnevni red po hitrem postopku.</p>
            </sp>
            <sp xml:id="SDZ1-Redna-34-1995-07-21.sp38">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Poročevalec matičnega delovnega telesa se ne more opredeliti, ker še niso imeli seje. Sprašujem, če želi besedo predstavnik Sekretariata za zakonodajo in pravne zadeve? <stage>(Ne želi.)</stage> Želi besedo predstavnik Vlade? Izvolite, besedo dajem državnem sekretarju v Ministrstvu za finance. Gospode poslance in poslanke pa ponovno naprošam, če blagovolijo sesti na svoje sedeže.</p>
            </sp>
            <sp xml:id="SDZ1-Redna-34-1995-07-21.sp39">
               <speaker>DRŽAVNA SEKRETARKA V MINISTRSTVU ZA FINANCE:</speaker>
               <p>Hvala, gospod predsednik. Spoštovane poslanke, poslanci! Moram povedati, da tega predloga v Ministrstvu za finance nismo dobili in se zelo težko opredelimo. Ampak, predvidevam, ker gre za oprostitev na takšnem področju, da to pomeni tudi večji izpad sredstev v proračun. Hvala.</p>
            </sp>
            <sp xml:id="SDZ1-Redna-34-1995-07-21.sp40">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. V imenu poslanske skupine želi besedo gospod Anderlič.</p>
            </sp>
            <sp xml:id="SDZ1-Redna-34-1995-07-21.sp41">
               <speaker>TONE ANDERLIČ:</speaker>
               <p>Spoštovani! Po vsebini je za našo poslansko skupino ta zakon, ki žal očitno ni šel skozi proceduro, tako da bi lahko podrobneje o njem razpravljal, sprejemljiv, vendar se pa sprašujemo, ali je mogoče na tak način reševati te probleme. Prvič, zaradi tega ker se ta zakon ukvarja z akcizami, ki so oziroma s trošarinami, ki jih ni moč na tak način obravnavati. In drugo, kar je še bolj pomembno, je to, da je v tem trenutku očitno pobuda poslancev iz nekega predela, ki so prijeli stvari iz prave strani, da tako rečem, so pa podatki o škodi tudi v drugih krajih Slovenije in jutri ali pojutrišnjem je lahko še kje drugje. Glede na to, da je vendarle potrebno ovrednotiti in pogledati, kakšnih dimenzij je ta škoda, predlagam v imenu naše poslanske skupine, in tudi mi bomo tako glasovali, da se tega zakona ne uvrsti na dnevni red ampak, da se pripravi za septembrsko sejo celovit pregled in z vso škodo v vsej Sloveniji, ki bo do takrat oziroma kako v prehodnem obdobju oziroma prihodnje, če so do konca leta se še zgodi kakšna taka nesreča ravnati v takih primerih v Sloveniji. Hvala.</p>
            </sp>
            <sp xml:id="SDZ1-Redna-34-1995-07-21.sp42">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo v imenu poslanskih skupin. Gospod Hvalica.</p>
            </sp>
            <sp xml:id="SDZ1-Redna-34-1995-07-21.sp43">
               <speaker>IVO HVALICA:</speaker>
               <p>Hvala lepa. Spoštovani, v imenu poslanske skupine, jasno, zakaj ne tudi kot eden od podpisnikov, predlagam, da to uvrstimo na dnevni red. Ravno to, kar je gospod Anederlič rekel...</p>
            </sp>
            <sp xml:id="SDZ1-Redna-34-1995-07-21.sp44">
               <speaker>PREDSEDNIK JOŽEF ŠKOLČ:</speaker>
               <p>Gospod Hvalica, v tem trenutku lahko samo govorite o razlogih za ali proti...</p>
            </sp>
            <sp xml:id="SDZ1-Redna-34-1995-07-21.sp45">
               <speaker>IVO HVALICA:</speaker>
               <p>... Razlogi za, ker je to neurje, neurje je višja sila. Naredila je takšno škodo, da nekateri enostavno ne bodo preživeli, če jim država ne bo priskočila na pomoč. Priskoči jim pa lahko na pomoč tako, da začasno odpravi trošarino in na takšen način omogoči višji odkup grozdja,  ki je ostalo na trtah. Hvala lepa.</p>
            </sp>
            <sp xml:id="SDZ1-Redna-34-1995-07-21.sp46">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Geržina v imenu poslanske skupine SKD.</p>
            </sp>
            <sp xml:id="SDZ1-Redna-34-1995-07-21.sp47">
               <speaker>MIROSLAV GERŽINA:</speaker>
               <p>Hvala lepa za besedo, gospod predsednik. Strinjam se s tem, da pač zadeva ni šla skozi proceduro, tako kot je treba. Vendar ob takih primerih...</p>
            </sp>
            <sp xml:id="SDZ1-Redna-34-1995-07-21.sp48">
               <speaker>PREDSEDNIK JOŽEF ŠKOLČ:</speaker>
               <p>Gospod Geržina, prekinjam vas. Zadeva je šla skozi proceduro natančno tako kot je treba in je to eden redkih zakonov, ki ustreza pogojem za hitri postopek, drugače bi razpravljali o tem, ali ga sploh uvrstiti ali ne.</p>
            </sp>
            <sp xml:id="SDZ1-Redna-34-1995-07-21.sp49">
               <speaker>MIROSLAV GERŽINA:</speaker>
               <p>Vzamem besedo nazaj. Predstavnika Vlade sem drugače razumel, zaradi tega sem to rekel. Vendarle moram povedati vsem poslancem, da mora naša skupina SKD biti za to, da se to obravnava, kljub temu, da se bo dodatno obravnavalo, še dodatno obravnavalo in vključilo vse ostale posledice neurij v kmetijstvu v Sloveniji na prvi seji po počitnicah. Zakaj? Mogoče se vam bo čudno zdelo, vendar na Primorskem je suša, čeprav je bil pred dnevi dež, ker zdaj piha burja. Po tem orkanskem vetru, ki je normalen  pozimi, vendar ne poleti, je bila še ena burja in je še dodatno povzročila škodo predvsem v vinogradih. In ker se akcize nanašajo na vinograde in na predelavo, ne samo na kmete, ampak tudi na predelovalno industrijo, ki bo v precejšnjih delih tudi prizadeta in kot je bilo v tem parlamentu že rečeno, na primorskem delu gre pač večina grozdja in pridelka skozi zadruge in podjetja, ki na drugačen način delujejo kot v drugih delih Slovenije, mislim, da je potrebno.</p>
               <p>Še ena zadeva je. Ne glede na to, da je zdaj precej dežja, tam je suša, bo suša, napovedana je burja že za soboto in nedeljo in prav gotovo pride, ker vse slabo pride. Na Primorskem pa nismo taki, da bi že vnaprej jamrali, ampak mislim, da smo preveč pohlevni. In seveda, če bi se taka katastrofa zgodila na drugem koncu, pa ne očitam drugim, pač taki smo, povedal sem že večkrat v tem parlamentu zakaj smo taki, vzgajali so nas trdo drugi, Neslovenci in mislim da je prav, da drugi Slovenci prisluhnete tej katastrofi, ki se je zgodila in da ste za to, da se to obravnava in da se tudi pozitivno reši. Hvala lepa.</p>
            </sp>
            <sp xml:id="SDZ1-Redna-34-1995-07-21.sp50">
               <speaker>PREDSEDNIK JOŽEF ŠKOLČ:</speaker>
               <p>V imenu poslanske skupine SLS bo gospod Madon podal stališče.</p>
            </sp>
            <sp xml:id="SDZ1-Redna-34-1995-07-21.sp51">
               <speaker>ZORAN MADON:</speaker>
               <p>Hvala. Spoštovani! V imenu Slovenske ljudske stranke povem, da podpiramo uvrstitev tega zakona na dnevni red po hitrem postopku. Vsebina naše podpore je pa v tem. Zavedamo se, da s tem zakonom rešujemo le del te škode oziroma teh problemov in ta del, ki je doživel največjo škodo in to je ravno vinogradništvo. Zavedamo se, da v kolikor bi to problematiko reševali šele v septembru mesecu, bo v dokajšni meri že prepozno. V začetku septembra meseca se začenja odkup grozdja in v kolikor bomo mi o tem razpravljali konec septembra ali v oktobru, bo za kleti prepozno. V kolikor se v juliju mesecu odločimo za ukinitev plačevanja trošarine, potem si bodo lahko kleti lažje izračunale ceno odkupa grozdja v septembru. Dejstvo je, da so vinogradniki doživeli največjo škodo, ponekod so bili celo do 50% vinogradi uničeni, poškodovani. Trpele bodo kleti, kot zasebni in družbeni proizvajalci oziroma pridelovalci grozdja in ta del kmetijske proizvodnje bi morali že v tem mesecu reševati, vse ostalo pa se strinjam, da z zakonom v jeseni.</p>
               <p>Kar se tiče trošarine moram povedati še to, da je ta trošarina že tako zelo krivična. To je dodatni davek ali pa poseben davek, ki skoraj nima primerjave s kakšnimi drugimi davki v Sloveniji in ta davek še posebej obremenjuje ravno ta, po svoje nerazvita področja, demografsko ogrožena področja in obrobna področja v Sloveniji. Tudi iz tega zornega kota je prav, da s tem zakonom začasno umaknemo plačevanje trošarine. Obe kleti na severnem Primorskem, za katere imam podatke, plačujeta okrog 155 milijonov letno te  trošarine in pri tej škodi, ki je nastala pri letošnjem neurju, te kleti ne boste zmogli plačevati to trošarino in poleg tega še izpeljati odkup grozdja v jeseni. Zato predlagam, da ta del problematike rešujemo že na tej seji, vse ostalo pa, kar je nastalo s to škodo, tako na Primorskem kot v ostali Sloveniji, da rešujemo posebej septembra ali oktobra. Hvala.</p>
            </sp>
            <sp xml:id="SDZ1-Redna-34-1995-07-21.sp52">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo v imenu poslanskih skupin besedo? Ne želi. Želi predlagatelj dodatno? Izvolite gospod Podobnik.</p>
            </sp>
            <sp xml:id="SDZ1-Redna-34-1995-07-21.sp53">
               <speaker>JANEZ PODOBNIK:</speaker>
               <p>Hvala za besedo. Predlagatelji smo pripravljeni, da če bo zakon uvrščen na dnevni red, seveda tudi v prvem členu zakona razširimo in  dodamo še nekatera druga področja, ki jih je prizadelo neurje v letošnjem letu. Tudi ti podatki so skoraj že vsi zbrani, tako da tukaj ne vidim problema.</p>
               <p>Glede finančnih posledic, kar je najpomembnejše, se zavedam, pa bi rad povedal to, da smo bili v stikih s tistimi organizacijami, ki imajo točne podatke, koliko trošarine so plačale v lanskem letu in na tej podlagi smo dobili pač podatek, da bi sprejem tega zakona pomenil, da bi na prihodkovni strani proračuna bilo v letošnjem letu približno 155 milijonov manj prihodkovnega vira iz trošarin. Rad bi pa povedal tudi to. Če bo manj grozdja, se bo posledično tudi manj denarja zbralo iz trošarin. Mislim, da je ta relacija nekako čista, sicer pa je ta zakon samo eden od pripomočkov,  poskusov, da se ta škoda delno sanira. Hvala lepa.</p>
            </sp>
            <sp xml:id="SDZ1-Redna-34-1995-07-21.sp54">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Na glasovanje dajem predlog za razširitev dnevnega reda. Ni, gospod Jug, utemeljitve glasu. Na glasovanje dajem predlog za razširitev dnevnega reda s prej navedenim predlogom zakona. Ugotovimo sklepčnost!  <stage>(52 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(11 poslancev.)</stage></p>
               <p>Ugotavljam, da je predlog sprejet, in bo zbor navedeni zakon obravnaval kot 6.b točko dnevnega reda. Na glasovanje dajem tudi predlog, da se navedeni zakon sprejme po hitrem postopku. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(11 poslancev.)</stage></p>
               <p>Ugotavljam, da je predlog sprejet.</p>
               <p>Vsi drugi predlogi, ki smo jih dobili za razširitev dnevnega reda, ne ustrezajo pogojem, zato jih ne bom dal v razpravo. Želim pa vprašati, če ima kdo še kakšen predlog za razširitev? Gospod Miroslav Mozetič.</p>
            </sp>
            <sp xml:id="SDZ1-Redna-34-1995-07-21.sp55">
               <speaker>MIROSLAV MOZETIČ:</speaker>
               <p>Hvala lepa. Najprej bom vprašal, potem bom pa videl, če bom predlagal. Zanima me, ker je bil vložen zakon o spremembi zakona o zemljiški knjigi, ki je šel tudi skozi Odbor za notranjo politiko, je bilo vse O.K., pa ne vem, zakaj ni bil uvrščen. Gre za spremembo zakona o zemljiški knjigi. Vprašanje je matične številke v glavni knjigi oziroma v listu A ali B, ne vem točko katerem, v zemljiški knjigi, ki se vpisuje. Zakon bo stopil vsak čas v veljavo, če sprememba ne bo sprejeta bo potem zemljiška knjiga vpisovala v zemljiško knjigo enotno matično številko državljana, kar pomeni, da bo postala splošno znana v vseh številkah. Predlog je bil vložen. Odbor ga je obravnaval, ni pa uvrščen. Ker ne vem razlogov, ne vem tudi, ali naj predlagam ali ne. Je pa škoda, ker bo naša številka v zemljiški knjigi, sicer seveda samo tistim, ki imajo nepremičnine vpisane. Sedaj je nimam, tako da moje številke ne bo notri. Ampak žal mi je za vse tiste, ki imajo to vpisano.</p>
            </sp>
            <sp xml:id="SDZ1-Redna-34-1995-07-21.sp56">
               <speaker>PREDSEDNIK JOŽEF ŠKOLČ:</speaker>
               <p>To ni predlog za razširitev. Lahko pa povem, da ne bo nesporazumov, da je bil vložen po skrajšanem postopku. Soglasja za skrajšanji postopek ni bilo in tako ni mogoče. Tako ga bo mogoče obravnavati v prvi obravnavi. In to septembra, tako da absolutno ni pogojev za to, da bi ga.</p>
            </sp>
            <sp xml:id="SDZ1-Redna-34-1995-07-21.sp57">
               <speaker>MIROSLAV MOZETIČ:</speaker>
               <p>No, saj zato sprašujem, ker če po rednem, potem ni bilo razlogov, da gre po rednem.</p>
            </sp>
            <sp xml:id="SDZ1-Redna-34-1995-07-21.sp58">
               <speaker>PREDSEDNIK JOŽEF ŠKOLČ:</speaker>
               <p>Želi kdo predlagati razširitev. Gospod Rejc.</p>
            </sp>
            <sp xml:id="SDZ1-Redna-34-1995-07-21.sp59">
               <speaker>IZIDOR REJC:</speaker>
               <p>Spoštovani predsednik, gospe in gospodje! Seveda se ne morem in nimam pravice vtikati v delo vodstva Državnega zbora, vendar je bilo sklenjeno že pred časom, da bo na 31. seji Državnega zbora na dnevnem redu tudi zakon o lastninskem preoblikovanju nepremičnin v Triglavskem narodnem parku. In tega seveda ni, danes smo na 34. seji. Mi smo na komisiji predlagali, da naj se to uvrsti. Je to poseben zakon izhajajoč iz 5. člena zakona o lastninskem preoblikovanju, je zakon, ki se najdlje časa opoteka v parlamentu, že več kot 2 leti in menimo, da je prav, da se uvrsti v drugo obravnavo dnevnega reda 34. seje Državnega zbora.</p>
            </sp>
            <sp xml:id="SDZ1-Redna-34-1995-07-21.sp60">
               <speaker>PREDSEDNIK JOŽEF ŠKOLČ:</speaker>
               <p>Uvrščen bo lahko kvečjemu na septembrsko ali kakšno od kasnejših sej. Mi smo dobili ta predlog 21.7.1995 za sejo, ki je bila sklicana za 18.7.1995. Gre za drugo obravnavo in tukaj ni mogoče stvari uvrščati na tak način. Gospod Pregelj.</p>
            </sp>
            <sp xml:id="SDZ1-Redna-34-1995-07-21.sp61">
               <speaker>ŽARKO PREGELJ:</speaker>
               <p>Spoštovani! Predlagam, da zbor odloča o razširitvi dnevnega reda s točko dnevnega reda Predlog odloka o spremembah in dopolnitvah prostorskih sestavin dolgoročnega, srednjeročnega in družbenega plana Republike Slovenije, ki je v drugi obravnavi, to je v končni obravnavi. Matični odbor je pripravil poročilo. V Poročevalcu je bil akt objavljen  29. junija. Dobili smo ga že prej. Menim, da obstajajo vsi pogoji, da se ga uvrsti na ta dnevni red tudi zato, ker je bil nacionalni program železniškega omrežja odložen in se je na ta način sprostila točka, ki jo lahko nadomesti ta odlok, ki je temeljni za vrsto drugih aktov - tako za nacionalni program železniškega omrežja in kot nacionalni program avtocestnega omrežja.</p>
               <p>Glede na to, da v kolikor zbor ne bo obravnaval te točke v okviru te seje, bo bistven zamik pri uresničevanju avtocestnega projekta, kajti potem se bodo postopki verjetno zavlekli vsaj za pol leta. Zato menim, da je prav, gospod predsednik, da daste zboru v odločanje, kar se tiče pogojev za vlaganje amandmajev, brez skrbi, da še bodo nastali, sploh, če se bo ta seja zavlekla v začetek septembra. Menim, da bi bilo pravilno dejanje tega zbora, da uvrsti to točko na dnevni red. Hvala.</p>
            </sp>
            <sp xml:id="SDZ1-Redna-34-1995-07-21.sp62">
               <speaker>PREDSEDNIK JOŽEF ŠKOLČ:</speaker>
               <p>Hvala. Ta predlog ravno tako ni izpolnjeval pogojev. Poslanci niso imeli možnosti, da bi ga imeli v rokah 30 dni. To je povezano seveda z vlaganjem amandmajev itd., da ne govorim o razlogih za uvrstitev. Niso nastali niti po predhodnem sklicu niti po kasnejšem sklicu, ker je to poznan problem in menim, da ni korektno, da zaradi drugih zamud v bistvu izsiljujemo s tovrstnim delom. Če pa bo Vlada in matično delovno telo ocenilo, da so posebni razlogi za to, da se ta stvar obravnava pred počitnicami ali v mesecu septembru, je mogoče zato sklicati tudi posebno, izredno sejo in o tem smo obvestili tako predsednika matičnega delovnega telesa kot Vlado. Menim, da ni pogojev za to, da razširimo s tem in o tem ni mogoče razpravljati. Ali imate proceduralni predlog? Ali boste dodatno obrazložili svoj predlog?</p>
            </sp>
            <sp xml:id="SDZ1-Redna-34-1995-07-21.sp63">
               <speaker>ŽARKO PREGELJ:</speaker>
               <p>Spoštovani! Dodatno obrazlagam predlog kot predlagatelj razširitve. Matični odbor je tako odločitev sprejel. Ugotovil je, da je nujna uvrstitev te točke na dnevni red, zato smo tudi zelo hiteli. Ravno tako je pa predstavnik Vlade, minister Gantar v svojem dopisu tudi jasno pojasnil, zakaj se mudi. V kolikor se družbeni plan ne bo spremenil do začetka jeseni, potem se sproži postopek po 45. členu zakona o spremembah zakona o urejanju naselij in drugih posegov v prostor, to je zametek zakona o hitrih postopkih, kar pomeni potem po tisti proceduri dodatnih šest mesecev in to pomeni, da letos na primer strateško najpomembnejših odsekov med Blagovico in Šentjakobom in Blagovico in Vranskim, to so Trojane, sploh ne bodo mogli začeti delati. Mislim to, to potem dejansko pristanemo na tisto zavoro, ki že ves čas zaustavlja izgradnjo avtocestnega sistema. To je obrazložitev in še enkrat, predsednik, mislim, da imamo vso pravico predlagati, da o tem odloča Državni zbor. Kajti, po poslovniku o tem odloča Državni zbor, to ni vaša lastna presoja.</p>
            </sp>
            <sp xml:id="SDZ1-Redna-34-1995-07-21.sp64">
               <speaker>PREDSEDNIK JOŽEF ŠKOLČ:</speaker>
               <p>Seveda če izpolnjuje pogoje, drugače je pa moja dolžnost, da branim te vrste odločitve. Ni razprave o tem. Tudi kot povedano, po vsebinski plati je mogoče to sprejeti v mesecu septembru in oktobru, to natančno veste tako vi kot ustrezno ministrstvo, če je za to ustrezno kvalificiran  interes.</p>
               <p>Želi še kdo v zvezi z razširitvami? Ne želi. Torej, prehajamo na odločanje o predlogih za sprejem zakonov po hitrem postopku. Ni razprave. Če ni predloga za razširitev, ni o čem razpravljati,  torej gremo na hitre postopke. Vlada Republike Slovenije je zboru predložila predlog zakona o spremembah in dopolnitvah zakona o sodiščih in predlaga zboru, da ga sprejme po hitrem postopku. Želi besedo predstavnik Vlade? <stage>(Ne želi.)</stage> Želi besedo poročevalec matičnega delovnega telesa? To so vsi zakoni, ki ste jih dobili že v sklicu? <stage>(Ne želi.)</stage> Želi besedo predstavnik sekretariata? <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage> Torej dajem na glasovanje predlog za sprejem navedenega predloga zakona po hitrem postopku in ugotavljam sklepčnost! <stage>(49 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je predlog za sprejem zakona po hitrem postopku sprejet.</p>
               <p>Poslanec gospod Ignac Polajnar je zboru predložil predlog zakona o spremembah in dopolnitvah zakona o RTV Slovenije in predlaga zboru, da ga sprejme po hitrem postopku. Želi predlagatelj ta predlog obrazložiti? <stage>(Ne želi.)</stage> Želi poročevalec matičnega delovnega telesa? <stage>(Ne želi.)</stage> Želi besedo predstavnik sekretariata za zakonodajo in pravne zadeve? <stage>(Ne želi.)</stage> Predstavnik Vlade? <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage></p>
               <p>Dajem na glasovanje predlog za sprejem navedenega predloga zakona po hitrem postopku. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(26 poslancev.)</stage></p>
               <p>Ugotavljam, da predlog ni sprejet.</p>
               <p>Zbor ga bo obravnaval kot predlog zakona v prvi obravnavi.</p>
               <p>Vlada Republike Slovenije je zboru predložila predlog zakona o predpisani obrestni meri zamudnih obresti in temeljni obrestni meri in predlaga zboru, da ga sprejme po hitrem postopku. Sprašujem predstavnika Vlade, če želi ta predlog utemeljiti. <stage>(Ne želi.)</stage> Želi besedo poročevalec matičnega delovnega telesa? <stage>(Ne želi.)</stage> Želi besedo predstavnik Sekretariata za zakonodajo in pravne zadeve? <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage></p>
               <p>Dajem na glasovanje predlog za sprejem navedenega predloga zakona po hitrem postopku. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(15 poslancev.)</stage></p>
               <p>Ugotavljam, da predlog ni sprejet.</p>
               <p>Želite ponoviti glasovanje? Izvolite utemeljiti svoj predlog.</p>
            </sp>
            <sp xml:id="SDZ1-Redna-34-1995-07-21.sp65">
               <speaker>TONE PARTLJIČ:</speaker>
               <p>Gospod predsednik, ena izmed vaših prejšnjih izjav ne drži. Vi ste zadnjič rekli, da ste eden bolj počasnih v tem parlamentu. Tokrat ste bili zelo hitri in nisem utegnil pritisniti.</p>
            </sp>
            <sp xml:id="SDZ1-Redna-34-1995-07-21.sp66">
               <speaker>PREDSEDNIK JOŽEF ŠKOLČ:</speaker>
               <p>Gospod Tone Partljič, se vam opravičujem in predlagam zboru, da se to glasovanje ponovi. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je predlog sprejet.</p>
               <p>Ponovno glasujemo o sprejemu zakona o predpisani obrestni meri zamudnih obresti in temeljni obrestni meri po hitrem postopku. Ugotovimo sklepčnost! <stage>( prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(13 poslancev.)</stage></p>
               <p>Ugotavljam, da je predlog sprejet in ga bo zbor obravnaval po hitrem postopku.</p>
               <p>Vlada Republike Slovenije nadalje zboru predlaga, da po hitrem postopku sprejme predlog zakona o dopolnitvi zakona o posebnem davku na določene prejemke. Sprašujem predstavnika Vlade, ali želi besedo. <stage>(Ne želi.)</stage> Želi besedo poročevalec matičnega delovnega telesa? <stage>(Ne želi.)</stage> Želi besedo predstavnik Sekretariata za zakonodajo? <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage></p>
               <p>Dajem na glasovanje predlog za sprejem navedenega predloga zakona po hitrem postopku. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(8 poslancev.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije nadalje zboru predlaga, da po hitrem postopku sprejme predlog zakona o spremembah in dopolnitvah zakona o Agenciji Republike Slovenije za plačilni promet, nadziranje in informiranje. Želi besedo predstavnik Vlade? Izvolite.</p>
            </sp>
            <sp xml:id="SDZ1-Redna-34-1995-07-21.sp67">
               <speaker>PREDSTAVNIK VLADE RS:</speaker>
               <p>Hvala. Spoštovani predsednik, spoštovane poslanke in poslanci! Z objavo odločbe Ustavnega sodišča, s katero so bile razveljavljene nekatere določbe zakona o Agenciji za plačilni promet, nadziranje in informiranje, so po našem mnenju nastale nekatere pravne praznine v tem zakonu. Za odpravo nastalih praznin je Vlada predložila v sprejem predlog zakona o spremembah in dopolnitvah zakona o Agenciji Republike Slovenije za plačilni promet, nadziranje in informiranje.</p>
               <p>Dopolnitev zakona o Agenciji dejansko temelji na 73. členu navedenega zakona, o katerem se naloge nadziranja, plačilnega prometa, statistike ter informiranja opravljajo v Agenciji, vse dokler se na podlagi drugih zakonov te naloge ne prenesejo na druge institucije. Pri izvedbi tega odstavka se je upoštevalo stališče Ustavnega sodišča, po katerem se naloge revidiranja lastninskega preoblikovanja podjetij ne morejo opravljati v instituciji, ki je odgovorna Vladi. Ustavno sodišče je v obrazložitvi navedlo, da je Računsko sodišče očitno tista analogna ustavna instanca, po kateri gre presojati prehodni status bivše SDK oziroma Agencije. V prehodnem obdobju naj Agencija še naprej opravlja dejavnosti, ki so v zvezi s preoblikovanjem družbene lastnine. To je bilo mnenje Ustavnega sodišča.</p>
            </sp>
            <sp xml:id="SDZ1-Redna-34-1995-07-21.sp68">
               <speaker>PREDSEDNIK JOŽEF ŠKOLČ:</speaker>
               <p>Se opravičujem, gospod državni sekretar, najprej bom poprosil poslanke in poslance, da zasedejo svoja mesta in prisluhnejo razlogom za hitri postopek. Tiste pa, ki nočejo prisluhniti, bi pa prosil, da drugim omogočijo, da prisluhnejo na način, da ne govorijo med sabo.</p>
            </sp>
            <sp xml:id="SDZ1-Redna-34-1995-07-21.sp69">
               <speaker>PREDSTAVNIK VLADE RS:</speaker>
               <p>Na ta način smo hoteli realizirati odločbo Ustavnega sodišča, saj je nova Agencija popolnoma nova in je pridobila popolnoma nov, neodvisen status, ki v okviru obstoječe zakonodaje ni bil določen. Medtem ko je status Računskega sodišča določen v ustavi, je bilo potrebno to materijo urediti z zakonom, zato je pač predlagana ustanovitev nove institucije za nadzor lastninskega preoblikovanja in nadzor preoblikovanja družbene lastnine oziroma preverjanje finančno-materialnega poslovanja pravnih oseb, ki razpolagajo z družbeno lastnino, dokler se te ne vpišejo v sodni register v skladu s postopki preoblikovanja. Agencija za revidiranje se bo financirala iz državnega proračuna enako kot Ustavno sodišče, enako kot Računsko sodišče ji bodo  skladno z zakonom o izvrševanju proračuna pač zagotovljena sredstva za te namene.</p>
               <p>V sklopu oblikovanja davčne uprave ste v postopku sprejemanja dva zakona, o davčni upravi in zakon o davčnem postopku, ki urejata to službo. Tako da je ta zakon pravzaprav zaokrožena celota v reorganizaciji davčnih nalog. Temeljni cilj, ki ga opredeljuje predlagani zakon, je dati možnost Vladi, da lahko reorganzacijo upravnih nalog zaokroži z davčno reformo. Hvala.</p>
            </sp>
            <sp xml:id="SDZ1-Redna-34-1995-07-21.sp70">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi besedo poročevalec matičnega delovnega telesa? <stage>(Ne želi.)</stage> Želi besedo predstavnik Sekretariata za zakonodajo? <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage> Dajem na glasovanje predlog za sprejem navedenega predloga zakona po hitrem postopku in ugotavljam prisotnost! <stage>(48 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(13 poslancev.)</stage></p>
               <p>Ugotavljam, da je predlog za hitri postopek sprejet. Vlada Republike Slovenije nadalje zboru predlaga, da po hitrem postopku sprejme predlog zakona o spremembah in dopolnitvah zakona o privatizaciji pravnih oseb v lasti Sklada Republike Slovenije za razvoj in obveznostih Agencije Republike Slovenije za prestrukturiranje in privatizacijo. Želi besedo predstavnik Vlade? <stage>(Ne želi.)</stage> Želi besedo poročevalec matičnega delovnega telesa? <stage>(Ne želi.)</stage> Želi besedo predstavnik Sekretariata? <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage></p>
               <p>Torej dajem na glasovanje predlog za sprejem navedenega predloga zakona po hitrem postopku.</p>
               <p>Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je predlog sprejet.</p>
               <p>Vlada Republike nadalje zboru predlaga, da po hitrem postopku sprejme predlog zakona o posebnem davku od prometa izvoznih storitev. Sprašujem predstavnika Vlade, če želi besedo? <stage>(Ne želi.)</stage> Želi besedo poročevalec matičnega delovnega telesa? <stage>(Ne želi.)</stage> Želi besedo predstavnik sekretariata? <stage>(Ne želi.)</stage> Želijo besedo predstavniki poslanskih skupin? <stage>(Tudi ne želijo.)</stage> Dajem na glasovanje predlog za sprejem navedenega predloga zakona po hitrem postopku.</p>
               <p>Ugotovimo sklepčnost! <stage>(40 prisotnih.)</stage> Gospoda Kopšeta in gospoda Pucka prosim, če zasedeta svoji mesti. Ponovno bomo ugotavljali prisotnost.</p>
               <p>Gospoda Jagodnika pa prosim, če gospodu Kopšetu pove, da bi bilo lepo, če zasede svoje mesto, ker me gospod Kopše očitno ne sliši.</p>
               <p>Ugotovimo sklepčnost! <stage>(45 prisotnih.)</stage> Še tretjič ugotavljamo prisotnost. <stage>(49 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je predlog sprejet.</p>
               <p>V zvezi z dnevnim redom bi vas želel obvestiti, da bo zbor pod točko volitve in imenovanja obravnaval dva predloga odlokov o imenovanju na sodniško mesto vrhovnega sodnika na Vrhovnem sodišču Republike Slovenije, 34 predlogov odlokov o izvolitvi v sodniško funkcijo, predlog odloka o razrešitvi okrajnega sodnika na Okrajnem sodišču na Jesenicah, predlog odloka o razrešitvi okrožne sodnice na Okrožnem sodišču v Kranju, predlog odloka o spremembi odloka o določitvi števila sodnikov za prekrške Republiškega senata za prekrške, predlog odloka o izvolitvi sodnika za prekrške s sedežem v Ljubljani - predstojnika organa, predlog odloka o izvolitvi sodnika za prekrške s sedežem v Ljubljani, predlog odloka o izvolitvi sodnice za prekrške s sedežem v Logatcu - predstojnico organa, predlog odloka o razrešitvi sodnice za prekrške s sedežem v Tržiču.</p>
               <p>Predlog odloka o spremembi odloka o sestavi Odbora za mednarodne odnose in o izvolitvi predsednika, podpredsednika in članov odbora; predlog odloka o spremembi odloka o sestavi Odbora za znanost, tehnologijo in razvoj in o izvolitvi predsednika, podpredsednika in članov odbora in predlog odloka o spremembi odloka o sestavi Odbora za kulturo, šolstvo in šport in o izvolitvi predsednika, dveh podpredsednikov in članov odbora.</p>
               <p>Sprašujem, če želi v zvezi z dnevnim redom še kdo besedo? <stage>(Ne želi.)</stage> Predlagam, da dam na glasovanje dnevni reda, tako kot ste ga sprejeli s sprejetimi dopolnili in dovolite, da vsega tega ne beremo. Ugotavljam prisotnost za glasovanje o dnevnem redu v celoti. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je dnevni red sprejet.</p>
               <p>V zvezi s 34. sejo Državnega zbora vas tudi obveščam, da bo zbor naslednji teden delal od ponedeljka, 24. julija, do vključno petka, 28. julija.</p>
               <p>36. točko dnevnega reda - to je volitve in imenovanja - bo zbor opravil v ponedeljek, 24. julija, ob 14. uri.</p>
               <p>37. točko, to je vprašanja in pobude poslank in poslancev pa bo zbor opravil v petek, 28. julija, ob 10. do predvideno 12. ure, potem pa bo zaključil delo pred poletjem.</p>
               <p>Gospod Hvalica ima proceduralni predlog.</p>
            </sp>
            <sp xml:id="SDZ1-Redna-34-1995-07-21.sp71">
               <speaker>IVO HVALICA:</speaker>
               <p>Hvala lepa, gospod predsednik. Preden vam zastavim vprašanje, bi vas najprej rad spomnil na program dela v Državnem zboru, ki smo ga sprejeli in po katerem je sreda zadnji dan dela v Državnem zboru. Ponedeljek pa je bil rezerviran za delovna telesa. Zdaj vas pa sprašujem naslednje - kako boste omogočili preiskovalni komisiji, ki je sklicala svojo sejo v ponedeljek, da to sejo opravi in kako boste omogočili Odboru za obrambo, ki je prav zaradi tega nereda, ki vlada v Državnem zboru - mimogrede vam povem - do 20. junija, odkar je zadnjič zasedal kolegij - do danes smo zasedali 17 krat, 17 dni v tem Državnem zboru v enem mesecu - kako boste vi to uredili, da bomo v četrtek opravili že dvakrat odloženo sejo Odbora za obrambo? Žal, tu ni predsednika Odbora za obrambo - lahko, da me sliši, če je kje zunaj. Na vsak način vas prosim za konkreten, taksativen odgovor. Prvič, zakaj kršite program, ki smo ga sprejeli in uvajate v ponedeljek sejo Državnega zbora in drugič, kako boste omogočili tema delovnima telesoma, da opravita že prej sklicane seje? Hvala.</p>
            </sp>
            <sp xml:id="SDZ1-Redna-34-1995-07-21.sp72">
               <speaker>PREDSEDNIK JOŽEF ŠKOLČ:</speaker>
               <p>Hvala. Tukaj ne gre za noben proceduralni predlog, zato vam bom kasneje na ti dve vprašanji odgovoril. Imam še proceduralen predlog doktor Krefta, da bi Državni zbor po obravnavi ratifikacij - to so točke dnevnega reda od 1 do 6 - nadaljeval obravnavo zakonov s področja šolstva. To so točke dnevnega reda od 21 do 26 in menim, da ga ni mogoče dati na glasovanje, ker predloge zakonov po hitrem in skrajšanem postopku uvrščamo na dnevni red ravno zaradi tega, ker menimo, da imajo prioriteto in da jih mora Državni zbor obravnavati najprej in tudi poslovnik narekuje, da se vse te stvari, o katerih sem zdaj govoril in ki bi jih preskočili, obravnavajo prednostno. O tem govori 53. člen poslovnika in predlagam, da se o takem sklepu kvečjemu glasuje takrat, ko zbor izčrpa vse tiste stvari, ki jih velja obravnavati kot prednostne. Gospod Kreft.</p>
            </sp>
            <sp xml:id="SDZ1-Redna-34-1995-07-21.sp73">
               <speaker>DR. LEV KREFT:</speaker>
               <p>Hvala za besedo, gospod predsednik. Svoj predlog sem seveda vložil na osnovi 65. člena poslovnika Državnega zbora, ki pravi: "Posamezne točke dnevnega reda se obravnavajo po določenem vrstnem redu." Drugi odstavek: "Med sejo Državni zbor lahko spremeni vrstni red obravnave posameznih točk dnevnega reda." V trenutku, ko smo sprejeli dnevni red, smo med sejo in ta predlog, ki sem ga podal, ima zato polno osnovo. O njem se glasuje na podlagi 88. člena. To se pravi, da se glasuje brez razprave in brez obrazložitve glasu in ni možno, dokler ni odločeno o tem predlogu, dajati novih predlogov za odločitev postopkovnih vprašanj. Ker je dal predsednik svojo razlago, s katero se sam ne strinjam, prosim, ker zdaj govorim o kršitvi poslovnika, da se o tej njegovi razlagi, da o predlogu, ki sem ga podal v skladu s poslovnikom, ta Državni zbor sploh ne glasuje, da se o tem njegovem predlogu glasuje, ali je v skladu s poslovnikom ali ne. Hvala.</p>
            </sp>
            <sp xml:id="SDZ1-Redna-34-1995-07-21.sp74">
               <speaker>PREDSEDNIK JOŽEF ŠKOLČ:</speaker>
               <p>Na predlog poslanca dr. Krefta predlagam, da zbor glasuje o tej obrazložitvi, da ne velja preskočiti teh točk dnevnega reda, za katere so bodisi Vlada, bodisi drugi predlagatelji menili, da jih je potrebno obravnavati po hitrem in skrajšanem postopku in, po moji razlagi, v skladu s 53. členom zaslužijo prednostno obravnavo na Državnem zboru. To se sicer nanaša tudi na tretje obravnave in predlagam, da glasujete o tej razlagi. Če ne bo sprejeta, bomo seveda glasovali o predlogu poslanca dr. Krefta.</p>
               <p>Ugotovimo sklepčnost! <stage>(41 prisotnih.)</stage> Ponovno ugotavljam sklepčnost! <stage>(42 prisotnih.)</stage> Vodje in sekretarje poslanskih skupin naprošam, da v skladu s svojimi pooblastili pomagajo zagotoviti sklepčnost v dvorani. <stage>(19 prisotnih.)</stage> To je še slabše. Še enkrat ugotavljamo sklepčnost! Glasujemo o ustreznosti moje razlage. <stage>(47 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(13 poslancev.)</stage></p>
               <p>Ugotavljam, da bomo ostali pri tem, da gremo po prej sprejetem dnevnem redu.</p>
               <p>Prehajamo torej na a.1 točko dnevnega reda, to je tista... Imate proceduralen predlog?</p>
            </sp>
            <sp xml:id="SDZ1-Redna-34-1995-07-21.sp75">
               <speaker>MIROSLAV GERŽINA:</speaker>
               <p>Hvala lepa za besedo. Gospod predsednik, imam proceduralni predlog, da se začne zasedanje 34. seje Državnega zbora v torek, ne pa v ponedeljek oziroma nadaljevanje, pardon, nadaljevanje, ker smo že danes začeli. Ker ni nobenih razlogov, da bi v ponedeljek delali, toliko je bilo povedano, kaj že ljudje imajo vse pripravljeno, kaj se odlaga in danes je bilo že tudi rečeno, tu obrazlagam zakaj predlagam to, da je vsa zadeva toliko zgoščena, da se ne da normalno delovati. Odbori ne morejo poslušati vseh strokovnih razlag strokovnih sodelavcev in potem se vse skupaj ponovi, še enkrat vrti v Državnem zboru. Se pravi, zaradi tega, ker hitimo, gremo bolj počasi. In zato nima smisla,da začnemo v ponedeljek delati, naj se opravi tisto kar je predvideno in se lepo v torek nadaljuje seja. Hvala lepa.</p>
            </sp>
            <sp xml:id="SDZ1-Redna-34-1995-07-21.sp76">
               <speaker>PREDSEDNIK JOŽEF ŠKOLČ:</speaker>
               <p>Hvala lepa, gospod Geržina. Poročila za tiste točke, ki jih imamo na dnevnem redu so odbori že podali in morebitne seje, ki so predvidene, se nanašajo na druge stvari v glavnem, ne pa na tekočo sejo, tako da menim, da ne. Dovolite. Ne bom dal tega na glasovanje, ker sem odgovoren za to, da sklicujem sejo, vi pa seveda, da se jo udeležite ali pa ne, o tem se res ne glasuje. Gospod Kopše ima proceduralni predlog.</p>
            </sp>
            <sp xml:id="SDZ1-Redna-34-1995-07-21.sp77">
               <speaker>JOŽEF KOPŠE:</speaker>
               <p>Gospod predsednik, kolegice in kolegi, gospod Hvalica je probleme Odbora za obrambo izjasnil in povedal. Ni pomembno samo za odbore, da obravnavajo točke, ki so trenutno na dnevnem redu. Niso zgolj servis tega Državnega zbora, ampak imajo širše pristojnosti ti odbori, ker govorijo o nekaterih važnih zadevah, ki jih potem predlagajo   kot točko dnevnega reda ali kot sklepe temu Državnemu zboru mimo tega, kar Vlada pošlje v Državni zbor. Odbor za obrambo je sicer res po pooblastistilih polovični nadzorni organ obrambnega ministrstva, Odbor za mednarodne odnose ima svojo funkcijo tudi v tem smislu, imamo Odbor za nadzor proračuna, ki ima nadzorno funkcijo proračuna in ti odbori ne opravljajo samo servisa za vladne in druge predloge zakonov, temveč opravljajo to širše. In je nujno, gospod predsednik, dajte si dopovedati  o teh predlogih, ki jih dobivate, vsaj enega sprejmite. Ali v ponedeljek ali v četrek, katerikoli, določene stvari odbori morajo končati. Preprosto morajo, ker se smešimo pred Vlado, smešimo se pred javnostjo in se kažemo kot nesposobni, ne samo odbor, ampak  kompleten Državni zbor. Hvala lepa.</p>
            </sp>
            <sp xml:id="SDZ1-Redna-34-1995-07-21.sp78">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Niste podali nobenega proceduralnega predloga. Gospod Lap. Glede na že sprejeti dnevni red  sem jaz seveda dolžan sklicevati sejo zbora, da lahko večino problemov, ki jih je zbor z večino glasov uvrstil na dnevni red, sprejmemo. Menim, da velja upoštevati večino v tem zboru in se bojim, da se bom moral podrediti temu, da poskušam čimveč dni zagotoviti za to, da Državni zbor zaseda. Izvolite, gospod Lap.</p>
            </sp>
            <sp xml:id="SDZ1-Redna-34-1995-07-21.sp79">
               <speaker>SAŠO LAP:</speaker>
               <p>Gospod predsednik, hvala. Ni v neposredni povezavi s tem, kar smo zdajle govorili, vendar je to moj proceduralni predlog. Že dalj časa, praktično od prvega dne, kar zasedamo, se dogaja, dobro me poslušajte. Sprejemamo dnevni red, širimo ga, krčimo, jasno, po vsem tem nastane  nov dokument in potem začnemo po dnevnem redu. Dobimo prečiščen dnevni red, ne vem, jaz popolnoma razumem, da tehnično to ni mogoče v pol ure narediti, je pa verjetno možno v uri in ker je ura 12.40 in je ozračje pregreto, predlagam kot proceduralni sklep, da tudi za bodoče to velja, danes sicer prvič, da začnemo redno sejo takrat, ko imamo na mizi prečiščen dnevni red. Tega ne govorim na pamet zato, ker dejansko ni treba, da nas je vseh 90 tukaj notri, ko se to sprejema, kdor je pač zainteresiran. Ko se pa začne seja, pa dejansko ne veš, po katerem vrstnem redu gre, 1.a, 3.c itn., na mizi imaš pa samo osnovni dnevni red. Upam, da sem bil razumljiv in predlagam pavzo, vsaj za danes, do takrat, da je na mizi prečiščen dnevni red. Za naprej je pa pač to treba tehnično tako zagotoviti, da bo to čimprej.</p>
            </sp>
            <sp xml:id="SDZ1-Redna-34-1995-07-21.sp80">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Za to imate tudi sekretarja poslanskih skupin, ki bi vas morali na to opozarjati. Lahko vam pa povem, da sem si zapomnil, da pod 1.a bomo obravnavali predlog, o katerem smo glasovali, da se s prejšnje seje uvrsti na to in gre za stališče in sklepe, ki jih je k zakonu o telekomunikacijah pripravil odbor, ki ga vodi gospod Pregelj. Naslednje spremembe pa so za točko 6, za ratifikacijami so 6.a in b o dveh predlogih, ki so na dnevni red prišli, eden na predlog skupine poslancev s prvopodpisanim gospodom Janezom Podobnikom. Nanaša se na vprašanje naravnih nesreč v Vipavski dolini, drugi pa je predlog spremembe zakona o tem zakonu, zagotovitev odkupne cene za pšenico na predlog Vlade. Do takrat pa vam obljubljam, da boste dobili tudi prečiščen dnevni red. Z dnevnega reda smo potem črtali 27. točko, to je gospodarska strategija in vas opozarjam, da 8. točka ne bo šla po hitrem, ampak po rednem postopku. To pa mislim, da so vse spremembe, ki so bile izglasovane in da so vsi pogoji izpolnjeni, da lahko delamo naprej, kar se tiče preglednosti dnevnega reda.</p>
               <p>Gospod Mozetič ima proceduralni predlog.</p>
            </sp>
            <sp xml:id="SDZ1-Redna-34-1995-07-21.sp81">
               <speaker>MIROSLAV MOZETIČ:</speaker>
               <p>Hvala lepa. Imam ugovor glede kršitve poslovnika; 49. člen drugi odstavek piše: "Predsednik Državnega zbora sklicuje redne seje v skladu s programom dela Državnega zbora." Po sklepu ali pa na zahtevo Vlade. Ampak, tukaj piše jasno: v skladu s programom dela Državnega zbora. Sedaj bi rad želel program za julij, kakor imam tudi v spominu, ta program gotovo ni vključeval ponedeljka in je bil tudi zaključek seje prej kot v petek prihodnji teden.</p>
            </sp>
            <sp xml:id="SDZ1-Redna-34-1995-07-21.sp82">
               <speaker>PREDSEDNIK JOŽEF ŠKOLČ:</speaker>
               <p>Gospod Mozetič. Lahko bi vam bral sicer cel člen poslovnika, za katerega ne dvomim, da ga imate, rad bi vas pa opozoril tudi na odločitev kolegija, ki se je nanašala že na prejšnjo sejo, ko smo sredi seje prekinili zaradi sprejemanja proračuna in sprejeli odločitev, da bomo tiste dneve, ki bodo v rednem programu šli na račun sprejemanja proračuna, nadomestili kasneje in kasneje izredne seje in absolutno ni bilo tega nadomestila mogoče drugače izvesti, kot v teh dnevnih, pa še ti dnevi niso vsi tisti, za katere bi lahko menili, da smo jih izgubili iz rednega programa. In o tem seveda ni diskusije. Če pa imate ugovor, bi prosil, da ga napišete in ga bomo na kolegiju obravnavali.</p>
            </sp>
            <sp xml:id="SDZ1-Redna-34-1995-07-21.sp83">
               <speaker>MIROSLEV MOZETIČ:</speaker>
               <p>Torej, ugovor vsekakor imam. Prvi odstavek mislim, da ni potrebno, da ga preberem, ker je jasno, da predsednik sklicuje, vendar ne svojevoljno, ampak tako kot v drugem odstavku. Sicer pa predlagam hecen proceduralni predlog, da to sejo delamo, dokler je ne zaključimo.</p>
            </sp>
            <sp xml:id="SDZ1-Redna-34-1995-07-21.sp84">
               <speaker>PREDSEDNIK JOŽEF ŠKOLČ:</speaker>
               <p>Ta predlog je mogoče dati na glasovanje in ga bom tudi dal na glasovanje. Prosil bi vas, da se skoncentrirate. Glasovali bomo o proceduralnem predlogu gospoda Mozetiča, da to sejo vlečemo do konca julija oziroma do konca te seje, čez pa seveda ne moremo, ker nam poslovnik ne dovoljuje, ker...</p>
               <p>Gospod Geržina, prosil bi vas, če utihnete v dvorani. O proceduralnih predlogih se glasuje, drug za drugim, brez razprave. Gospod Geržina, lepo vas prosim, če daste mir v dvorani. Ne, ne morete. Počakajte, da boste prišli na vrsto. Najprej se glasuje o predlogu gospoda Mozetiča in bi vas prosil, da se toliko zberete in seveda tudi...  </p>
               <p>Dajem na glasovanje predlog gospoda Mozetiča, da se seja vleče do konca, brez prekinitve. Ugotovimo sklepčnost! <stage>(31 prisotnih.)</stage> Prosil bi vas, da prijavite prisotnost za glasovanje o proceduralnem predlogu. Seveda bi vas prosil, gospod Mozetič, da svoje kolege poprosite, da se prijavijo, ko vidim, da me niso slišali in tudi sam. Ugotovimo sklepčnost! Smo sredi glasovanje in ni razprave o proceduralnem predlogu, ki ste ga sami podali. <stage>(33 prisotnih.)</stage> Dajem vam 15 minut pavze. Sejo nadaljujemo ob enih.</p>
            </sp>
            <stage type="time">(Seja je bila prekinjena ob 12.47 uri in se je nadaljevala ob 13.10 uri.)</stage>
            <sp xml:id="SDZ1-Redna-34-1995-07-21.sp85">
               <speaker>PREDSEDNIK JOŽEF ŠKOLČ:</speaker>
               <p>Prosil bi, če zasedete svoja mesta. Ugotavljam prisotnost za nadaljevanje seje. <stage>(24 prisotnih. poslancev.)</stage> Vodje poslanskih skupin naprošam, da pomagajo      zagotoviti sklepčnost. Ponovno ugotavljamo prisotnost! <stage>(38 prisotnih.)</stage> Še tretjič in zadnjič ugotavljam prisotnost. <stage>(43 prisotnih)</stage>. V skladu z 72. členom poslovnika ugotavljam, da seja ni sklepčna. Delo nadaljujemo v ponedeljek ob 10. uri. Želim vam lep vikend.</p>
            </sp>
            <stage type="time">(SEJA JE BILA PREKINJENA 21. JULIJA 1995 OB 13.15 URI IN</stage>
         </div>
      </body>
   </text>
</TEI>

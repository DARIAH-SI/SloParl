<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Izredna-53-1996-10-08">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref
                     target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref
                     target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">38EA7ED9C7452515C1257832004838CD</idno>
               <idno type="URI">38EA7ED9C7452515C1257832004838CD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-53-1996-10-08.DZ" n="53">
               <name>Izredna</name>
               <date when="1996-10-08"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-53-1996-10-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 8. OKTOBRA 1996 OB 10.16 URI.)</stage>
            <sp xml:id="SDZ1-Izredna-53-1996-10-08.sp1">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje pričenjam
                  nadaljevanje 53. izredne seje Državnega zbora Republike Slovenije. Obveščen sem,
                  da so zadržani in se današnje seje ne morejo udeležiti naslednje poslanke in
                  poslanci: mag. Marjan Šetinc, mag. Janez Jug, Ljerka Bizilj, dr. Leo Šešerko, Feri
                  Horvat, Janez Jančar, Danica Simšič, Jožef Školč, Brane Eržen za dopoldanski del
                  seje, Lojze Peterle, dr. Vladimir Topler na začetku seje in gospa Vika Potočnik od
                  11. ure dalje. Prosim, da ugotovimo prisotnost v dvorani! Ugotavljamo prisotnost v
                  dvorani! Ugotavljamo sklepčnost! Še ugotavljamo sklepčnost, še ni prepozno! V
                  dvorani je 54 poslank in poslancev. Državni zbor je torej sklepčen in lahko
                  odloča. Na to sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Današnje nadaljevanje 53. izredne seje zbora bomo pričeli z obravnavo prekinjene
                  4. točke dnevnega reda - to je predloga zakona o ukrepih za sanacijo finančnega
                  položaja podjetij s področja elektrogospodarstva. Zakon obravnavamo po hitrem
                  postopku. Zatem bomo prišli na obravnavo prekinjene 2. točke - to je predloga
                  zakona o kmetijskih zemljiščih, ter nato na obravnavo preostalih točk po dnevnem
                  redu dalje.</p>
               <p>Prehajam torej k <title>4. TOČKI DNEVNEGA REDA - PREDLOG ZAKONA O UKREPIH ZA
                     SANACIJO FINANČNEGA POLOŽAJA PODJETIJ S PODROČJA
                  ELEKTROGOSPODARSTVA</title>.</p>
               <p>V okviru hitrega postopka smo prišli do glasovanja v drugi obravnavi. Pregled
                  amandmajev z datumom 3. oktobra 1996 za to točko dnevnega reda ste prejeli.</p>
               <p>Najprej dajem na glasovanje predlog, da o tistih dveh členih, h katerima ni bil
                  vložen noben amandma, glasujemo skupno. Ugotovimo sklepčnost! Ugotavljamo
                  sklepčnost za glasovanje o proceduralnem sklepu. <stage>(49
                  prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je proceduralni sklep sprejet.</p>
               <p>V obravnavo dajem 1. člen zakona z amandmaji, ki jih imate v pregledu pod točkami
                  1, 2, 3, 4. Pod točko 1 je predlagatelj Odbor za gospodarstvo. Amandma je povezan
                  z amandmajem odbora za novi 4.A člen, in če je ta amandma sprejet, glasovanje o
                  ostalih treh amandmajih ni potrebno. Pod točko 2 vlaga amandma Vlada Republike
                  Slovenije, Odbor za gospodarstvo ta amandma povzema v svojem amandmaju. Pod 3
                  vlagata amandma poslanca Miran Jerič in Branko Janc. In pod 4 vlaga amandma Vlada
                  Republike Slovenije. Želi kdo besedo o tem členu in o teh amandmajih? Gospod Janc,
                  potem pa še gospod Miran Jerič, potem pa gospod Sovič. Gospod Jerič, se
                  opravičujem.</p>
            </sp>
            <sp xml:id="SDZ1-Izredna-53-1996-10-08.sp2">
               <speaker>MIRAN JERIČ:</speaker>
               <p>Hvala za besedo, gospod predsedujoči. Če dovolite, z gospodom Jancem bi spremenila
                  amandma k 1. členu. Naknadno sva ugotovila, da amandma Odbora za gospodarstvo
                  spreminja celoten 1. člen, zato predlagava amandma na amandma Odbora za
                  gospodarstvo k 1. členu. In sicer: amandma Odbora za gospodarstvo k 1. členu se
                  dopolni s četrto alineo, katera se glasi; tekst potem ostane isti, kot je bil
                  predlagan najin prvotni amandma k 1. členu. Če dovolite, bi ob tem podal
                  tudi...</p>
            </sp>
            <sp xml:id="SDZ1-Izredna-53-1996-10-08.sp3">
               <speaker>PODPREDSEDNIK DR. LEV KREFT:</speaker>
               <p>Se opravičujem. Prosim za pozornost v dvorani oziroma vsaj za mir.</p>
            </sp>
            <sp xml:id="SDZ1-Izredna-53-1996-10-08.sp4">
               <speaker>MIRAN JERIČ:</speaker>
               <p>... tako za najin amandma na amandma Odbora za gospodarstvo k 1. členu, k 2. členu
                  in seveda potem tudi k 4. členu. In vložila sva tudi amandma k naslovu samega
                  zakona.</p>
            </sp>
            <sp xml:id="SDZ1-Izredna-53-1996-10-08.sp5">
               <speaker>PODPREDSEDNIK DR. LEV KREFT:</speaker>
               <p>Če lahko samo malo počakate, gospod Jerič. V takem "šundru" ni mogoče delati.
                  Prosim, da vsi zasedete svoja mesta in da naravnate svoje aparate na sobno jakost.
                  Še vedno me niso vsi slišali. Se opravičujem, gospod Jerič. Potrpežljivo bova
                  morala počakati. Prosim, da vsi zasedete svoja mesta in da omogočite, da steče
                  razprava o 1. členu zakona, vsaj tako, da bodo tisti, ki želijo slišati razpravo,
                  razpravo slišali. Bom počakal na tiste, ki še niso slišali in niso na svojih
                  mestih, da to storijo. Ponovno prosim vse poslance, ki imajo svoje zasebne
                  razprave v raznih kotih te dvorane, da se udeležujejo predvsem razprave, ki poteka
                  za to govornico. Izvolite, gospod Jerič.</p>
            </sp>
            <sp xml:id="SDZ1-Izredna-53-1996-10-08.sp6">
               <speaker>MIRAN JERIČ:</speaker>
               <p>Hvala. Kratka obrazložitev k vsem tem predlaganim amandmajem. Rudniki rjavih
                  premogov v zapiranju, tako Zagorje, Senovo in Kanižarica, so na podlagi sprejetega
                  zakona o zagotavljanju sredstev za zaprtje teh treh rudnikov, ki smo ga v tem
                  parlamentu sprejeli v decembru leta 1995, prevzeli vse obveznosti na dan
                  31.12.1995, ki jih je imel bivši sistem rudnikov rjavega premoga Slovenije. Na
                  podlagi tega zakona je Vlada sprejela določene sklepe v zvezi z realizacijo samega
                  zakona in v zvezi s financiranjem posameznih programov rudnikov v zapiranju. Z
                  enim od sprejetih sklepov je Vlada naložila vodstvom posameznih rudnikov v
                  zapiranju, da zagotovijo ustrezne vire, s katerim konvertirajo prevzete
                  obveznosti, to so bančni krediti. Rudniki v zapiranju so to konverzijo izvedli, ne
                  razpolagajo pa z viri za odplačilo najetih bančnih kreditov. Krediti so zavarovani
                  s koncesijo na nov rudnik - to je rudnik Trbovlje-Hrastnik in seveda rudniki v
                  zapiranju nimajo finančnih sredstev za vračilo teh kreditov. Zato predlagava, da
                  se ti najini amandmaji tako k naslovu zakona, k 1., 2. in 4. členu tudi sprejmejo.
                  Hvala.</p>
            </sp>
            <sp xml:id="SDZ1-Izredna-53-1996-10-08.sp7">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima državni sekretar gospod Boris Sovič. Izvolite.</p>
            </sp>
            <sp xml:id="SDZ1-Izredna-53-1996-10-08.sp8">
               <speaker>MAG. BORIS SOVIČ:</speaker>
               <p>Cenjene dame, spoštovani! Vljudno predlagam, da bi upoštevali dejstvo, da bi pri
                  četrtem amandmaju prišlo do redakcijskega popravka, in sicer, da gre za amandma,
                  ki je amandma na amandma Odbora za gospodarstvo in vse ostalo seveda ostaja, kot
                  je že zapisano. Hvala lepa.</p>
            </sp>
            <sp xml:id="SDZ1-Izredna-53-1996-10-08.sp9">
               <speaker>PODPREDSEDNIK DR. LEV KREFT:</speaker>
               <p>Hvala lepa.</p>
            </sp>
            <sp xml:id="SDZ1-Izredna-53-1996-10-08.sp10">
               <speaker>MAG. BORIS SOVIČ:</speaker>
               <p>Če smem samo še k naslednjemu. To se nanaša tudi na 3. člen, na drugi amandma, ki
                  ga je tudi vložila Vlada Republike Slovenije. Torej k 3. členu zakona, drugi
                  amandma po zaporedni številki, je bil tudi amandma na amandma Odbora za
                  gospodarstvo. Vljudno prosim, če bi to lahko upoštevali. Hvala.</p>
            </sp>
            <sp xml:id="SDZ1-Izredna-53-1996-10-08.sp11">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? <stage>(Da.)</stage> Izvolite. Gospod Ivo Hvalica,
                  potem pa še gospod Janez Podobnik. Izvolite.</p>
               <p>Prosil bi, da vse te spremembe pri vlaganju, da jih tudi v pisni obliki dobimo,
                  torej da se amandma spreminja v amandma na amandma.  </p>
            </sp>
            <sp xml:id="SDZ1-Izredna-53-1996-10-08.sp12">
               <speaker>IVO HVALICA:</speaker>
               <p>Hvala lepa. Govorimo o tretjem amandmaju. Tukaj ni mnenja Vlade. Zanima me, kaj
                  reče Vlada k tej širitvi, dobesedno vseh teh sredstev. Več ne bi o tem rekel,
                  ampak naj pove Vlada, kakšno je njeno mnenje. Sicer pa vidim, da tudi pri
                  nekaterih drugih amandmajih, ki so zadnji trenutek prišli na dnevni red, ni mnenja
                  Vlade. Ne moremo razpravljati na takšen način, niti sprejemati takšnih stvari.
                  Hvala.</p>
            </sp>
            <sp xml:id="SDZ1-Izredna-53-1996-10-08.sp13">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Janez Podobnik ima besedo. Izvolite.</p>
            </sp>
            <sp xml:id="SDZ1-Izredna-53-1996-10-08.sp14">
               <speaker>JANEZ PODOBNIK:</speaker>
               <p>Gospod podpredsednik, kolegice in kolegi! Pri prvem amandmaju, ki ga je odbor v
                  bistvu povzel, glede na predlog sekretariata, pri zadnjem delu amandmaja, ki
                  govori o odobritvi poroštev Republike Slovenije za kredite, ki jih bodo podjetja s
                  področja elektrogospodarstva najela za restrukturiranje obveznosti iz naslova
                  kreditov, odobrenih na podlagi sredstev, za katere je Republika Slovenija prevzela
                  obveznosti vračila s 3. členom sporazuma med Vlado Republike Slovenije in Vlado
                  Zvezne republike Nemčije o prevzemu zunanjih dolgov nekdanje SFRJ, to je Uradni
                  list 1996, št. 44, torej iz letošnjega leta, imam dve vprašanji. Prvo je. Katera
                  so ta podjetja? In drugič. Kako to, da se je zgodilo, da že v istem letu, ko smo
                  sprejeli v Državnem zboru ta sporazum med Vlado Republike Slovenije in Vlado
                  Zvezne republike Nemčije, se je pač že zgodilo to, kar je bilo takrat
                  napovedovano, da podjetja, kot piše v uvodu, zaradi premajhnih prilivov od prodane
                  električne energije niso več sposobna zagotoviti odplačevanje najetih kreditov po
                  do sedaj dogovorjenih pogojih. Seveda, vprašanje se postavlja, kdo je tisti, kdo
                  ima v rokah škarje in platno? Kdo je tisti, ki omogoča, da bi imela ta podjetja
                  več prilivov. Vsekakor, eno je vprašanje cen. Kdo je odgovoren, da cene
                  zaostajajo? To je prvo. In drugo.</p>
               <p>Piše, večji obseg neplačevanja računov za električno energijo in dospelih
                  obveznosti1 se je likvidnostni položaj elektroenergetskih podjetij v letošnjem
                  letu zelo zaostril. Katera so ta podjetja, ki ne plačujejo električne energije? Mi
                  smo v uvodu k temu zakonu dobili zelo slabo predstavitev in bi prosil predstavnika
                  Vlade, če mi odgovori tudi na dve vprašanji. Katera so tista podjetja s področja
                  elektrogospodarstva, ki se jih dotika sporazum med Vlado Republike Slovenije in
                  Vlado Zvezne republike Nemčije? In katera so podjetja, ki ne plačujejo električne
                  energije? Hvala.</p>
            </sp>
            <sp xml:id="SDZ1-Izredna-53-1996-10-08.sp15">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Besedo ima gospod Boris Sovič. Izvolite. Boste
                  potem še vi. Ali želite besedo, gospod Žarko Pregelj? Izvolite.</p>
            </sp>
            <sp xml:id="SDZ1-Izredna-53-1996-10-08.sp16">
               <speaker>ŽARKO PREGELJ:</speaker>
               <p>Spoštovani! Na glavnem zaslonu je neka nerazumljiva grafična oprema in sprašujem
                  predsedujočega, kaj to pomeni. Poleg naslova seje, 53. izredne seje, se je pojavil
                  neki, ne da se razbrati, kakšen znak je to in me res zanima, kam to sodi.</p>
            </sp>
            <sp xml:id="SDZ1-Izredna-53-1996-10-08.sp17">
               <speaker>PODPREDSEDNIK DR. LEV KREFT:</speaker>
               <p>Sicer zaslona s tega mesta ne vidim, ampak prepričan sem, da gre za kakšno zaroto,
                  ki nas ne bo motila pri delu. Besedo ima gospod Boris Sovič. Izvolite.</p>
            </sp>
            <sp xml:id="SDZ1-Izredna-53-1996-10-08.sp18">
               <speaker>MAG. BORIS SOVIČ:</speaker>
               <p>Cenjene dame, spoštovani! Na vprašanje gospoda Podobnika, za katero podjetje gre,
                  naj povem, da je to podjetje Elektro Slovenija in gre za aranžma, ki je bil
                  predmet, na neki način naše obveznosti v zvezi s subcesijo. V zvezi z vprašanjem,
                  kako je s plačevanjem, naj povem, da je v zadnjem času prišlo do izboljšanja
                  situacije zlasti na področju distribucije, kar pomeni, da so tako imenovani
                  industrijski odjemalci izboljšali kvaliteto plačevanja. Že zadnjič smo pa govorili
                  pravzaprav o tem, da je glavni problem, ki zdaj nastaja,</p>
               <p>ta, obravnavali ga bomo pa pri točki dnevnega reda številka 8, so obveznosti iz
                  preteklih let oziroma dolgovi, ki so nastajali za neplačano električno energijo v
                  obdobju od leta 1990 do leta 1996.</p>
               <p>In še vprašanje v zvezi z amandmajem, ki je uvrščen pod zaporedno številko 3, ta
                  amandma je skladen z intencami, ki jih tudi Vlada Republike Slovenija zastopa na
                  področju premogovništva. Gre za to, da je bila dejansko z zakonom o zapiranju
                  rudnikov, ker ta je tukaj citiran, sprejeta obveza, da bo Vlada zagotovila pogoje
                  za sanacijo terjatev in obveznosti dveh rudnikov. To ni bilo storjeno v celoti
                  zato, ker je proračun za tekoče leto predvideval manj sredstev, kot je bilo
                  potrebno in zato so ta sredstva dejansko ostala še odprta. Hvala.</p>
            </sp>
            <sp xml:id="SDZ1-Izredna-53-1996-10-08.sp19">
               <speaker>PODPREDSEDNIK DR. LEV KREFT:</speaker>
               <p>Hvala lepa. Izvedenci so me med tem obvestili, da gre v tem primeru za tako
                  imenovani "flek", ki ne vpliva na ugotavljanje rezultatov. Repliko ima pa gospod
                  Ivo Hvalica. Izvolite.</p>
            </sp>
            <sp xml:id="SDZ1-Izredna-53-1996-10-08.sp20">
               <speaker>IVO HVALICA:</speaker>
               <p>Hvala lepa. Spoštovani! Pravkar je državni sekretar, gospod Sovič, govoril tu o
                  dolgovih za neplačano električno energijo, zdaj ga pa prosim, če pove, kdo je
                  dolžan. Hvala.</p>
            </sp>
            <sp xml:id="SDZ1-Izredna-53-1996-10-08.sp21">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želite odgovoriti, gospod Sovič? Izvolite.</p>
            </sp>
            <sp xml:id="SDZ1-Izredna-53-1996-10-08.sp22">
               <speaker>MAG. BORIS SOVIČ:</speaker>
               <p>Cenjene dame, spoštovani! Dolgovi za električno energijo se vodijo pri vsakem
                  odjemalcu posebej in evidenca o tem prav tako. Podatki o tem obstajajo v podjetjih
                  za distribucijo električne energije in za prenos električne energije, sintetično
                  zbiramo evidenco tudi pri nas. Gre za dolgove, ki so povezani običajno s težavami,
                  ki jih imajo v posameznih podjetjih.</p>
               <p>Še enkrat pa poudarjam to, da v zadnjem obdobju beležimo tendenco upadanja teh
                  dolgov zaradi pospešene izterjave v distribucijskih podjetjih  in zaradi velikih
                  naporov, da bi ta problem razrešili. Situacija, kar se tega tiče, je enaka kot v
                  vsakem poslovnem subjektu. Kdor se je kdaj ukvarjal z gospodarstvom pač ve, da se
                  povsod vodijo evidence terjatev in obveznosti in tudi v elektrogospodarstvu ni
                  drugače. Naša ambicija edino je, da z ukrepi, ki so na voljo, te terjatve
                  znižujemo in s tem prispevamo k sanaciji razmer v elektrogospodarstvu. Lahko
                  zagotovim, da se v zadnjem obdobju to dela. Res pa je, še enkrat poudarjam, da pa
                  obstaja precejšnje breme dolgov iz preteklih let, ki segajo v leto 1990 in naprej
                  in o tem, kot je rečeno, je govora pri točki dnevnega reda številka 8. Hvala.</p>
            </sp>
            <sp xml:id="SDZ1-Izredna-53-1996-10-08.sp23">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ivo Hvalica ima novo repliko in pa gospod Janez Podobnik.</p>
            </sp>
            <sp xml:id="SDZ1-Izredna-53-1996-10-08.sp24">
               <speaker>IVO HVALICA:</speaker>
               <p>Hvala lepa. Gospod državni sekretar, spoštovani kolegi! Ne podcenjujte tega zbora.
                  Vprašal sem vas kdo, ne kdo ali kaj, ampak kdo. Vi mi odgovorite kdo in kdaj je
                  napravil določene dolgove. Hvala.</p>
            </sp>
            <sp xml:id="SDZ1-Izredna-53-1996-10-08.sp25">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Janez Podobnik izvolite.</p>
            </sp>
            <sp xml:id="SDZ1-Izredna-53-1996-10-08.sp26">
               <speaker>JANEZ PODOBNIK:</speaker>
               <p>Spoštovani! S tem zakonom se bo pač država kar obsežno dodatno obremenila, zato je
                  zelo pomembno, da ima vsaka beseda svoje mesto in da je vsak argument podkrepljen
                  s podatki.</p>
               <p>Še enkrat bi postavil vprašanje mag. Soviču. Na vprašanje, katera so tista
                  podjetja, ki jim bo na podlagi tega zakona Republika Slovenija odobrila poroštva
                  glede sporazuma med Vlado Republike Slovenije in Vlado Zvezne republike Nemčije,
                  je gospod državni sekretar jasno rekel, da gre za eno samo podjetje Elektro
                  Slovenija. Opozarjam, da amandma govori o množini. Piše: "ki jih bodo podjetja s
                  področja elektrogospodarstva..." Lepo bi prosil, da je tukaj odgovor povsem jasen
                  in nedvoumen. Ali gre tu samo za podjetje Elektro Slovenija ali še za kakšna druga
                  podjetja? To je prvo.</p>
               <p>In drugo. Pred seboj imam dokument javnofinančne obveznosti, ki izhajajo iz
                  dokumentov razvojnega načrtovanja in posebnih razvojnih zakonov, ki ga je Vlada
                  Republike Slovenije sprejela 4. julija in na 21. strani, kjer govori o jamstvih
                  države Slovenije in kjer so pač našteta področja, kjer je država jamčila, je tukaj
                  tudi področje energetike zelo prisotno, kar je tudi logično in tukaj imamo
                  podatke, da so predvsem obrestne mere za te kredite zelo različne. Zato mislim, da
                  je zelo pomembno vprašanje glede na prvi amandma, ki govori: Z odobritvijo
                  poroštev Republike Slovenije <stage>(to je drugi del prvega amandmaja, ki ga je
                     povzel odbor)</stage> za kredite, ki jih bodo podjetja s področja
                  elektrogospodarstva najela za neodplačani in restrukturirani del obveznosti iz
                  naslova posojil, za katere je Republika Slovenija na podlagi zakonov iz prejšnje
                  alinee in zakona o jamstvu Republike Slovenije za najete kredite jamčila"
                  sprašujem, ker so med njimi krediti, kjer je obrestna mera 11%, na primer Dravske
                  elektrarne, ali pa so obrestne mere 7%, ali ta zakon tudi omogoča, da bo šla
                  država vendarle tudi pri obrestni meri na nižjo stopnjo. Mislim, da je ta zakon
                  tudi priložnost, da bi se to zgodilo. Iz tega gradiva to ni razvidno in bi prosil
                  odgovor. Hvala.</p>
            </sp>
            <sp xml:id="SDZ1-Izredna-53-1996-10-08.sp27">
               <speaker>PODPREDSEDNIK DR. LEV KREFT:</speaker>
               <p>Hvala. Ali želi še kdo besedo? Ugotavljam, da ne in zaključujem razpravo. Ali
                  želite besedo? Izvolite, gospod Boris Sovič ima besedo.</p>
            </sp>
            <sp xml:id="SDZ1-Izredna-53-1996-10-08.sp28">
               <speaker>MAG. BORIS SOVIČ:</speaker>
               <p>Cenjene dame, spoštovani! Gospod Podobnik je natančno zadel bistvo tega dela
                  zakona. Dejansko gre za to, da bi se nekatera neugodna posojila reprogramirala ali
                  restrukturirala, tako da bi prišlo do ugodnejših pogojev. S tega vidika bo ta
                  zakon to omogočal.</p>
               <p>Drugo - rad bi še enkrat poudaril - že prejšnji teden sem to storil - da ta zakon
                  ne povečuje obveznosti države do tega dela javnega sektorja, ker s tem zakonom
                  samo reprogramiramo posamezne obveznosti. Država s tem ne prevzema novih
                  obveznosti s področja elektrogospodarstva. Gre za reprogram, torej gre za
                  ustvarjanje možnosti za to, da bi se izvedel reprogram obveznosti, ki jih imajo
                  podjetja elektrogospodarstva na osnovi kreditov, ki so bila najeta v obdobju od
                  leta 1974 do sedaj. Hvala.</p>
            </sp>
            <sp xml:id="SDZ1-Izredna-53-1996-10-08.sp29">
               <speaker>PODPREDSEDNIK DR. LEV KREFT:</speaker>
               <p>Hvala. Ali želi še kdo besedo? Gospod Ivo Hvalica, izvolite.</p>
            </sp>
            <sp xml:id="SDZ1-Izredna-53-1996-10-08.sp30">
               <speaker>IVO HVALICA:</speaker>
               <p>Hvala. Oprostite, to je že smešno. Državni sekretar se spreneveda in mi noče
                  odgovoriti na zelo jasno vprašanje. Ponovno ga pozivam, sicer napovedujem
                  obstrukcijo moje poslanske skupine, če mi ne odgovori na zastavljeno vprašanje. Za
                  božjo voljo, bodite toliko korektni. Ne podcenjujte poslancev tega zbora.
                  Hvala.</p>
            </sp>
            <sp xml:id="SDZ1-Izredna-53-1996-10-08.sp31">
               <speaker>PODPREDSEDNIK DR. LEV KREFT:</speaker>
               <p>Hvala. Ali želi še kdo besedo? Ugotavljam, da ne in zaključujem razpravo.
                  Glasovanje bo glede na spremembe v statusu dveh amandmajev potekalo tako, da bomo
                  najprej glasovali o točki 3 poslancev Mirana Jeriča in Branka Janca, ki je zdaj
                  vložena kot amandma na amandma pod točko 1, nato o točki 4 - vladni amandma, ki ga
                  je Vlada prav tako spremenila v amandma na amandma pod točko 1 in potem šele o
                  amandmaju pod točko 1, ki ga je vložil Odbor za gospodarstvo in spreminja člen v
                  celoti. Na glasovanje dajem torej amandma pod točko 3 poslancev Mirana Jeriča in
                  Branka Janca, ki je amandma na amandma pod točko 1. Obrazložitev glasu, gospod
                  Miran Potrč, izvolite.</p>
            </sp>
            <sp xml:id="SDZ1-Izredna-53-1996-10-08.sp32">
               <speaker>MIRAN POTRČ:</speaker>
               <p>Hvala. Podpiram ta amandma in bi rad samo povedal, da sem prepričan, da smo se ob
                  sprejemanju zakona o zagotavljanju sredstev za zaprtje rudnikov rjavega premoga
                  Zagorje, Senovo in Kanižarica, zavestno odločili, da bomo ustanovili to podjetje
                  zato, da bi rudnik rjavega premoga v Trbovljah lahko normalno posloval. Če želimo
                  to zagotoviti, potem moramo tudi kredite, ki se nanašajo na podjetja v zapiranju
                  pač zagotoviti, da se bodo iz tega dela plačali. Hvala lepa.</p>
            </sp>
            <sp xml:id="SDZ1-Izredna-53-1996-10-08.sp33">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Gospod Franc Avberšek,
                  izvolite.</p>
            </sp>
            <sp xml:id="SDZ1-Izredna-53-1996-10-08.sp34">
               <speaker>MAG. FRANC AVBERŠEK:</speaker>
               <p>Hvala lepa. Že zadnjič sem povedal, v petek, in tudi danes še enkrat ponovim,
                  glasoval bom proti 3. točki zato, ker to sodi v drug zakon, ne pa v zakon, ki nosi
                  naslov, da so to ukrepi za sanacijo finančnega položaja podjetij s področja
                  elektrogospodarstva. Področje premogovnikov v zapiranju ni več področje
                  elektrogospodarstva, se pa seveda strinjam z vsebino tega amandmaja in jaz mislim,
                  da bi Vlada morala vzeti kredit, ker ni zagotovila cene električne energije pa
                  plačati to zapiranje, ker smo se tako zmenili v drugem zakonu. Torej predloge
                  odbora in pa predloge Vlade bom pa podprl. Hvala lepa.</p>
            </sp>
            <sp xml:id="SDZ1-Izredna-53-1996-10-08.sp35">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam da ne.</p>
               <p>Na glasovanje dajem amandma poslancev Mirana Jeriča in Branka Janca, ki v primeru,
                  da bo sprejet, se uvrsti kot nova alineja v besedilo amandmaja, ki ga predlaga
                  Odbor za gospodarstvo. Ugotovimo sklepčnost! <stage>(42 prisotnih.)</stage>
                  Ponovno vas prosim, da ugotovimo sklepčnost! <stage>(40 prisotnih.)</stage> Čez 10
                  minut bomo ugotavljali sklepčnost tretjič. V dvorani nas je seveda več kot
                  dovolj.</p>
            </sp>
            <stage type="time">(Seja je bila prekinjena ob 10.42 uri in se je nadaljevala ob 10.48
               uri.)</stage>
            <sp xml:id="SDZ1-Izredna-53-1996-10-08.sp36">
               <speaker>PODPREDSEDNIK DR. LEV KREFT:</speaker>
               <p>Pet minut je minilo in bom ponovno, tretjič, ugotavljal sklepčnost. Tretjič
                  ugotavljam sklepčnost Državnega zbora! Medtem, ko bo ugotavljanje sklepčnosti
                  odprto, upam, da se boste vsi vrnili v dvorano. Tretjič ugotavljamo sklepčnost
                  Državnega zbora za glasovanje o amandmaju poslancev Mirana Jeriča in Branka Janca
                  na amandma Odbora za gospodarstvo k 1. členu pod točko 1. Ugotovimo sklepčnost!
                  Ugotavljamo sklepčnost za glasovanje o amandmaju poslancev Jeriča in Janca na
                  amandma odbora, po točko 1 1. člena. Zaključujem ugotavljanje sklepčnosti.
                     <stage>(53 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(16
                     poslancev.)</stage></p>
               <p>Ugotavljam, da je ta amandma na amandma sprejet.</p>
               <p>Dajem na glasovanje amandma Vlade na amandma pod točko 1 Odbora za gospodarstvo 1.
                  člena. Amandma Vlade, ki ga imate v obliki navadnega amandmaja, še prisotnega,
                  zapisanega pod točko 4 tega pregleda. Kot amandma na amandma pa, če ga sprejmemo,
                  pomeni, da bomo še eno novo alineo uvrstili k 1. členu. Ugotovimo sklepčnost!
                     <stage>(42 prisotnih.)</stage> Ponovno vas prosim, da ugotovimo sklepčnost!
                     <stage>(44 prisotnih.)</stage></p>
               <p>Čez 10 minut bomo tretjič ugotavljali sklepčnost. Prosim za večjo pozornost.
                  Prisotnih nas je dovolj in lahko bi normalno delali. Upam, da se zavedate, da to
                  ne škodi samo Državnemu zboru, ampak tudi vašim osebnim karieram.</p>
            </sp>
            <stage type="time">(Seja je bila prekinjena ob 10.54 uri in se je nadaljevala ob 11.00
               uri.)</stage>
            <sp xml:id="SDZ1-Izredna-53-1996-10-08.sp37">
               <speaker>PODPREDSEDNIK DR. LEV KREFT:</speaker>
               <p>Prosim vse poslanke in poslance, da pridete v veliko dvorano. Seja še traja. 10
                  minut mineva in tretjič bomo ugotavljali sklepčnost, za glasovanje o vladnem
                  amandmaju na amandma Odbora za gospodarstvo. Prosim, da ugotovimo sklepčnost!
                  Ugotovimo sklepčnost! Prosim vse, da se udeležite ugotavljanja sklepčnosti! Še
                  vedno ugotavljamo sklepčnost! Še vedno ugotavljamo sklepčnost! <stage>(42
                     prisotnih.)</stage> Ugotavljam, da nas je samo 42, torej nismo sklepčni in ne
                  moremo odločati. Naslednje ugotavljanje sklepčnosti Državnega zbora in seveda
                  najprej prisotnosti ob 11.30 uri. Točno! Prosim, da do takrat ugotovite sami s
                  seboj in v svojih poslanskih skupinah, ali želite sodelovati pri delu Državnega
                  zbora ali ne.</p>
            </sp>
            <stage type="time">(Seja je bila prekinjena ob 11.03 uri in se je nadaljevala ob 11.34
               uri.)</stage>
            <sp xml:id="SDZ1-Izredna-53-1996-10-08.sp38">
               <speaker>PODPREDSEDNIK DR. LEV KREFT:</speaker>
               <p>Spoštovane poslanke, spoštovani poslanci, gospe in gospodje! Nadaljujemo delo na
                  53. izredni seji Državnega zbora. Prosim, da ugotovimo prisotnost v dvorani.
                  Medtem se ni nihče na novo opravičil. Ugotavljamo prisotnost v dvorani! Vse
                  prisotne opozarjam, da za prisotnost ne velja obstrukcija. Še vedno ugotavljamo
                  prisotnost! Še ni prepozno. Ugotavljamo prisotnost! Še vedno ugotavljamo
                  prisotnost, vendar ne več dolgo. Ugotavljamo prisotnost! Še bomo počakali. Še
                  ugotavljamo prisotnost! <stage>(52 prisotnih poslank in poslancev.)</stage>
                  Državni zbor je sklepčen in lahko odloča.</p>
               <p>Dajem na glasovanje iz 4. točke dnevnega reda - Predlog zakona o ukrepih za
                  sanacijo finančnega položaja podjetij s področja elektrogospodarstva, kjer smo v
                  drugi obravnavi znotraj hitrega postopka, amandma Vlade Republike Slovenije, ki ga
                  imate v pregledu pod 4. točko, ki ga je Vlada preoblikovala v amandma na amandma
                  Odbora za gospodarstvo pod 1. točko. Vse skupaj se nanaša na 1. člen zakona.
                  Ugotovimo sklepčnost! <stage>(31 prisotnih.)</stage> Ponovno vas prosim, da
                  ugotovimo sklepčnost! Ugotavljamo sklepčnost! <stage>(33 prisotnih.)</stage>
                  Tretjič bomo ugotavljali sklepčnost čez 10 minut.</p>
            </sp>
            <stage type="time">(Seja je bila prekinjena ob 11.38 uri in se je nadaljevala ob 11.42
               uri.)</stage>
            <sp xml:id="SDZ1-Izredna-53-1996-10-08.sp39">
               <speaker>PODPREDSEDNIK DR. LEV KREFT:</speaker>
               <p>Ugotovimo sklepčnost za glasovanje o amandmaju Vlade na amandma Odbora za
                  gospodarstvo k 1. členu. Ugotovimo sklepčnost! Še vedno ugotavljamo sklepčnost,
                  tretjič. Ugotovimo sklepčnost! <stage>(37 prisotnih.)</stage></p>
               <p>Ugotavljam, da Državni zbor ni sklepčen in ne more odločati, zato bomo ponovno
                  skušali nadaljevati ob 14. uri. Prosim, da do 14. ure zagotovite prisotnost vseh
                  poslank in poslancev za delo Državnega zbora in upoštevate pri tem tudi dejstvo,
                  da, če sem prav razumel, je bila najavljena za to glasovanje obstrukcija poslanske
                  skupine Socialdemokratske stranke. Ste umaknili obstrukcijo za to točko? V redu.
                  Torej pri tej točki ni obstrukcije, tembolj pričakujem, da bomo ob 14. uri
                  sklepčni.</p>
            </sp>
            <stage type="time">(Seja je bila prekinjena ob 11.44 uri in se je nadaljevala ob 14.16
               uri.)</stage>
            <sp xml:id="SDZ1-Izredna-53-1996-10-08.sp40">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Državni zbor nadaljuje delo na svoji 53. izredni seji. Prosim vas, da najprej
                  ugotovimo prisotnost v dvorani. Ugotavljamo prisotnost! Še vedno ugotavljamo
                  prisotnost! <stage>(55 poslank in poslancev.)</stage> Državni zbor je torej
                  sklepčen in lahko odloča. Tudi na nadaljevanje seje so bili seveda vabljeni
                  predstavniki Vlade Republike Slovenije in jih lepo pozdravljam! Nadaljevali bomo s
                  tisto točko, pri kateri smo ostali, to je 4. točka dnevnega reda - obravnava
                  predloga zakona o ukrepih za sanacijo finančnega položaja podjetij s področja
                  elektrogospodarstva. V okviru hitrega postopka smo pri drugi obravnavi, in sicer
                  glasujemo o amandmajih k 1. členu.</p>
               <p>Na glasovanje dajem amandma pod točko 4 pregleda, ki je zdaj amandma na amandma
                  Odbora za gospodarstvo pod točko 1 k 1.členu. Ugotovimo sklepčnost! <stage>(40
                     prisotnih.)</stage> Ponovno vas prosim, da ugotovimo sklepčnost! <stage>(38
                     prisotnih.)</stage> Tretjič bomo sklepčnost ugotavljali ob 14.30 uri.</p>
            </sp>
            <stage type="time">(Seja je bila prekinjena ob 14.20 uri in se je nadaljevala ob 14.30
               uri.)</stage>
            <sp xml:id="SDZ1-Izredna-53-1996-10-08.sp41">
               <speaker>PODPREDSEDNIK DR. LEV KREFT:</speaker>
               <p>Prehajamo k tretjemu ugotavljanju sklepčnosti za glasovanje o amandmaju, ki ga
                  imate v pregledu pod točko 4, ki ga je vložila Vlada Republike Slovenije kot
                  amandma na amandma k amandmaju Odbora za gospodarstvo, ki ga imate v pregledu pod
                  točko 1. Vse skupaj se nanaša na 1. člen zakona. Prosim, da ugotovimo sklepčnost!
                  Še vedno ugotavljamo sklepčnost! <stage>(41 prisotnih.)</stage> Državni zbor bo
                  delo nadaljeval ob 15. uri. Hkrati pa vas opozarjam, da smo prejšnji teden
                  sprejeli sklep, da Državni zbor dela do 7. ure zvečer.</p>
            </sp>
            <stage type="time">(Seja je bila prekinjena ob 14.31 uri in se je nadaljevala ob 15.04
               uri.)</stage>
            <sp xml:id="SDZ1-Izredna-53-1996-10-08.sp42">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje,
                  nadaljujemo delo na 53. izredni seji Državnega zbora Republike Slovenije.
                  Ugotovimo sklepčnost! <stage>(54 prisotnih.)</stage> Državni zbor je sklepčen in
                  lahko odloča. Proceduralni predlog ima gospod Miran Potrč.</p>
            </sp>
            <sp xml:id="SDZ1-Izredna-53-1996-10-08.sp43">
               <speaker>MIRAN POTRČ:</speaker>
               <p>Hvala lepa. Spoštovane kolegice in kolegi! Ne vem, ali je vaša ocena, moja ocena
                  je, da ugotavljamo sklepčnost za odločanje pri ukrepih za sanacijo finančnega
                  položaja podjetij s področja elektrogospodarstva in da je najbrž na žalost - sicer
                  moja osebna - vsebina tega zakona eden od razlogov, da do sklepčnosti in odločanja
                  ne pridemo. Da bi Državni zbor danes vsaj nekaj storil, priznam, tudi po
                  posvetovanju s predstavniki nekaterih poslanskih skupin, predlagam, da sprejmemo
                  proceduralni sklep, da preidemo k 14. točki dnevnega reda, to je k predlogu zakona
                  o zagotavljanju sredstev pooblaščenim investicijskim družbam zaradi zamenjave teh
                  sredstev za zbrane lastniške certifikate. Glede tega zakona je Komisija za
                  lastninjenje soglasno podprla vladne amandmaje in soglasno sprejela amandmaje, ki
                  nekaj dopolnjujejo. Menim, da pri tej točki nesklepčnosti poslanske skupine ne
                  bodo najavile in da je možno ta zakon sprejeti. Hvala lepa.</p>
            </sp>
            <sp xml:id="SDZ1-Izredna-53-1996-10-08.sp44">
               <speaker>PODPREDSEDNIK DR. LEV KREFT:</speaker>
               <p>Hvala lepa. Dajem ta proceduralni predlog na glasovanje in potem bo imel
                  proceduralno besedo še gospod Ivo Hvalica. Glasujemo o predlogu, da preidemo k 14.
                  točki dnevnega reda - predlog zakona o zagotavljanju sredstev pooblaščenim
                  investicijskim družbam zaradi zamenjave teh sredstev za zbrane lastninske
                  certifikate, ki ga obravnavamo po hitrem postopku. Ugotovimo sklepčnost!
                     <stage>(43 prisotnih.)</stage> Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da smo ta proceduralni sklep sprejeli.</p>
               <p>Torej bomo prešli k 14. točki dnevnega reda. Gospod Ivo Hvalica ima proceduralni
                  predlog, ki pa ne more spremeniti tega, kar smo zdaj sprejeli. Verjetno gre za
                  kakšno drugo vsebino.</p>
            </sp>
            <sp xml:id="SDZ1-Izredna-53-1996-10-08.sp45">
               <speaker>IVO HVALICA:</speaker>
               <p>Hvala lepa. Natančno tako. Gospod Potrč me je prehitel, ampak v tem kontekstu
                  sedaj predlagam, da bi bila potem naslednja točka predlog zakona o zdravnikih.
                  Prosim, da daste moj predlog na glasovanje. Hvala.</p>
            </sp>
            <sp xml:id="SDZ1-Izredna-53-1996-10-08.sp46">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ne vem, ali imam napačni dnevni red, ampak predlog zakona o zdravnikih
                  ne vem, če je na dnevnem redu te seje.</p>
            </sp>
            <sp xml:id="SDZ1-Izredna-53-1996-10-08.sp47">
               <speaker>IVO HVALICA:</speaker>
               <p>Ali smo izglasovali, da preidemo na 40. redno sejo Državnega zbora?
                     ...<stage>(Smeh.)</stage>...</p>
            </sp>
            <sp xml:id="SDZ1-Izredna-53-1996-10-08.sp48">
               <speaker>PODPREDSEDNIK DR. LEV KREFT:</speaker>
               <p>Ne. Nismo. Ne, smo na 53. izredni seji in 14. točko te seje obravnavamo.</p>
            </sp>
            <sp xml:id="SDZ1-Izredna-53-1996-10-08.sp49">
               <speaker>IVO HVALICA:</speaker>
               <p>No, potem se pa opravičujem. Potem je pa moj predlog naslednji. Glede na blokado,
                  ki je nastala, in ki ni posledica tega, da obravnavamo 4. točko dnevnega reda 53.
                  izredne seje, ampak je vzrok nekje drugje. Vodstvo Državnega zbora lahko tudi
                  ugotovi pravzaprav, kdo ni prijavljal sklepčnosti. Predlagam, da preidemo na 40.
                  redno sejo, in da obravnavamo najprej predlog zakona o zdravnikih. Gre za izjemno
                  važen zakonski predlog, ki je tej državi povzročil letos z znano stavko zdravnikov
                  veliko nevšečnosti, ki se zna ponoviti in ki potrebuje nujno ureditev. Moj predlog
                  je jasen. Nadaljevanje 40. seje in v okviru te 40. seje 9. točka dnevnega reda,
                  predlog zakona o zdravnikih. Hvala.</p>
            </sp>
            <sp xml:id="SDZ1-Izredna-53-1996-10-08.sp50">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ivo Hvalica. Tudi vodstvo Državnega zbora je želelo prispevati
                  k temu, da bi se točka in zaplet, pri katerem smo končali delo na 40. redni seji
                  sredi zasedanja, razrešila, vendar do tega trenutka nismo prejeli nikakršnega
                  predloga, ki bi lahko zadeve premaknil z mrtve točke, do katerih je prišlo po
                  predlogu poslanske skupine Združene liste, da se preide k obravnavi točke dnevnega
                  reda, zamenjava generalnega državnega tožilca oziroma obravnava njegove
                  odgovornosti in nato najavljanje obstrukcije mislim, da štirih poslanskih skupin
                  in še posebej poslanca gospoda Marjana Poljšaka. In dokler v zvezi s tem ni ta
                  situacija spremenjena, do sedaj se pa spremenila ni, ni nikakršne možnosti, da bi
                  se na 40. redno sejo vračali h kakršnemukoli drugemu glasovanju kot glasovanju, ki
                  je bilo predlagano. Smo pa na 53. izredni seji in predlogi v zvezi s 40. redno
                  sejo lahko pošiljate samo predsedniku Državnega zbora. Na 53. izredni seji ni
                  možno razpravljati o stvareh, ki se tičejo 40. redne seje.</p>
               <p>Izvolite gospod Ivo Hvalica. Nov proceduralni predlog.</p>
            </sp>
            <sp xml:id="SDZ1-Izredna-53-1996-10-08.sp51">
               <speaker>IVO HVALICA:</speaker>
               <p>Hvala lepa. Ni popolnoma nov, ampak gospod predsedujoči! Dovolili ste si
                  netočnost. Mi smo umaknili obstrukcijo, mi smo umaknili obstrukcijo s 40. redne
                  seje.</p>
            </sp>
            <sp xml:id="SDZ1-Izredna-53-1996-10-08.sp52">
               <speaker>PODPREDSEDNIK DR. LEV KREFT:</speaker>
               <p>Kolikor sem informiran, samo vi.</p>
            </sp>
            <sp xml:id="SDZ1-Izredna-53-1996-10-08.sp53">
               <speaker>IVO HVALICA:</speaker>
               <p>Je treba biti precizen. Mi smo umaknili ravno zaradi tega, da bi omogočili
                  obravnavo predloga zakona o zdravnikih. Mi smo javno to povedali. Tudi na
                  kolegiju. Hvala.</p>
            </sp>
            <sp xml:id="SDZ1-Izredna-53-1996-10-08.sp54">
               <speaker>PODPREDSEDNIK DR. LEV KREFT:</speaker>
               <p>Hvala lepa. Še vedno ostaja dejstvo, da so tri poslanske skupine v obstrukciji in
                  če preidemo na 40. redno sejo, gospod Ivo Hvalica, moramo glasovati o predlogu,
                  proceduralnem predlogu, ki ga je predlagal gospod Janez Kocijančič in na tistem
                  mestu smo sejo prekinili. Tako, da ni mogoče začeti zasedanje na 40. redni seji
                  drugače, kot z glasovanjem o tem proceduralnem predlogu. Šele potem pa lahko na
                  tisti seji, na tej pa ne moremo, glasujemo o tem, kaj bi obravnavali naprej.</p>
               <p>Prehajam torej na <title>14. TOČKO DNEVNEGA REDA - OBRAVNAVA PREDLOGA ZAKONA O
                     ZAGOTAVLJANJU SREDSTEV POOBLAŠČENIM INVESTICIJSKIM DRUŽBAM ZARADI ZAMENJAVE TEH
                     SREDSTEV ZA ZBRANE LASTNINSKE CERTIFIKATE</title>.</p>
               <p>Zakon obravnavamo po hitrem postopku. V obravnavo zboru pa so ga predložili
                  poslanci Miran Potrč, Breda Pečan in Miloš Pavlica. Obravnavo predloga zakona je
                  zbor pričel na 52. izredni seji Državnega zbora. V okviru splošne razprave je bil
                  sprejet sklep, da se obravnava te točke preloži na naslednjo sejo. Uvodno
                  obrazložitev k predlogu zakona je predstavnik predlagateljev podal na prejšnji
                  seji. Predlog zakona je obravnavala Komisija za spremljanje in nadzor lastninskega
                  preoblikovanja družbene lastnine, kot matično delovno telo. Želi poročevalec
                  komisije predstaviti mnenje komisije o predlogu zakona? Izvolite. Besedo ima
                  predsednik komisije, gospod Izidor Rejc.</p>
            </sp>
            <sp xml:id="SDZ1-Izredna-53-1996-10-08.sp55">
               <speaker>IZIDOR REJC:</speaker>
               <p>Spoštovani gospod podpredsednik, gospe in gospodje! Komisija za spremljanje in
                  nadzor lastninskega preoblikovanja je obravnavala predlog zakona o zagotavljanju
                  sredstev pooblaščenim investicijskim družbam za zamenjavo za lastniške certifikate
                  na več sejah. Na 106. seji, kjer še ni bilo mnenja Vlade, je predlagala, da se pač
                  to prestavi. In ko je prišlo mnenje Vlade in vladni amandmaji, skupaj z amandmaji
                  poslanske skupine SND, smo potem na 107. seji obravnavali in predlagali, da gre ta
                  zadeva naprej. Upoštevali smo, komisija je oblikovala tudi svoje amandmaje,
                  upoštevala tudi mnenje Sekretariata za zakonodajo in pravne zadeve in zakon je
                  tako sedaj oblikovan, da je nekako usklajen s tem, da se zagotovijo sredstva po
                  eni strani, po drugi strani pa, da so dovolj dolgi roki, da ni posebne in
                  nepotrebne napetosti med tistimi, ki še eventualno niso oddali svojih
                  certifikatov. Tako da to se tudi vidi iz samega predloga amandmajev. Komisija v
                  glavnem podpira, sicer pa je tudi oblikovala svoje amandmaje, vendar smo
                  ugotovili, da je gotovo ta zakon nekako v redu in predlagamo, da ga tudi Državni
                  zbor po postopku, ki je bil določen, sprejme. Hvala.</p>
            </sp>
            <sp xml:id="SDZ1-Izredna-53-1996-10-08.sp56">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage> Želi besedo predstavnik Vlade? <stage>(Ne.)</stage> Želijo
                  besedo predstavniki poslanskih skupin? <stage>(Ne.)</stage> Besedo dajem poslankam
                  in poslancem. Pisno prijavljenih za razpravo ni bilo. Želi kdo besedo? Izvolite,
                  gospod Marijan Poljšak.</p>
            </sp>
            <sp xml:id="SDZ1-Izredna-53-1996-10-08.sp57">
               <speaker>MARIJAN POLJŠAK:</speaker>
               <p>Nasprotujem temu zakonu. Zakaj? Ta zakon, ne vem, zakaj je vložen. Sedaj je en
                  mesec dni do volitev. Ali je to predvolilna propaganda, potem je več ali manj
                  razumljivo, mislim je tudi sprejemljivo, če gre za propagando, upam pa, da volivci
                  na to ne bodo nasedli. Če pa gre to za politično stališče, tisti, ki to podpirajo,
                  vem, da to podpira torej, vložili so poslanci Združene liste, vem pa, da podpirajo
                  nekateri drugi poslanci, recimo poslanci Slovenske ljudske stranke kot tudi mogoče
                  tudi drugi, mogoče Krščanski demokrati ali še kdo, v glavnem večina, tako je bilo
                  vsaj na komisiji, potem je to sedaj politično vprašanje. Katero politično
                  vprašanje? Ali priznavamo krajo družbene lastnine? Zakaj je nastala certifikatska
                  luknja? Koliko podjetij je šlo v stečaje? Recimo, vzemimo samo Videm. Koliko je
                  Videm vreden, recimo, certifikatsko? Videm je vreden certifikatsko gotovo 100
                  milijonov mark, je ocenjena fabrika, če ni 200, če ni še več kot 200. Koliko
                  državljanov Republike Slovenije iz tistih krajev in iz drugih krajev bi lahko
                  vložilo svoje certifikate ali pa bi investicijske družbe pač olastninile del
                  Vidma. Primer Vidma, pa to ni edini primer. V Sloveniji je mogoče ena tretjina
                  slovenskega gospodarstva šla v stečaj. Tam se ne da lastniniti s certifikati. Tam
                  zmanjka družbene lastnine za ta namen. Sedaj je vprašanje, ali politične sile, ki
                  zastopajo pač to, da se to certifikatsko luknjo zapolni z državnim premoženjem,
                  kakor je to usmerjeno, ali te zastopajo stališče, da se popolnoma sprijaznijo
                  oziroma, da priznavajo krajo družbene lastnine. To je prvo vprašanje.</p>
               <p>Drugo. Če ga, recimo, ne priznavajo, potem pa je bolje vrabec v roki kot golob na
                  strehi, oportunistično lepo, če že ne moremo vrniti tega, kar je nakradeno, potem
                  pa dajmo vsaj od države malo vzeti, da bodo zadovoljni državljani. Glejte to je,
                  bi rekel, tako nenačelno, recimo, da je to nenačelno oziroma verjetno si jaz delam
                  iluzije, ker si skušam ustvariti lep obraz o vas, o tistih, ki ste to predlagali
                  in ki to zagovarjate in ki to podpirate. Dejansko za tem ne stoji nič drugega kot
                  priznanje, bi rekel, nepravilnega lastninjenja, ki se je zgodilo v Sloveniji in za
                  katerega bi morali politične sile, recimo, ali pa jaz bi pričakoval od nekaterih,
                  ali pa želel bi si pač od večine, da zastopa stališče. Dosedanje lastninjenje
                  družbenega premoženja je bilo nepravilno, to je treba ponoviti. To je treba
                  razveljaviti in ponoviti. In če hočeš razveljaviti in ponoviti, zakaj poskušaš to
                  luknjo "zaflikati" iz državnih virov. To je ena zadeva.</p>
               <p>Ne bom poudarjal tega, da je potrebno pač državno lastnino ohraniti in ne je ne
                  vem kako deliti, so stvari, ki so iz državnega premoženja, ki jih je treba
                  razdeliti med državljane, so pa stvari, ki niso in s tem ni treba hiteti. To je
                  tudi državno koristno ali družbeno koristno ali kakor koli stališče. Zato vam
                  povem, da sem proti temu in da ne razumem. In zaradi mene boste lahko v
                  predvolilni kampanji karkoli govorili, če boste z mano v spopadu na televiziji,
                  bom to vrgel v obraz vsakemu, kateremukoli, velikemu, malemu politiku teh vaših
                  slavnih slovenskih političnih strank. Prosim, zaradi mene mi lahko odgovorite, ker
                  to je sedaj to je politika, govori nekdo ali pa ne govori je vseeno, ampak če kdo
                  hoče kaj odgovoriti pa če se mu zdi vredno, da odgovori na to, ali priznava
                  lastninjenje v Sloveniji. Ali misli, da ga je treba priznati? Ali misliš, da je
                  treba priznati stvari? Ali se stvari ne da postaviti nazaj na pravo mesto oziroma
                  v celoti se jih ne da spraviti nazaj na pravo mesto - to je jasno, ampak se jih
                  da. Zakone se da vedno drugače obrniti. Lahko vam je všeč tako, kot je. Lahko vam
                  je všeč, da Slovenija plove v to smer, kot plove. Lahko vam je všeč, ampak ne
                  trditi, da se te stvari ne da obrniti, da se te stvari ne da drugače rešiti. Preko
                  tega predloga spoznavam tudi resnico nekaterih in če bo kdo kaj odgovoril, mu bom
                  tudi vrnil. Hvala.</p>
            </sp>
            <sp xml:id="SDZ1-Izredna-53-1996-10-08.sp58">
               <speaker>PODPREDSEDNIK DR. LEV KREFT:</speaker>
               <p>Hvala. Ali želi še kdo besedo? Gospod dr. Zagožen, izvolite.</p>
            </sp>
            <sp xml:id="SDZ1-Izredna-53-1996-10-08.sp59">
               <speaker>DR. FRANC ZAGOŽEN:</speaker>
               <p>Spoštovani zbor! Gospod Poljšak ima prav, ko pravi, da ni nobenega opravičila za
                  to, da je nastala ta praznina ali certifikatska luknja, kot se imenuje. Mislim, da
                  je za to najbolj odgovorna Vlada v tem mandatu. V tem času je namreč to nastalo.
                  Ta zakon nima namena legalizirati tako stanje. Mi - Slovenska ljudska stranka -
                  smo vedno trdili in vztrajamo in bomo tudi vztrajali pri tem, da se naredi
                  revizija lastnine, da se odpravijo te stvari, vendar pa je polovica državljanov
                  vezanih samo na to, v kakšnem položaju so investicijske družbe, ki so jim zaupali
                  certifikate. Država je izdala te certifikate, pooblastila je investicijske družbe
                  in jim mora zagotoviti tudi premoženje zdaj zato, da bodo ti državljani dejansko
                  prišli do svojega premoženja, ki jim je bilo s certifikati priznano. Sicer se v
                  tej pogodbi država pravzaprav ne drži svojih obljub. Država odstopa od pogodbe in
                  zato, ker se to vleče že leta, ker se manipulira na vse načine, mislim, da je
                  treba z zakonom Vlado zavezati - kakršnakoli že bo po volitvah - da se drži
                  pogodbe - pogodbe, ki jo je dejansko podpisala za državljane, ko jim je izdala
                  certifikate.</p>
               <p>Drugo je pa odpravljanje napak lastninjenja, ki za gotovo čaka Državni zbor v
                  naslednjem sklicu in Vlado, ki jo bo ta imenoval. Hvala.</p>
            </sp>
            <sp xml:id="SDZ1-Izredna-53-1996-10-08.sp60">
               <speaker>PODPREDSEDNIK DR. LEV KREFT:</speaker>
               <p>Hvala. Gospod Marijan Poljšak ima repliko. Gospod Potrč, ali imate tudi
                  repliko?</p>
            </sp>
            <sp xml:id="SDZ1-Izredna-53-1996-10-08.sp61">
               <speaker>MARIJAN POLJŠAK:</speaker>
               <p>Prepričan sem, da je ocena, češ da je za certifikatsko luknjo odgovorna Vlada, ali
                  da država odstopa ali kakorkoli, relativno netočna. Treba se je zavedati, kdo ima
                  oblast v tej državi in kdo ima vpliv. Vlada, ki je koalicijska in ki je
                  sestavljena iz enih politikov, je Vlada pod komando, tisto, ki je zadaj. Se pravi,
                  ta država je takšna, kot je. Certifikatska luknja je nastala kot posledica kraja
                  družbene lastnine, ta pa je planirana od politike, to politiko pa vodi; ne Vlada,
                  ki je sestavljena recimo iz dvajsetih, Vlada jo izvaja. Ne izvaja politike, ki je
                  v parlamentu. To je smešno. Sedaj, če bo parlament potrjeval politiko, ki jo
                  določa Vlada, Vlada pa izvaja politiko in jo podprimo, in je povezana s tistim, ki
                  je v ozadju, da rečem temu udbomafija, vi povejte kakor hočete.</p>
               <p>To, bi rekel, to ropanje Slovenije oziroma ropanje družbene lastnine in državne
                  lastnine je bilo sprogramirano že v prejšnjem režimu. Markovi}eva zakonodaja je
                  bila sprejeta 1989 leta, je bila točno nastavljena. Vsak zakon, ki je tedaj bil,
                  ali zakon o stečajih ali zakon o gospodarskih družbah itn. oziroma ustrezni
                  zakoni, katerih točne naslove ne vem, ampak vsi vemo, za kaj gre, so bili sprejeti
                  še v prejšnjem režimu. Kasneje, ko je prišla tako imenovana Demosova vlada, je te
                  zakone kvečjemu malo spreminjala ali jih poslovenila ali jih podomačila. Posledica
                  vseh teh zakonov pa je sedanje stanje. To se pravi, sedanje stanje ni posledica
                  recimo ene Vlade, da bom sedaj gledal trenutno Vlado. Sedanje stanje, in tudi
                  certifikatska luknja kot, bi rekel, dokaz sedanjega propadlega stanja oziroma
                  sedanjega nemogočega družbenega stanja oziroma posledica kraje družbene in državne
                  lastnine, to je posledica prejšnjih načrtov. In se ne strinjam, če gremo v neki
                  boj. S kom se borimo! Ali se borimo z eno Vlado, potem rečemo dobro, tam so ti
                  ministri, pa ta minister, pa ta minister ni imel nič zraven. Minister izvaja svoje
                  delo in kima. Mogoče še ministrski predsednik nima prave oblasti. Za njim stoji
                  nekdo drug, ki mu dirigira, kako dela, vse skupaj pa ni odvisno od te Vlade, je
                  odvisno od te Vlade, ker ta Vlada bi lahko spremenila zakonodajo. Tudi prejšnja,
                  Demosova, Peterletova Vlada, bi lahko spremenila zakonodajo. Vse je bilo že prej
                  nastavljeno. Sedaj je, vprašanje za to ni, da bomo popravili napake oziroma zaradi
                  mene se bodo lahko. Da se bo to zgodilo z naslednjo Vlado, da se bodo napake
                  popravljale. Si ne predstavljam. Mislim, da gre za to, ali v naši družbi opravimo
                  temeljiteje spremembe, ker bomo poračunali s celotnim projektom spremembe družbe
                  in družbene lastnine v Sloveniji. Ali s tem obračunamo in to pomeni, da se ne
                  splača sedaj nekaj "flikati" z malenkostmi. To ni malenkostna stvar! To ni
                  trenutna stvar, to ni stvar enega leta, ampak to je posledica, sedaj je pa
                  vprašanje, ali se bomo temu uprli ali ne.</p>
            </sp>
            <sp xml:id="SDZ1-Izredna-53-1996-10-08.sp62">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miran Potrč ima repliko.</p>
            </sp>
            <sp xml:id="SDZ1-Izredna-53-1996-10-08.sp63">
               <speaker>MIRAN POTRČ:</speaker>
               <p>Hvala lepa. Spoštovane kolegice in kolegi! Nekaj stvari sem mislil v zvezi z
                  vsebino zakona pojasniti, ampak ker je replika, moram povedati, da se ji
                  odpovedujem, ker s pozivom na revolucijo ne bom polemiziral. Hvala lepa.</p>
            </sp>
            <sp xml:id="SDZ1-Izredna-53-1996-10-08.sp64">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Tone Peršak. Izvolite.</p>
            </sp>
            <sp xml:id="SDZ1-Izredna-53-1996-10-08.sp65">
               <speaker>ANTON PERŠAK:</speaker>
               <p>Se opravičujem, spoštovane poslanke in poslanci! Glede na to, da nisem jaz in niti
                  nima poslanska skupina nobenega člana v komisiji, ki se je s tem zakonom
                  ukvarjala, bi pravzaprav rad postavil zato, da bom vedel, kako se obnašati, nekaj
                  vprašanj.</p>
               <p>Zanima me najprej naslednje. Ali oziroma v kolikšni meri ta zakon posega in mogoče
                  celo jemlje na nek način smisel predlogu zakona o lastninjenju, mislim da je tako
                  nekako <stage>(javnih podjetij, zavodov in drugega premoženja)</stage> v državni
                  lasti? Približno tako je naslov, glede katerega seveda moram pač reči, da mi je
                  zelo žal, da ga nismo uspeli pripeljati naprej, kot smo ga.</p>
               <p>In bi prosil, ne vem, Vlado, komisijo, kogarkoli, da bi to vprašanje malo
                  pojasnil.</p>
               <p>Drugo, kar bi me seveda zanimalo, ampak sedaj vidim, da gospoda ministra za
                  gospodarstvo ni več, prej se mi je zdelo, da sem ga videl, pravzaprav kolikšen je,
                  da tako rečem, domet tega zakona. Kaj vse oziroma koliko bo treba nekako, bom
                  rekel, z narekovaji "denacionalizirati", da bi pokrili to, kar zahteva ta zakon.
                  Koliko bank, koliko javnih zavodov, katere javne zavode, katera javna podjetja? To
                  me zanima. Gre za to, ugibanja o tej tako imenovani certifikatski luknji so pač
                  takšna ali drugačna. Sliši se včasih take številke, včasih drugačne. In seveda
                  obstaja najbrž tudi neka ocena tega premoženja v državni lasti. In kaj vse je v
                  tej državni lasti, preprosto bi rad vedel, kot poslanec, kaj se bo sedaj moralo
                  uporabiti, kaj vse bo moralo preiti iz javne oziroma iz državne sfere oziroma
                  sfere državnega premoženja v sfero zasebnega premoženja. Zlasti seveda glede na
                  to, da so nekatere zadeve oziroma nekatera taka javna podjetja lahko mogoče tudi v
                  nevarni situaciji, če se jim to zgodi. Ker ni vseeno, ali mi nekaj
                  denacionaliziramo ne v tistem običajnem pomenu besede, kot ga pri nas uporabljamo,
                  ampak privatiziramo v ZDA, ali pa v Franciji ali pa v Sloveniji. Ker vsi sistemi
                  nimajo enakih pogojev za funkcioniranje. To bi bilo mogoče le dobro nekaj v zvezi
                  s temi stvarmi povedati. Zakon sem pogledal, pogledal sem tudi amandmaje. Na
                  načelni ravni nimam ugovorov, bojim pa se, da ne bi mi zato, da bi zadovoljili vse
                  te težnje po tem, da regularno izpeljemo tako zamišljeno privatizacijo, kot smo si
                  jo zamislili, pravzaprav tudi kakšnega dojenčka zlili stran. Hvala.</p>
            </sp>
            <sp xml:id="SDZ1-Izredna-53-1996-10-08.sp66">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Poljšak ima repliko. Potem bo imel pa besedo še gospod Izidor
                  Rejc.</p>
            </sp>
            <sp xml:id="SDZ1-Izredna-53-1996-10-08.sp67">
               <speaker>MARIJAN POLJŠAK:</speaker>
               <p>Replika gospodu Potrču. Mislim, da je meni namenil to, češ, da ne reagira na
                  pozive na revolucijo, češ, kakor da bi jaz to pozival. Torej, jaz pravim, da res,
                  da piše tu zunaj na Trgu Republike na spomeniku revolucije, piše, da so delavci s
                  komunistično partijo na čelu z revolucijo zrušili star izkoriščevalski in krivični
                  družbeni red, približno tako piše tam zunaj. To je res, se strinjam, in da sedaj,
                  bi rekel, politični nasledniki te komunistične partije, ki je zrušila krivičen
                  družbeni red, ste izpostavili družbeni red, ki je verjetno še bolj krivičen, kot
                  je bil tisti pred drugo svetovno vojno. Ampak vam povem, da verjamem, da se da
                  spremeniti družbeni red s političnimi sredstvi. Če ste leta 1990 na miren način
                  spremenili pač ta družbeni red, prejšnji, ki naj bi bil, sedaj ne vem, če stojim
                  na stališču tistega spomenika tam zunaj, potem je bil tisti družbeni red prej, bi
                  rekel, pravičnejši, sedaj ste ga mirno lepo spremenili v krivičen družbeni red,
                  sedanji liberalni kapitalizem, da tako rečem, sedaj menim, da če tedaj je šlo
                  mirno, sedaj gre lahko mirno zopet, bi rekel, v drugo smer, recimo ne bom rekel
                  nazaj, ampak v drugo smer, da vzpostavimo nazaj socialno državo. Se pravi, da
                  odpravimo liberalni kapitalizem oziroma ali če hočete državni socializem. Zato vam
                  iskreno povem, da verjamem da se da, ker se je že enkrat zgodila sprememba
                  družbenega reda, da se da tudi sedaj ta družbeni red, ki je recimo po tisti
                  definiciji tam zunaj krivičen in verjetno ga večina Slovencev čuti kot krivičnega,
                  in to je liberalni kapitalizem, ki ste ga vi uvedli, ali ga ni uvedel ne Peterle
                  in nihče drugi, mene ne boste prepričali, lahko ga je uvedel Bavčar pa Rupel, to
                  je, pa gospod Bučar, ki ga sedaj ni noter, ampak ostali najbrž da ne, si
                  predstavljam jaz. In da se to da zlepa, mogoče je pa res, me boste prepričali,
                  sedaj ste vi uvedli krivičen družbeni red in da ta družbeni red se da spremeniti
                  samo z revolucijo. To je mogoče res, ampak jaz za enkrat verjamem, da se da to s
                  političnimi sredstvi spremeniti. Ker če se je enkrat spremenil družbeni red, ga
                  lahko tudi drugi s političnim sredstvi spremenimo, ne nazaj, ampak v nekaj novega,
                  boljšega, recimo, v socialno smer ali socialistično smer, recimo. Torej, ali
                  menite, da se ta družbeni red, liberalni kapitalizem, brez revolucije ne da
                  spremeniti.</p>
            </sp>
            <sp xml:id="SDZ1-Izredna-53-1996-10-08.sp68">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Izidor Rejc ima besedo.</p>
            </sp>
            <sp xml:id="SDZ1-Izredna-53-1996-10-08.sp69">
               <speaker>IZIDOR REJC:</speaker>
               <p>Spoštovani gospod podpredsednik, gospe in gospodje! Pri tem zakonu, ki naj
                  zagotovi sredstva za to, da pooblaščene investicijske družbe lahko zamenjajo
                  zbrane certifikate, moram povedati še to. Komisija je gotovo in je na osmih sejah
                  obravnavala predlog zakona o privatizaciji pravnih oseb in premoženja v lasti
                  države z namenom, da bi to certifikatsko luknjo, ki je nastala iz več vzrokov.
                  Prvič, na primer dam primer, to so tudi vnovčenje, bi rekel, neizplačanih plač.
                  Drugič, predvideno je bilo, da se ocenjuje družbeni kapital na osnovi otvoritvene
                  bilance. Od te otvoritvene bilance so nastale razne variante. In seveda ko so te
                  odloke pisali, so tudi dopolnjevali. Dalje so bile dane možnosti pri vrednotenju
                  družbenega kapitala tudi na osnovi cenitve, tržne vrednosti. Skratka, bilo je več
                  elementov, ki so v naslednji fazi pomenili, da se je vrednost družbenega kapitala
                  spreminjala in seveda, da je bil tisti prvi izračun, ki je pomenil tudi odločitev
                  o razdelitvi certifikatov, v navzkrižju s sedanjim trenutnim stanjem, ki pa mu
                  nobeden ne more dati točnega odgovora, koliko to da je, ker niti se ne ve
                  natančno, koliko je bilo, koliko je še certifikatov med državljani. In morate tudi
                  vedeti in se spomnite, da so bile recimo, dražbe s strani Sklada za razvoj, kjer
                  so sodelovale pooblaščene družbe in tam so nekatera podjetja in nekatere firme
                  dosegle tudi ceno nad 100, bi rekel, izklicno ceno ali pa pod 100, odvisno od
                  tega, kako je bila analiza napravljena in kako so posamezni "pigi" ocenjevali
                  vrednosti in privlačnost posameznih družb.</p>
               <p>Moram povedati tudi to, da smo na osmih sejah komisije tudi delali in tako rekoč
                  naredili in dopolnili absolutno ves zakon o privatizaciji pravnih oseb, kolikor
                  smo obravnavi dnevni red in na predzadnji seji je bil sprejet sklep, zaradi tega,
                  ker so imeli posamezni poslanci iz različnih poslanskih skupin pomisleke, da naj
                  bi ta zakon počakal, ker da bomo še marsikaj dorekli in marsikatere stvari
                  razčistili, smo predlagali tudi izpred komisije in Državnemu zboru, da naj bi ta
                  zakon prišel v razpravo na naslednji seji Državnega zbora. Se pravi, ne pred
                  volitvami, ampak na prvi naslednji seji. To smo sprejeli in od tu seveda mi ne
                  moremo kot člani komisije ali tisti, ki se s tem trudimo, odgovarjati drugače, kot
                  sedaj odgovarjam.</p>
               <p>Moram pa povedati, da je bila vseskozi v zraku izjemna napetost ali pa nedorečnost
                  v tem, koliko bo Vlada podaljšala možnost za vnovčitev certifikatov oziroma za
                  oddajo certifikatov. In to je bila neka vrzel, ki jo nihče ni zapiral. Vedno je
                  Vlada nekako podaljševala še za dva meseca, pa tri mesece, pa do konca leta in
                  podobno. Da bi to ne bilo tako in da bi se v tem času, ko je ta rok podan in tudi
                  določeno, da se sprejme zakon, ki bo zagotovil sredstva, ta zakon pa naj bi
                  sprejeli do konca prihodnjega leta, kar ni obveza, da se reče, v šestih mesecih,
                  kar je bilo prvotno rečeno, ampak do konca leta. Menim, da je to dovolj prostora
                  in časa, da se ta zakon naredi tak, kot je potreben, da se pokrijejo vsi ti
                  certifikati, ki so bili razdeljeni in seveda, ki čakajo na to, da bodo lastniki
                  dobili zamenjavo za ta družbeni in državni kapital.</p>
               <p>Iz vsega kar sem povedal, je treba tudi povedati, zadnji podatki revizije Agencije
                  za plačilni promet, 1004 revizij je opravljenih, od 1004 do 1077 so še v delu.
                  Bilo je oškodovanja ali pa evidentiranja 84 milijard 225 milijonov družbenih
                  sredstev. Od tega je bilo preknjiženega 45 milijard, se pravi, kar malo več kot 6%
                  vsega družbenega kapitala. In to je sedaj tista številka, o kateri je govor, da je
                  bila kraja ali kakršna koli nepravilnost v obnašanju do družbenega kapitala.
                  Vendar, v vseh zakonih, ki smo jih sprejemali in ki smo jih nekako poskušali
                  podpreti in smo jih podpirali, predvsem pa Komisija za spremljanje in nadzor
                  lastninskega preoblikovanja, vsepovsod smo tudi vnesli možnosti, o katerih se
                  lahko tudi potem, ko je izvedena registracija, ko je v sodni register vpisana
                  firma, d.d., d.o.o in podobno, da se lahko tudi na zahtevo lastnikov opravi
                  revizija. Tako, da so te zadeve odprte. Moram tudi povedati, da tudi zakoni, ki
                  jih imamo sedaj v parlamentu, govorijo o tem, kako prihajajo posamezne firme na
                  sklad, ki niso pač uspele napraviti ustreznih ukrepov ali pa so zamudile v
                  lastninskem preoblikovanju, ali pa se tožile na sodiščih in zoper revizijo. Se
                  pravi, proces gre naprej. O tem, da je pa čisto pravilen in pravijo, o tem seveda
                  se jaz ravno tako strinjam, vendar menim, da je tudi komisija in vsi ostali, ki na
                  tem delamo in delajo, so le opravili neko temeljno delo. Ta zakon pa je gotovo
                  tisti, ki naj odjenja neko presijo, do kdaj se lahko vnovči in omogoči, da se
                  zakon, ki bo prišel na naslednjo sejo, ko bo novi sklic tukaj na voljo, ko bodo
                  novi poslanci in poslanke tukaj na voljo, bi lahko tisti zakon mogoče tudi v
                  spremenjeni obliki šel skozi in na osnovi tega zagotovil sredstva, ki jih ima cela
                  država v opravljanju, da se lahko certifikati vnovčijo in da seveda ni občutka,
                  češ, sedaj smo pa izgubili državljansko pravico. Veste, da je bil spisek narejen
                  in ta spisek smo obravnavali 8-krat, da so to in banke in javna podjetja, in
                  recimo tudi Petrol in elektrogospodarski sistem in železarne in še in še, Telekom,
                  številna podjetja, ki bi naj prišla tudi v določenem delu v to lastništvo
                  lastnikov certifikatov oziroma tistih, so oddali certifikat tem pooblaščenim
                  družbam. Tako da ta zakon pomeni v bistvu, da se oddahne ta napetost in da se v
                  prihodnjem letu sprejme zakon, ki bo, kakorkoli bodo poslanci prihodnjega sklica
                  in poslanke sprejeli, ta zadeva pokrita. Hvala.</p>
            </sp>
            <sp xml:id="SDZ1-Izredna-53-1996-10-08.sp70">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Marjan Poljšak ima repliko. No, pa razprava.</p>
            </sp>
            <sp xml:id="SDZ1-Izredna-53-1996-10-08.sp71">
               <speaker>MARIJAN POLJŠAK:</speaker>
               <p>Želim še nekaj poudariti. V tem parlamentu je pet političnih strank, ki vsaka zase
                  v javnosti trdijo, da bodo zmagale. Razumljivo, da to trdi tista stranka, ki je na
                  oblasti, to je LDS, in da je to, pač ta zakon verjetno - ta zakon so predlagali
                  drugi, saj niso LDS predlagali. To je napaka. Ampak tisti, ki mislijo, da je dobro
                  sprejeti ta zakon, in pravijo, da bodo kmalu na oblasti, v bistvu čez dva meseca,
                  prej kot čez dva meseca pravijo nekateri. To pomeni, da menijo, da je ta zakon del
                  njihove politike. To je kontradikcija. Se pravi, zakaj potrebujete ta zakon sedaj,
                  kakšna zveza je med tem zakonom sedaj in tisto vašo oblastjo, bom rekel, recimo
                  strank slovenske pomladi, ki se bo zgodila prej kot čez dva meseca. Ali je ta
                  zakon del vaše politike? To sem že prej spraševal. Sicer, podpisala ga je res
                  Združena lista itn. Ali ni izraz vaše politike boljši zakon na tem področju
                  oziroma tisti zakon, ki bo za nazaj to poračunal? Priti na oblast čez mesec in pol
                  in ne potrpeti, ker boš čez mesec dni in pol na oblasti, boš lahko naredil tisto,
                  kar je bistvo tvoje politike. Če ne, pa moram res ponoviti, tako kot sem že prej
                  govoril, da moram razumeti, da je bistvo politike tistih, ki bodo prišli na
                  oblast, popolnoma skladno s tem zakonom.</p>
            </sp>
            <sp xml:id="SDZ1-Izredna-53-1996-10-08.sp72">
               <speaker>PODPREDSEDNIK DR. LEV KREFT:</speaker>
               <p>Želi še kdo besedo? Ugotavljam, da ne in zaključujem splošno razpravo in prehajam
                  k drugi obravnavi znotraj hitrega postopka. Prejeli ste pregled vloženim
                  amandmajev k tej točki dnevnega reda. Amandmaji so vloženi k vsem členom, razen k
                  šestemu, zato ni potreben nikakršen proceduralni sklep.</p>
               <p>In dajem v obravnavo 1. člen zakona ter amandmaja pod točko ena, ki ga vlaga Vlada
                  Republike Slovenije. Komisija podpira amandma. Pod točko dva ga vlaga Vlada
                  Republike Slovenije in komisija podpira ta amandma. Želi kdo besedo o 1. členu in
                  o teh amandmajih? Nihče ne želi besede. Zato bomo prešli h glasovanju.</p>
               <p>Na glasovanje dajem amandma pod točko 1. Ugotovimo sklepčnost! <stage>(41
                     prisotnih.)</stage></p>
               <p>Ponovno vas prosim, da ugotovimo sklepčnost! Bolje je 10 minut ugotavljati
                  sklepčnost, kot potem imeti odmor 10 minut. Ugotovimo sklepčnost! <stage>(40
                     prisotnih.)</stage></p>
               <p>Tretjič bomo sklepčnost ugotavljali čez 10 minut. Prosim, da vsi ostanete v
                  dvorani. 10 minut neverjetno hitro mine.</p>
            </sp>
            <stage type="time">(Seja je bila prekinjena ob 15.45 uri in se je nadaljevala ob 15.50
               uri.)</stage>
            <sp xml:id="SDZ1-Izredna-53-1996-10-08.sp73">
               <speaker>PODPREDSEDNIK DR. LEV KREFT:</speaker>
               <p>Zbor ni sklepčen. Drage gospe, spoštovani gospodje, jaz vam moram po pravici
                  povedati, da se mi to seveda več ne da delati in zaradi tega danes z delom ne bomo
                  nadaljevali, ker mislim, da nima nikakršnega smisla. Jutri ob 9. uri pa je sklican
                  kolegij Državnega zbora. Prosim vse vodje poslanskih skupin, da se tega kolegija
                  ob 9. uri jutri udeležijo. Hvala lepa.</p>
            </sp>
            <stage type="time">(SEJA JE BILA PREKINJENA 8. OKTOBRA 1996 OB 15.50 URI IN</stage>
         </div>
      </body>
   </text>
</TEI>

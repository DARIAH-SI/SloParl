<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <bibl>
               <idno type="custom" subtype="session">3E59CD0B200333A0C1257832004838A8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=I&amp;type=sz&amp;uid=3E59CD0B200333A0C1257832004838A8</idno>
            </bibl>
         </sourceDesc>
         <sourceDesc>
            <p>Information about the source</p>
         </sourceDesc>
      </fileDesc>
  </teiHeader>
  <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <head type="session">41. izredna seja</head>
            <docDate>(7. februar 1996)</docDate>
            <castList>
               <castItem>Sejo je vodil Jožef Školč, predsednik Državnega
                  zbora.</castItem>
            </castList>
            <stage>Seja se je pričela ob 15.14 uri.</stage>
            <sp>
               <speaker>PREDSEDNIK JOŽEF ŠKOLČ:</speaker>
               <p>Spoštovani kolegice poslanke, kolegi poslanci! Prosil bi vas, da zasedete svoja mesta.</p>
               <p>Pričenjam 41. izredno sejo Državnega zbora Republike Slovenije. Prosil bi tudi za mir v dvorani. Ponovno bi prosil, da vsi zasedete svoja mesta in omogočite, da pričnemo z napovedano 41. izredno sejo.</p>
               <p>Obveščen sem, da so zadržani in se današnje seje ne morejo udeležiti naslednji poslanke in poslanci: gospod Maksimiljan Lavrinc, dr. Bojan Korošec, dr. Leo Šešerko, gospod Ignac Polajnar, ki se je seje udeležil. Vidim, da se je opravičilo več ljudi kot je potrebno. Gospod Feri Horvat, gospa Irena Oman, dr. Lev Kreft za začetek seje, gospod Ivan Sisinger in gospod Borut Pahor.</p>
               <p>Prosim, da ugotovimo prisotnost v dvorani! Ugotavljamo prisotnost! (67 poslank in poslancev.) Državni zbor je sklepčen in lahko odloča.</p>
               <p>Na sejo sem vabil predsednika in člane Vlade Republike Slovenije, kandidate za ministra za kulturo gospoda dr. Janeza Dularja, ministra za delo, družino in socialne zadeve gospoda mag. Antona Ropa in ministra za znanost in tehnologijo gospoda dr. Andreja Umeka. Vse, ki so se seje udeležili, prav lepo pozdravljam.</p>
               <p>41. izredna seja Državnega zbora je sklicana na predlog predsednika Vlade Republike Slovenije. Predlog dnevnega reda ste prejeli danes s sklicem 41. izredne seje in je sledeč:</p>
               <p>1. Predlog predsednika Vlade Republike Slovenije za imenovanje dr. Janeza Dularja za ministra za kulturo, mag. Antona Ropa za ministra za delo, družino in socialne zadeve in dr. Andreja Umeka za ministra za znanost in tehnologijo.</p>
               <p>Predloga za umik ali za razširitev dnevnega reda nismo prejeli in sprašujem, ali želi kdo najprej v zvezi z umikom karkoli predlagati? (Ne želi.)</p>
               <p>Želi kdo predlagati razširitev dnevnega reda? (Ne želi.)</p>
               <p>Torej prehajamo na določitev dnevnega reda. Prosil bi za zbranost v dvorani. Pred glasovanjem o dnevnem redu v celoti vas želim obvestiti, da se bo Državni zbor na tej seji seznanil, če bo to potrebno, tudi s poročilom Mandatno-imunitetne komisije o prenehanju mandata poslancu, ki je v skladu s 14. členom zakona o poslancih opravljal funkcijo poslanca namesto poslanca, ki je sprejel funkcijo v Vladi Republike Slovenije.</p>
               <p>Na glasovanje dajem zaenkrat nesporni dnevni red. Ugotovimo sklepčnost! (Ni konstatacije.)</p>
               <p>Kdo je za? (63 poslancev.) Je kdo proti? (2 poslanca.)</p>
               <p>Ugotavljam, da je predlog dnevnega reda 41. izredne seje Državnega zbora sprejet.</p>
               <p>Prehajamo torej k <title>1. TOČKI DNEVNEGA REDA - OBRAVNAVA PREDLOGOV PREDSEDNIKA VLADE REPUBLIKE SLOVENIJE ZA IMENOVANJE DR. JANEZA DULARJA ZA MINISTRA ZA KULTURO, DR. ANDREJA UMEKA ZA MINISTRA ZA ZNANOST IN TEHNOLOGIJO IN MAG. ANTONA ROPA ZA MINISTRA ZA DELO, DRUŽINO IN SOCIALNE ZADEVE</title>.</p>
               <p>Predlagam, da opravimo razpravo o vsakem kandidatu posebej, medtem, ko bi glasovanje o vseh treh opravili hkrati, vendar za vsakega kandidata na posebni glasovnici.</p>
               <p>Predsednik Vlade dr. Janez Drnovšek Državnemu zboru predlaga, da dr. Janeza Dularja imenuje za ministra za kulturo in sprašujem predsednika Vlade, ali želi obrazložiti svoj predlog za ministra za kulturo? (Ne želi.)</p>
               <p>Predlagani kandidat se je predstavil Odboru za kulturo, šolstvo in šport in odgovarjal na vprašanja članov odbora. Predsednik odbora mi je poslal mnenje in predsedniku Vlade mnenje, ki ga je odbor sprejel o predlaganem kandidatu in sicer je odbor podal pozitivno mnenje o dr. Janez Dularju kot kandidatu za ministra za kulturo. Sprašujem poročevalca ali želi besedo? (Ne želi.) Želi predstavnik sekretariata za zakonodajo? (Ne želi.) Želijo besedo predstavniki poslanskih skupin?</p>
               <p>Gospod Jagodnik v imenu poslanske skupine Združene liste.</p>
            </sp>
            <sp>
               <speaker>JOŽE JAGODNIK:</speaker>
               <p>Spoštovani gospod predsednik, kolegice in kolegi! Spoštovani gospod predsednik Vlade in člani Vlade! Poslanska skupina Združene liste iskreno čestita vsem poslankam in poslancem kulturni praznik 8. februar.</p>
               <p>Ob tem vam želimo povedati naslednje. Predloga predsednika Vlade dr. Drnovška za imenovanje dr. Dularja za ministra za kulturo ne bomo podprli iz naslednjih razlogov: Dr. Dular kot kandidat na hearingu ni znal odgovoriti na vprašanje, katere so potrebne spremembe v zakonih, ki smo jih v zadnjih treh letih sprejemali s področja kulture. Njegov odnos do lastninjenja je za nas nesprejemljiv, prav tako njegov odnos do odstranjevanja spomenikov v čast naše bližnje preteklosti. In pa četrtič. Glede na delovanje dr. Dularja kot ministra brez listnice v Vladi tako imenovanega Demosa, nas ni prepričal, da bo gospod Dular kot minister za kulturo znal delovati brez strankarskih primesi.</p>
               <p>To so razlogi, zaradi katerih ne bomo podprli njegove kandidature, hkrati pa v tem trenutku izjavljamo, da bomo v zakonodajni postopek pripravili predlog zakona o zagotavljanju sredstev za nekatere nujne programe na področju kulture. Hvala lepa.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Vse poslanske skupine in pa tudi poslanke in poslance obveščam, da je na dnevnem redu samo razprava o treh predlogih za ministre, ki jih je predlagal predsednik Vlade v skladu s svojimi pooblastili in vas srčno naprošam, da na dan, ko je kulturni praznik, bom rekel kulturno razpravljate samo o tistih stvareh, ki so na dnevnem redu. Želi še kdo v imenu poslanskih skupin? (Ne želi.) Želi kdo od poslancev in poslank razpravljati o prvem predlogu?</p>
               <p>Gospa Breda Pečan.</p>
            </sp>
            <sp>
               <speaker>BREDA PEČAN:</speaker>
               <p>Hvala lepa. Dober dan kolegicam in kolegom, poslankam in poslancem, dober dan predstavnikom Vlade in medijev, rada bi v zvezi s predlogom za imenovanje za ministra za kulturo dr. Dularja vprašala sledeče. Glede na to, da bo v primeru, da bo izvoljen, moral tukaj priseči in izpovedati, da bo deloval v skladu z ustavo in zakonom, bi rada vprašala, ali misli delovati v skladu z ustavo in zakonom tako, kot je to delal v letu 1991 kot predsednik Komisije za dodeljevanje stanovanj in stanovanjskih kreditov pri Vladi Republike Slovenije, ko je v takem slogu podpisoval kilometrske sezname prenosa stanovanjske pravice s staršev na otroke, ko so se starši preseljevali v mnogo večje hiše, otroci pa prevzemali v nasprotju s takrat veljavno zakonodajo mnogo prevelika družbena stanovanja in na njih stanovanjsko pravico.</p>
               <p>Ali se bo ravnal v skladu z zakonom, kot takrat, ko je podpisoval soglasja k spreminjanju službenega stanovanja v stanovanje s stanovanjsko pravico, in to aprila 1991, ko je oktobra meseca istega leta bil sprejet stanovanjski zakon, se pravi, da je aprila meseca že bilo znano, to je manj kot 6 mesecev prej, kakšne bodo rešitve v stanovanjskem zakonu, v Vladi Slovenije prav gotovo, v zvezi z možnostjo odkupa družbenih stanovanj. Sprašujem tudi, ali bo na tak način ravnal tudi na Ministrstvu za kulturo, saj vendar to ministrstvo odloča o izredno pomembnih zadevah v zvezi z denacionalizacijskimi postopki. Če misli na tak način ravnati, potem se mora premisliti, preden bo prisegel, zaradi tega, ker bi bila to lažna prisega. Hvala.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Želi še kdo razpravljati? Gospa Mateja Kožuh-Novak.</p>
            </sp>
            <sp>
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Nikoli nisem marala postavljanja spomenikov. Ko sem pred dnevi hodila po Londonu in gledala vse tiste veljake, vojskovodje, sem razmišljala, ubogi ljudje, kako jim postavljajo na piedestale spomenike zato, da jih lažje pripravljajo, da gredo izgubljat življenja za interese bogatih posameznikov. Pa ko sem se spraševala, zakaj pravzaprav spomeniki, sem rekla, vsaj ena reč je dobra. Učijo ljudi nekaj o umetnosti. Rada bi namreč pojasnila, zakaj ne morem podpreti sedanjega kandidata za ministra. Šla sem si prav pogledati, koliko je star in sem ugotovila, da je pol leta mlajši od mene, torej da je ravno tako rojen v vojni kot jaz. Zdi se mi fascinantno, da lahko kandidira za kulturnega ministra človek, ki podreja umetnost političnim spletkam, ki je pripravljen zato, da bo nekomu ugajal, podpreti, da se umaknejo spomeniki, ki sta jih delala dva - kot vem, do zdaj ju ni še nihče demantiral, da nista umetnika - gospod Tršar in gospod Kalin, dva med najbolj priznanimi kiparji moderne slovenske dobe. Menim, da tak človek dejansko ne more zastopati teh, ki so te kipe ustvarjali.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Hvala. Ali želi še kdo razpravljati? (Ne.) Sprašujem kandidata za ministra za kulturo, dr. Janeza Dularja, ali želi spregovoriti? (Ne.) Zaključujem razpravo in prehajam k predlogu predsednika Vlade, dr. Drnovška, ki zboru predlaga, da zbor imenuje mag. Antona Ropa za ministra za delo, družino in socialne zadeve. Najprej sprašujem predsednika Vlade, ali želi dodatno obrazložiti svoj predlog? (Ne.) Predlagani kandidat se je predstavil Odboru za zdravstvo, delo, družino in socialno politiko in odgovarjal na vprašanja članov odbora. Predsednik odbora je meni in predsedniku Vlade Republike poslal mnenje, ki ga je odbor sprejel ob predlaganem kandidatu, in sicer je odbor podal pozitivno mnenje o mag. Antonu Ropu kot kandidatu za ministra za zdravstvo, delo, družino in socialne zadeve. Sprašujem poročevalca odbora, ali želi besedo? (Ne.) Ali želi besedo predstavnik sekretariata? (Ne.) Ali želijo besedo predstavniki poslanskih skupin? Gospod Pavlica v imenu Združene liste.</p>
            </sp>
            <sp>
               <speaker>MILOŠ PAVLICA:</speaker>
               <p>Hvala in lep pozdrav vsem. Moram reči, da smo v poslanski skupini z velikim pričakovanjem in z velikim zanimanjem prisluhnili predstavitvi programa kandidata za ministra za delo, družino in socialne zadeve. Program, ki ga je na odboru podal, je po naši oceni tako obsežen in metode, ki jih je kandidat predstavil, po katerih naj bi se zavzemal za izvedbo tega programa do prihodnjih volitev, so take, da nam ne vlivajo zaupanja, da bo kandidat v stanju obljubljeni program tudi izpolniti. Do tega smo še posebej skeptični zaradi dosedanjega ravnanja predsednika Vlade in finančnega ministrstva, kar se tiče tega področja. Zato smo se v poslanski skupini odločili, da kandidata za ministra za delo, družino in socialne zadeve ne podpremo.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Hvala. Ali želi še kdo v imenu poslanskih skupin? (Ne.) Besedo dajem poslankam in poslancem. Gospod Kopše ima besedo.</p>
            </sp>
            <sp>
               <speaker>JOŽEF KOPŠE:</speaker>
               <p>Gospe in gospodje! Odločitev ministrskega predsednika za predlaganje kandidata mag. Ropa se mi zdi dvojna. Prvič je to mlad človek, ki bo moral prevzeti eno najtežjih ministrstev v državi in se bo moral soočiti s slabim delom od leta 1990 do danes in bo na žalost v tem kratkem času, ki ga ima, izgubil na svojem političnem ugledu zaradi ministrstva, ki je bilo vodeno skozi iz ene stranke od leta 1990, sicer separe samo gospa ministrica Jožica Puhar, ki pa je iz stranke, ki je pozneje dobila to ministrstvo uradno v Vladi; za gospo Klinar bi težko kaj rekel, vendar po petih letih tega mandata je izredno težko popraviti karkoli, po mojem so bile velike napake storjene v tem ministrstvu dosedaj, veliko denarja stran vrženega in bi gospoda Ropa, kot poslanec tega Državnega zbora prosil, če drugo ne, naj vsaj naredi revizijo in oceno dela ministrstva do danes. Hvala lepa.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Hvala. Želi še kdo razpravljati? (Ne želi.) Sprašujem kandidata za ministra za delo, družino in socialne zadeve, če želi besedo? (Ne želi.) Torej zaključujem tudi razpravo o tem kandidatu in prehajam k predlogu predsednika Vlade dr. Janeza Drnovška, ki zboru predlaga, da dr. Andreja Umeka imenuje za ministra za znanost in tehnologijo. Sprašujem predlagatelja, ali želi besedo? (Ne želi.) Predlagani kandidat se je predstavil Odboru za znanost in tehnologijo in odgovarjal na vprašanja članov odbora.</p>
               <p>Predsednik odbora je meni in predsedniku Vlade poslal mnenje, ki ga je odbor sprejel o predlaganem kandidatu, in sicer je odbor podal pozitivno mnenje o dr. Andreju Umeku, kot kandidatu za ministra za znanost in tehnologijo.</p>
               <p>Sprašujem poročevalca, če želi besedo? (Ne želi.) Želi besedo predstavnik sekretariata? (Ne želi.) Želijo besedo predstavniki poslanskih skupin? V imenu Združene liste dr. Mateja Kožuh-Novak.</p>
            </sp>
            <sp>
               <speaker>DR. MATEJA KOŽUH-NOVAK:</speaker>
               <p>V poslanski skupini Združene liste pozdravljamo to, da je kandidat iz Maribora zato, ker menimo, da v nasprotju z drugimi strankami, ki seveda zanemarjajo regionalni razvoj, da moramo podpreti, z mariborske Univerze bom rekla, ker menimo, da je treba podpreti decentralizacijo in podpreti razvoj regij, zlasti pa take regije kot je Maribor, ki za ostalimi regijami zaostaja. Vendar pa žal nas kandidat ni prepričal v eni ključni stvari. Problem tako majhnega prostora, kot je Slovenija, je, kako vzpodbuditi tekmovalnost na najbolj pomembni učni ustanovi in to je Univerza.</p>
               <p>Menimo, da je to ključni problem slovenskih univerz, da je premajhen pretok strokovnjakov in znanstvenikov, zaradi tega ne moremo podpreti kandidatove izjave, da bo namenjal več sredstev za raziskovalno delo univerzam, ker menimo, da je treba za ta sredstva tekmovati, da le v zdravem tekmovanju pridejo lahko na vrh res dobri znanstveniki in znanstvene ekipe.</p>
               <p>Tudi na vprašanje kaj meni narediti za boljše povezovanje znanja v inštitutih in na univerzah, nam kandidat ni zadovoljivo odgovoril. Menimo pa, da je, kakorkoli je slovenski prostor majhen, je tega povezovanja absolutno premalo, kar nam jemlje energijo in denar. Zaradi tega poslanska skupina kandidata ne bo podprla.</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo predstaviti mnenje poslanske skupine? (Ne želi.) Besedo dajem poslankam in poslancem. Ne vidim nobene prijave. Želi pred zborom nastopiti kandidat za ministra? (Ne želi.) Torej zaključujem razpravo. Predlagam, da tako kot sem napovedal, glasujemo hkrati o vseh treh predlaganih kandidatih in sicer tako, da bo vsak poslanec prejel za vsakega kandidata posebno glasovnico.</p>
               <p>V skladu z drugim odstavkom 265. člena Poslovnika Državnega zbora se o imenovanju ministrov glasuje tajno. Tajno se glasuje z glasovnicami, in sicer tako, da bomo na glasovnici obkrožili besedo za ali besedo proti. Kandidat bo izvoljen, če bo za glasovala večina poslancev, ki bodo oddali veljavne glasovnice. Tajno glasovanje vodi predsednik Državnega zbora s pomočjo sekretarke Državnega zbora in štirih poslancev, ki jih izvoli Državni zbor. Predlagam, da mi pri glasovanju pomaga utečena ekipa, in sicer: Stane Frim, gospa Breda Pečan, dr. Janez Podobnik in gospod Tone Peršak. Sprašujem, ali kdo nasprotuje temu predlogu? Nasprotujete, gospod Podobnik? Gospod Metelko, se strinjate? Hvala lepa. Ali kdo tako popravljenemu predlogu nasprotuje? Gospod Stane Frim, gospa Breda Pečan, gospod Alojz Metelko in gospod Tone Peršak.</p>
               <p>Če ne nasprotujete, potem dajem tak predlog na glasovanje. Ugotovimo sklepčnost! (66 prisotnih.)</p>
               <p>Kdo je za? (64 poslancev.) Je kdo proti? (Nihče.)</p>
               <p>Ugotavljam, da je predlog sprejet.</p>
               <p>V skladu z drugim odstavkom 97. člena Poslovnika Državnega zbora bodo poslancem vročene glasovnice, tako da pride vsak k mizi predsedujočega in pove svoje ime in priimek. Poslanec, ki pomaga pri izvedbi glasovanja, izroči glasovnico, sekretarka Državnega zbora pa označi pri imenu in priimku poslanca v seznamu, da mu je bila glasovnica vročena.</p>
               <p>Glasovali bomo v avli pred dvorano. Prosim poslanke in poslance, da izpolnjene glasovnice oddajo v glasovalno skrinjico, ki bo v dvorani pred mizo predsedujočega.</p>
               <p>Glasovanje bo potekalo od 16.00 do 16.15 ure, sejo pa bomo nadaljevali ob 16.45 uri.</p>
               <p>Prehajamo torej na izvedbo tajnega glasovanja in prosim poslance, ki mi bodo pomagali pri glasovanju, da se takoj zglasijo v sobi 117.</p>
            </sp>
            <stage>(Seja je bila prekinjena ob 15.38 uri in se je nadaljevala ob 16.46 uri.)</stage>
            <sp>
               <speaker>PREDSEDNIK JOŽEF ŠKOLČ:</speaker>
               <p>Gospe in gospodje, prosil bi vas, da v tem svečanem trenutku zasedete svoja mesta in omogočite, da razglasim rezultate volitev. Ugotavljam prisotnost! (59 poslank in poslancev.) Zbor je sklepčen in zato objavljam izid glasovanja.</p>
               <p>Najprej zapisnika ugotovitve izida glasovanja o imenovanju ministra za kulturo.</p>
               <p>Glasovanje je potekalo 7. februarja 1996 v prostorih Državnega zbora Republike Slovenije. Razdeljenih je bilo 81 glasovnic, oddanih je bilo 81 glasovnic, neveljavni sta bili dve glasovnici, veljavnih je bilo 79 glasovnic. "Za" je glasovalo 48 poslancev, "proti" pa 31 poslancev. Na podlagi tega izida je bil za ministra za kulturo imenovan gospod dr. Janez Dular in mu v imenu zbora čestitam. (Ploskanje.) Prosim dr. Dularja, da pred zborom zapriseže. Ali bi lahko šli od tukaj stran, ker vodimo proceduro in bi prosil tudi za mir v dvorani. Izvolite, gospod Dular.</p>
            </sp>
            <sp>
               <speaker>DR. JANEZ DULAR:</speaker>
               <p>Prisegam, da bom spoštoval ustavni red, da bom ravnal po svoji vesti in z vsemi svojimi močmi deloval za blaginjo Slovenije. (Ploskanje.)</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Gospodje poslanci, prosil bi vas, če zasedete svoja mesta. Bral bom naslednji zapisnik o ugotovitvi izida glasovanja o imenovanju ministra za delo, družino in socialne zadeve.</p>
               <p>Glasovanje je potekalo 7. februarja 1996 v prostorih Državnega zbora Republike Slovenije. Razdeljenih je bilo 81 glasovnic in ravno tako je bilo oddanih 81 glasovnic. Neveljavni sta bili dve glasovnici, veljavnih je bilo 79 glasovnic. "Za" je glasovalo 52 poslancev, "proti" pa 27 poslancev. Na podlagi tega izida glasovanja je bil za ministra za delo, družino in socialne zadeve imenovan gospod mag. Tone Rop in mu v imenu zbora čestitam in ga prosim, da zapriseže pred zborom. (Ploskanje.)</p>
            </sp>
            <sp>
               <speaker>MAG. TONE ROP:</speaker>
               <p>Prisegam, da bom spoštoval ustavni red, da bom ravnal po svoji vesti in z vsemi svojimi močmi deloval za blaginjo Slovenije. (Ploskanje.)</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Prehajamo k zapisniku o ugotovitvi izida glasovanja o imenovanju ministra za znanost in tehnologijo. Glasovanje je potekalo ravno tako 7. februarja v prostorih Državnega zbora Republike Slovenije, razdeljenih je bilo 81 glasovnic, oddanih je bilo 81 glasovnic. Neveljavni sta bili 2 glasovnici, veljavnih pa je bilo 79 glasovnic. "Za" je glasovalo 48 poslancev, "proti" pa 31 poslancev in na podlagi tega izida glasovanja je bil za ministra za znanost in tehnologijo imenovan gospod dr. Andrej Umek in mu v imenu zbora čestitam. (Ploskanje.) Hkrati ga prosim, da zapriseže pred zborom.</p>
            </sp>
            <sp>
               <speaker>DR. ANDREJ UMEK:</speaker>
               <p>Prisegam, da bom spoštoval ustavni red, da bom ravnal po svoji vesti in z vsemi svojimi močmi deloval za blaginjo Slovenije. (Ploskanje.)</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>S tem zaključujem to točko dnevnega reda. Prosil bi pa vas, da glede na to, da je dr. Rado Bohinc v skladu z zakonom o poslancih ponovno sprejel funkcijo poslanca, prosim, da se takoj sestane v velikem salonu Mandatno-imunitetna komisija in pripravi ustrezen ugotovitveni sklep, s katerim se bo zbor seznanil čez 15 minut, se pravi 10 minut čez 17. uro.</p>
            </sp>
            <stage>(Seja je bila prekinjena ob 16.52 uri in se je nadaljevala ob 17.14 uri.)</stage>
            <sp>
               <speaker>PREDSEDNIK JOŽEF ŠKOLČ:</speaker>
               <p>Spoštovane poslanke, kolegi poslanci, prosil bi vas, da zasedete svoja mesta v dvorani. Ugotavljam prisotnost za nadaljevanje seje! (36 poslank in poslancev.) Vodje in sekretarje poslanskih skupin naprošam, da zagotovijo sklepčnost v dvorani in jo v tem trenutku ponovno ugotavljam. Ugotavljamo prisotnost! (49 prisotnih.) Zbor je sklepčen in lahko nadaljuje z sejo.</p>
               <p>Prehajamo na seznanitev zbora s poročilom Mandatno-imunitetne komisijo <title>O PRENEHANJU MANDATA POSLANCU, KI JE V SKLADU S 14. ČLENOM ZAKONA O POSLANCIH OPRAVLJAL FUNKCIJO POSLANCA, KI JE PREVZEL FUNKCIJO V VLADI REPUBLIKE SLOVENIJE</title>.</p>
               <p>Sprašujem poročevalko Mandatno-imunitetne komisije, če želi besedo? Izvolite, gospa Skukova.</p>
            </sp>
            <sp>
               <speaker>NADA SKUK:</speaker>
               <p>Hvala za besedo. Spoštovane kolegice in kolegi! Mandatno-imunitetno komisija se je na 49. seji, danes 7.2. seznanila z ugotovitvenim sklepom Državnega zbora, da je dr. Rado Bohinc odstopil in mu je funkcija ministra prenehala s 7.2.1996. Poleg tega se je komisija seznanila tudi z dejstvom, da je bil dr. Rado Bohinc pred nastopom funkcije v Vladi poslanec in mu je v času trajanja te funkcije mandat poslanca miroval v skladu s 14. členom zakona o poslancih. Državni zbor je na 4. seji dne 23.2.1993 sprejel sklep, da v času, dokler izvoljeni poslanec dr. Rado Bohinc, ki je prevzel funkcijo v Vladi, ne more opravljati te funkcije, le to opravlja gospod Janez Kocijančič, rojen 1941, stanujoč v Ljubljani, Podrožniška 1. Zakon o poslancih v 14. členu določa, da poslanec, ki mu je mandat miroval v času opravljanja funkcije v Vladi, ponovno prične opravljati funkcijo poslanca, ko mu preneha funkcija v Vladi. Skladno s to določbo preneha z opravljanje funkcije poslanca tisti, ki je za ta čas opravljal le to.</p>
               <p>Na podlagi 133. člena Poslovnika Državnega zbora zato Mandatno-imunitetna komisija predlaga Državnemu zboru, da se na podlagi 14. člena zakona o poslancih seznani z naslednjim ugotovitvenim sklepom: dr. Radu Bohincu je z dnem 7.2.1996 prenehala funkcija ministra za znanost in tehnologijo in v skladu s prvim odstavkom 14. člena zakona o poslancih ponovno opravlja funkcijo poslanca, zato s tem dnem preneha opravljati funkcijo poslanca gospod Janez Kocijančič. (Ploskanje.)</p>
            </sp>
            <sp>
               <speaker>PREDSEDNIK JOŽEF ŠKOLČ:</speaker>
               <p>Sprašujem, če želi sekretariat kaj pripomniti k temu? (Ne.) Zboru predlagam, da se seznani z naslednjim ugotovitvenim sklepom, ki ga imate razmnoženega na klopi: dr. Radu Bohincu je z dne 7.2.1996 prenehala funkcija ministra za znanost in tehnologijo in v skladu s prvim odstavkom 14. člena zakona o poslancih ponovno opravlja funkcijo poslanca, zato s tem dnem preneha opravljati funkcijo poslanca gospod Janez Kocijančič. Gospodu Kocijančiču se za delo, ki ga je v tem mandatu opravljal, v imenu vseh iskreno zahvaljujem.</p>
               <p>S tem zaključujem 41. izredno sejo Državnega zbora Republike Slovenije in vam želim lep praznik in lep vikend.</p>
            </sp>
            <stage>(Seja je bila končana 7. februarja 1996 ob 17.20 uri.)</stage>
         </div>
      </body>
  </text>
</TEI>

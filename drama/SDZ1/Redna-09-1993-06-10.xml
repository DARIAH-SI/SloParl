<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="Redna-09-1993-06-10">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A367A659CAD58012C1257832004838A7</idno>
               <idno type="URI">A367A659CAD58012C1257832004838A7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-09-1993-06-10.DZ" n="09">
               <name>Redna</name>
               <date when="1993-06-10"/>
            </setting>
         </settingDesc>
         <particDesc>
            <listOrg>
               <org xml:id="Redna-09-1993-06-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">9. seja</stage>
            <stage type="date">(10. junij 1993)</stage>
            <stage type="chairman">Sejo je vodil mag. Herman Rigelnik, predsednik zbora</stage>
            <stage type="time">Seja se je pričela ob 13.17 uri</stage>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Spoštovane kolegice poslanke, kolegi poslanci, gospe in gospodje! Predlagam, da
                  začnemo sejo ob 13.15 uri zaradi tega, ker upam, da bomo do takrat dobili
                  razmnožen material oziroma stališča Vlade do tega zakona.</p>
               <p>Spoštovane kolegice poslanke, kolegi poslanci, gospe in gospodje! Pričenjam 9.
                  sejo Državnega zbora Republike Slovenije. Na to sejo sem vabil tudi predstavnike
                  Vlade Republike Slovenije in jih lepo pozdravljam. Za današnjo sejo zbora so se
                  vodjem poslanskih skupin opravičili poslanke in poslanci: dr. Dušan Bavdek, Janez
                  Kopač, dr. Ludvik Toplak, Jaša L. Zlobec, Polonca Dobrajc, Zmago Jelinčič, dr.
                  Peter Tancig, Bojan Korošec.</p>
               <p>Prosim, da ugotovimo sklepčnost. Ugotavljam, da je navzočih 69 poslank in
                  poslancev, tako da je zbor sklepčen in lahko odloča. Današnjo sejo sem sklical na
                  podlagi posveta z vodji poslanskih skupin. Glede na ta dogovor predlagam samo eno
                  točko dnevnega reda, in sicer ponovno odločanje o zakonu o spremembah in
                  dopolnitvah zakona o lastninskem preoblikovanju podjetij, na podlagi sklepa
                  Državnega sveta Republike Slovenije, da Državni zbor o zakonu ponovno odloča. Na
                  glasovanje dajem predlog dnevnega reda.</p>
               <p>Ugotovimo sklepčnost! <stage>(70 prisotnih.)</stage></p>
               <p>Kdo je za predlagani dnevni red? <stage>(71 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je glasovanje končano in da je predlog dnevnega reda 9. seje
                  Državnega zbora sprejet.</p>
               <p>Prehajamo na <title>1. TOČKO DNEVNEGA REDA</title> - zahtevo državnega sveta, da
                  Državni zbor ponovno odloča o zakonu, ki smo ga sprejeli na 8. seji Državnega
                  zbora, in sicer o zakonu o spremembah in dopolnitvah zakona o lastninskem
                  preoblikovanju podjetij.</p>
               <p>V skladu z drugim odstavkom 54. člena zakona o Državnem svetu sem poslal besedilo
                  sprejetega zakona predsedniku Državnega sveta, da bi Državni svet lahko, če bo
                  tako ocenil, v skladu z drugim odstavkom 91. člena Ustave Republike Slovenije še
                  pred razglasitvijo zakona zahteval, da Državni zbor o zakonu ponovno odloča.
                  Državni svet je na seji dne 7.6.1993 za omenjeni zakon to zahteval, zato
                  predsednik republike, glede na njegova pooblastila, zakona še ni razglasil, ker še
                  ni znana dokončna odločitev Državnega zbora. V skladu s tretjim odstavkom 27.
                  člena začasnega poslovnika Državnega zbora sem vas o tem obvestil in vam s sklicem
                  za današnjo sejo poslal sklep Državnega sveta, iz katerega je razvidno, zakaj je
                  uveljavil svojo ustavno možnost, da lahko predlaga ponovno odločanje o zakonu.
                  Ker je bila razprava o zakonu že zaključena, ker smo že odločali o vseh amandmajih
                  in sprejeli zakon v celoti, moramo na zahtevo Državnega sveta o zakonu ponovno
                  odločati. Pri ponovnem odločanju mora za sprejem zakona glasovati večina vseh
                  poslancev. Glede postopka pri ponovnem odločanju je zavzela stališče Komisija za
                  pripravo poslovnika, ki se glasi: Pristojno delovno telo Državnega zbora naj do
                  seje Državnega zbora, na kateri ponovno odloča o zakonu, pripravi mnenje o
                  utemeljenosti razlogov za ponovno odločanje Državnega zbora pred razglasitvijo
                  zakona. Poročevalcu delovnega telesa naj se na seji Državnega zbora omogoči
                  predstavitev mnenja delovnega telesa. Državni zbor na seji le odloča o zakonu, za
                  katerega Državni svet zahteva ponovno odločanje pred razglasitvijo. Poslanci
                  Državnega zbora imajo pri glasovanju pravico do obrazložitve svojega glasu. Po
                  takem postopku smo odločali o vseh do zdaj podanih zahtevah Državnega sveta, da
                  Državni zbor pred razglasitvijo zakona o njem ponovno odloča.</p>
               <p>Prehajamo na</p>
               <p>ponovno odločanje o zakonu o spremembah in dopolnitvah zakona o lastninskem
                  preoblikovanju podjetij.</p>
               <p>Zakon ste sprejeli s sklicem današnje seje. Prejeli ste tudi sklep Državnega
                  sveta, ki ga je sprejel na seji 7.6.1993. Na klop ste prejeli tudi mnenje Komisije
                  za spremljanje in nadzor lastninskega preoblikovanja družbene lastnine, ki je
                  včeraj na svoji seji obravnavala sklep Državnega sveta k navedenemu zakonu in
                  oblikoval svoje stališče do odločitve Državnega sveta. Prejeli ste tudi mnenje
                  Vlade Republike Slovenije o zahtevi Državnega sveta in mnenje Sekretariata za
                  zakonodajo in pravne zadeve. Želi poročevalec komisije besedo? Prosim, gospod
                  Rejc.</p>
            </sp>
            <sp who="SDZ1:RejcIzidor">
               <speaker>IZIDOR REJC:</speaker>
               <p>Državni svet je imel 7.6. svojo sejo, na kateri je obravnaval zakon o spremembah
                  in dopolnitvah zakona o lastninskem preoblikovanju, ki smo ga mi sprejeli 1.6., kot tu piše, nasprotoval dvema členoma 19. in 21. in predlagal, da Državni zbor
                  še enkrat odloča. Dal je tudi amandmajske predloge k obema členoma - 19., ki se
                  nanašata na sredstva, ki naj se uporabljajo tudi za sanacijo bank po 19. členu,
                  pač amandma, za katerega se zavzema. K temu pa še amandma, da se črta 29. člen, se
                  pravi, da se ničnost spravi z dnevnega reda.</p>
               <p>Komisija je včeraj obravnavala stališče in zahtevo Državnega sveta in seveda vse
                  to, kar smo napisali v svoji obrazložitvi. Dobili ste poročilo na mizo, iz
                  katerega se vidi, da smo na široko to zahtevo Državnega sveta obravnavali in
                  seveda ugotovili, kot je že gospod predsednik mag. Herman Rigelnik povedal, da
                  amandmajsko ne moremo dopolnjevati zakona.</p>
               <p>Poslovniška komisija in tudi obrazložitev sedmih členov jasno kaže na to, da lahko
                  zakon sprejmemo ali pa zavrnemo. Tako ne pride v poštev, da bi upoštevali oziroma
                  glasovali o amandmajih Državnega sveta. Člani komisije, ki smo delali na tem
                  področju včeraj, smo dali več predlogov. Na drugi strani tega poročila lahko
                  vidite, da so bili štirje predlogi sklepov, od katerih sta dva od gospoda Kopšeta
                  in dva od gospoda Potrča, nista bila sprejeta, sta pa tu navedena. Na zadnji
                  strani je sklep oziroma skupno stališče komisije, ki je enotno menila, da je nujno
                  potrebna lastninska zakonodaja in da ni moč odlašati z zakonom o lastninskem
                  preoblikovanju. In seveda 1. in 2. sklep, da se skladno z 91. členom ustave, ki
                  določa sprejemanje zakona oziroma proces pred tem, da se zakon objavi, je komisija
                  enotna, da se predloženi zakon sprejme. Ker smo videli, kakšno je razmerje med
                  Državnim svetom in Državnim zborom glede na posamezne zakone, smo dali tudi sklep
                  pod številko tri, ki govori o tem, da bo Državni zbor upošteval to razmerje med
                  Državnim svetom in Državnim zborom, seveda ko bo sprejemal poslovnik.</p>
               <p>Kot predsednik komisije, ki je veliko delala na tem, da bi bil zakon o dopolnitvah
                  in spremembah lastninskega preoblikovanja sprejet in seveda, da bi celovit zakon
                  zaživel, predlagam, da ga potrdimo. Hvala.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Rejc. Želi kdo obrazložiti svoj glas? Gospod Školč.</p>
            </sp>
            <sp who="SDZ1:ŠkolčJožef">
               <speaker>JOŽEF ŠKOLČ:</speaker>
               <p>Hvala lepa, gospod predsednik. Glasoval bom proti sprejemu tega zakona, in sicer
                  iz vrste razlogov, naštel bom pa štiri.</p>
               <p>Najprej zaradi samospoštovanja. V celoti sprejemam argumentacijo, ki jo je
                  oblikoval svet okrog teh dveh spornih amandmajev in tudi se boste spomnili, da sem
                  ob sprejemanju zakona to isto zagovarjal in ne morem glasovati za nekaj, v kar ne
                  verjamem.</p>
               <p>Drugo. Glasoval bom proti zaradi tega, ker mislim, da je pred Državnim zborom
                  odgovornost, da dela v skladu z ustavo. Ta določila so izrazito retroaktivna in po
                  tej plati bi bilo sprenevedavo nekaj sprejeti, za kar v naprej vemo, da ni
                  mogoče.</p>
               <p>Tretji razlog je, da ne morem pristati na to logiko, češ, mogoče bo Ustavno
                  sodišče razveljavilo morebitne sporne določbe, ali pa, da bomo prišli s popravki
                  zakona na ta popravek zakona in to je logika, ki je ne morem sprejeti in ki se ni
                  obrestovala niti pri tem, ko smo sprejemali tiste znamenite zakone o plačah.</p>
               <p>Mislim, da se parlament ne more na način, v kolikor ve, da je resna nevarnost, da
                  Ustavno sodišče nekaj izglasuje, norčevati iz samega sebe in nastaviti lice
                  nekomu, da mu razveljavi sporno normo.</p>
               <p>In ne nazadnje bom glasoval proti takemu zakonu tudi iz tistih razlogov, ki naj bi
                  bili argument za to, da se privatizacija izvaja. V kolikor bi bila ta določila
                  sprejeta, potem pomeni, da se en vitalen del slovenskega gospodarstva ne bi mogel
                  lastniniti, ocena je, da gre za približno 20% tega družbenega premoženja.</p>
               <p>Skratka, razlogov je še. Mislim, da so ti štirje zadostni, da glasujem proti.
                  Hvala lepa.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Školč. Doktor Rupel, bo obrazložil svoj glas.</p>
            </sp>
            <sp who="SDZ1:RupelDimitrij">
               <speaker>DR. DIMITRIJ RUPEL:</speaker>
               <p>Spoštovani gospod predsednik, spoštovani kolegice in kolegi! Glasoval bom za zakon
                  in torej v skladu s predlogom Vlade. Izjemoma se strinjam s tem, kar Vlada
                  predlaga.</p>
               <p>Kar zadeva argumente, ki jih navaja gospod Školč v zvezi z retroaktivnostjo, bi
                  vas rad opozoril na to, da seveda mi popravljamo nekaj, kar je bilo v prejšnjem
                  času uzakonjeno v nasprotju z moralo in splošno sprejemljivimi načeli. Mi moramo
                  vedeti, da to ni unikum v pravni, politični in kakršni koli zgodovini, ampak, da
                  je tudi ta parlament oziroma prejšnji parlament, slovenski parlament sprejel zakon
                  o denacionalizaciji, ki pomeni ravno tako brisanje določene zakonodaje oziroma
                  določenih stvari, ki so se zgodile v preteklosti v nasprotju z moralo in v
                  nasprotju z splošno sprejemljivi načeli. Isto velja za zakone o denacifikaciji, ki
                  so jih izvajali v Nemčiji in tako naprej.</p>
               <p>Torej, rad bi ugotovil na tem mestu, da se je Državni svet s svojo določitvijo o
                  odložilnem vetu v bistvu izkazal kot svet za varovanje pridobitev socializma.
                  Hvala lepa.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala. Svoj glas bo obrazložil gospod Rejc.</p>
            </sp>
            <sp who="SDZ1:RejcIzidor">
               <speaker>IZIDOR REJC:</speaker>
               <p>Spoštovani predsednik, gospe in gospodje! Obrazlagam svoj glas. Zakon je gotovo,
                  prvič, prepotreben. Zakon je tak, da je doslej najbolj pravičen, kar jih je bilo,
                  v kakršnikoli obliki. Zaposleni, bivši zaposleni in upokojeni, njim je - mislim,
                  da je doslej v največji možni meri dana možnost lastninjenja. S tem zakonom se,
                  kakorkoli obračamo, ustvarja pravni red na morali in odgovornosti. Zakon je odprt
                  do uveljavitve in sprejetega zakona v gospodarskih javnih službah. Na koncu vas
                  vprašam, veste, komu gre to vprašanje, kje ste vsi tisti, ki s polnimi ustmi
                  kličete in ste klicali na to, da naj bo pravica na tej zemlji in da bodo tisti, ki
                  so ostali, tudi nekaj dobili. Gre za razmerje peščice proti veliki večini, ki je
                  do sedaj imela občutek, da ni bila opeharjena v določenem trenutku. Hvala.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Rejc. Gospod Pukl želi obrazložiti svoj glas.</p>
            </sp>
            <sp who="SDZ1:PuklVitodrag">
               <speaker>VITODRAG PUKL:</speaker>
               <p>Spoštovani gospod predsednik, spoštovani zbor! Kot socialdemokrat bom glasoval za
                  sprejem tega zakona. Ne bi polemiziral s stališči gospoda Školča, ker so gotovo
                  legitimni in opravičljivi s pogledom na gospodarstvo njegove stranke. Njegova
                  stranka pač zastopa način, da se gospodarstvo najbolj in v najkrajšem času
                  učinkovito vzpostavi, vendarle menim, da bi opozoril, da naj ne prezre pri tem, da
                  je tudi občutek delavstva, občutek ljudi, da so pošteno obravnavani, ekonomski
                  faktorji, in to izredno važen ekonomski faktor. Kar se tiče protiustavnosti, o
                  kateri toliko slišimo, gospe in gospodje, poudarjam, tu ne gre za pravne zakone,
                  gre za ustavni zakon, gre za izredno važen politični zakon, gre za to, kdo bo
                  obdržal tisto, kar je po - dovolite, da rečem - kriminalni poti pridobil ali pa se
                  bomo odločili, da bomo skušali vsaj na začetni fazi upoštevati vse državljane kot
                  tiste, ki so prispevali k družbenem premoženju in jim tudi omogočiti, da vsaj s
                  tem občutkom stopijo v novo obdobje.</p>
               <p>Kar se tiče protiustavnosti. Ustava se že danes lahko razlaga na oba načina; da je
                  ta zakon z retroaktivno veljavo možen, ustava to izrecno dopušča, gre samo za
                  razlago. Po drugi strani gre za opozorilo, da smo mi sprejeli zakon o izvedbi
                  ustavnega zakona oziroma ustave, kjer smo izrecno določili prejšnji sklic
                  skupščine, in sicer z absolutno večino glasov, kot je to potrebno za ustavni
                  zakon, da se bo lastninjenje opravilo po določbah zakona, ko bo sprejet. Vsakdo je
                  bil opozorjen na to; ne gre za retroaktivnost, gre za dosledno izvajanje
                  zakonitosti. Zato bom glasoval za zakon.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala. Svoj glas bo obrazložil gospod Potrč.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Hvala lepa. Gospod predsednik, spoštovane kolegice in kolegi! 29. člen sprememb in
                  dopolnitev lastninskega zakona je gospodarsko in ustavno-pravno nesprejemljiv. To
                  smo poslanci Združene liste jasno povedali že ob odločanju o zakonu. Toda za
                  sprejem tega člena je glasovalo 44 od 78 poslancev, kar je skoraj absolutna
                  večina. Žal, tudi poslanci dveh koalicijskih strank. Kljub temu členu je velika
                  večina vseh poslancev, tudi tistih, ki danes najavljajo, da bodo glasovali proti,
                  zadnjič glasovala za sprejem tega zakona.</p>
               <p>Odložni veto Državnega sveta je potrdil moje prepričanje o nesprejemljivosti
                  rešitev, ki jih je podprla taka večina poslancev Državnega zbora. Naj povem, da je
                  to njihova pravica in hkrati slaba karakteristika našega dela. Argumenti teh
                  poslancev, da s tem preprečujemo krajo družbenega premoženja, so namreč izmišljeni
                  in zgolj politična parola, s katero žele prevarati ljudi in jim zamegliti pravo
                  bistvo njihove odločitve. To bistvo ni skrb za delavce in onemogočanje kraje
                  družbene lastnine, ker smo krajo družbene lastnine onemogočili z vrsto konkretnih
                  določb in rešitev v tem zakonu. Tudi poslanci Združene liste nismo eni od teh
                  rešitev ugovarjali, temveč jih v celoti podprli. Ne gre torej za preprečevanje
                  kraje družbene lastnine, temveč za povzročanje čim več pravnih nejasnosti, pravne
                  nestabilnosti in s tem tudi gospodarske negotovosti in gospodarske zmede, v kateri
                  bo mogoče čim lažje uveljaviti lastne interese glede političnega in kadrovskega
                  vpliva v gospodarstvu na škodo strokovnosti. Na žalost bodo zaposleni, vsi naši
                  državljani, ponovno nosili posledice takih odločitev.</p>
               <p>Glede na tako veliko večino poslancev, ki so glasovali za ta člen in dejanske
                  razloge njihovih odločitev, ne verjamem, da je ponovno glasovanje o tem vprašanju
                  v Državnem zboru lahko drugačno. Ta rešitev bo vedno dobila večino, na žalost.
                  Toda, če je tako, je nesmiselno ob odložnem vetu glasovati proti zakonu, saj bi s
                  tem zavrli proces lastninjenja in ustvarili pogoje za ponovno mukotrpno razpravo
                  in odločanje o vseh različnih pogledih o tem vprašanju. Ko pa bi čez mesec ali
                  dva, če sem optimist, ponovno odločali, bi bil rezultat glede tega člena približno
                  enak, le za ta čas bi lastninjenje onemogočili ali otežili, hkrati pa bi dali
                  možnost desnici, da že pridobljene pravice delavcev v veljavnem zakonu izniči ali
                  še zmanjša.</p>
               <p>Končno imamo v ustavnem sistemu institucijo, Ustavno sodišče, ki bo, upam, čimprej
                  presodilo ustavnost osporavane rešitve.</p>
               <p>Zadnji primer odložnega veta Državnega sveta me še bolj utrjuje v prepričanju, da
                  smo doslej ravnali napak, ker nismo dovolili in omogočili, da bi Državni zbor na
                  podlagi odložnega veta z večino glasov vseh poslancev <gap n="..."/></p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Gospod Potrč, gre za obrazložitev glasu. Prosim.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Saj jaz razlagam. Ali smem ta stavek prebrati? Na zahtevo kvalificiranih
                  predlagateljev lahko razpravljal in odločal tudi o posameznih dopolnitvah zakona,
                  seveda v členih in smereh, kakor jih je opredelil Državni svet v svojem odložnem
                  vetu. Zaradi enega člena moramo pač glede na take rešitve ponovno odločati o
                  celotnem zakonu.</p>
               <p>Ker je nujno, da se lastninjenje prične in opravi, ker verjamem, da bo Ustavno
                  sodišče presodilo ustavnost spornega člena zakona, ker ob nesprejemljivi proceduri
                  ne želim zaradi enega člena zakona onemogočiti lastninjenje in tudi delavce
                  prikrajšati za težko priborjene pravice in ker kot vladna stranka v celoti
                  podpiramo stališča Vlade dr. Janeza Drnovška, predsednika LDS, bom glasoval za
                  zakon. Tako bo ravnala tudi večina mojih kolegov v Združeni listi. Hvala.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala. Besedo obrazložitve ima gospod Anderlič.</p>
            </sp>
            <sp who="SDZ1:AnderličAnton">
               <speaker>TONE ANDERLIČ:</speaker>
               <p>Spoštovani! Glasoval bom proti. Žal mi je, da moram na tak način glasovati proti
                  celotnem zakonu, ker nimam možnosti zaradi proceduralnih in drugih razlogov, da bi
                  se izjasnjeval samo o spornih amandmajih.</p>
               <p>Glasoval bom proti zaradi tega, ker gre v tem primeru tudi za določeno zavajanje,
                  saj ne gre za odpravljanje, na inkriminiran način pridobljenega družbenega
                  kapitala, ampak je nesporno jasno, da taka inkriminirana dejanja nikoli ne
                  zastarajo in da jih je mogoče preganjati po pravosodni poti, dokler je to komu v
                  interesu in ima voljo za to.</p>
               <p>Drugič. Revizije so možne že sedaj, od leta 1991 naprej, že po dosedanji
                  ureditvi.</p>
               <p>Glasoval bom tudi proti temu, ker imamo možnost, da v novi proceduri preprosto
                  izpustimo sporne člene in vse ostalo, kar je nujno potrebno za uveljavitev ali pa
                  za začetek izvajanja zakona o lastninjenju, ki smo ga sprejeli pred pol leta in
                  zato sem za to, da ga čimprej v novi proceduri sprejmemo.</p>
               <p>V tem trenutku se odločam za utrjevanje pravne države v nasprotju z mogoče
                  pravičniškimi kriteriji, kot bi nekateri radi slišali. Hvala.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Anderlič. Svoj glas bo obrazložil gospod Lap.</p>
            </sp>
            <sp who="SDZ1:LapSašo">
               <speaker>SAŠO LAP:</speaker>
               <p>Spoštovani! Glasoval bom za ta zakon in to iz več razlogov.</p>
               <p>Prvič zato, ker sem stanoviten in sem tudi prvič glasoval za.</p>
               <p>Drugič zato, ker sem prepričan, da je zakon, tak kot je, dober.</p>
               <p>In tretjič zato, ker se mi zdi, da je končno prišel čas, ko naj se to narodovo
                  premoženje, oprostite, družbeno premoženje začne lastniniti. Hvala.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Lap. Svoj glas bo obrazložil gospod Pregelj.</p>
            </sp>
            <sp who="SDZ1:PregeljŽarko">
               <speaker>ŽARKO PREGELJ:</speaker>
               <p>Spoštovani! Glasoval bom za ta zakon, kot sem tudi že prejšnjič glasoval za.
                  Poslanci Slovenske ljudske stranke smo tvorno sodelovali in menimo, da ta zakon
                  mora začeti veljati in da je skrajni čas, da se je lastninski proces v naši državi
                  izpeljal. Zavračam obtožbe, da je sporni 29. člen protiustaven. Namreč, na zakon
                  je treba gledati kot celoto. Nikoli en člen ne učinkuje sam od sebe. Tudi na
                  ustavo je treba gledati kot celoto.</p>
               <p>V 155. členu je natančno napisano, kdaj lahko velja določeno določilo zakona za
                  nazaj. Takrat, kadar to določa javna korist in kadar niso kršene pridobljene
                  pravice. Zavedati se moramo, kaj je javna korist v tem primeru in kaj so to
                  pridobljene pravice. Vprašati se moramo, katere pridobljene pravice zaposlenih so
                  bile kršene z neodplačnimi prenosi družbenega premoženja na druge pravne osebe.
                  Praksa kaže, da so bile te pravice velikokrat kršene. Ta zakon zgolj določa
                  sistem, da se ti prenosi razveljavijo; tisti zaposleni, ki pa menijo, da so s
                  prenosom ustvarili večje premoženje, da so ustvarili korist za javno korist, tisti
                  bodo to dokazali in za njih ustava velja in bo njihov prenos zakonit. Kdor pa tega
                  ne bo mogel dokazati, bo moral priznati, da je opravil nezakonit prenos. Hvala
                  lepa.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospod Žarko Pregelj. Svoj glas bo obrazložil gospod Peršak.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Tudi jaz sem eden tistih, ki bodo glasovali za zakon, in sicer tako, kot je bilo
                  pravkar rečeno, zaradi tega, ker drugi odstavek 155. člena ustave demantira tiste,
                  ki so očitali, da počnemo nekaj, kar ni pravno ali ustavno, ker jasno pove, v
                  katerih primerih zakon lahko določi, da imajo posamezne določbe učinek za
                  nazaj.</p>
               <p>Kar zadeva javno korist in pridobljene pravice - bilo je pravkar rečeno, s tem se
                  strinjam.</p>
               <p>Drugi razlog je ta, da jaz sicer mislim, da bi se dalo 29. člen tega zakona
                  ustrezneje napisati, vendar očitno v koaliciji, ki je odgovorna, ni bilo te
                  pripravljenosti za to, da bi se o tem dogovorili.</p>
               <p>Tretjič, moram povedati, da žal ne morem mimo tega, da Državni svet ponovno
                  predlaga proceduro, ki ni v skladu z ustavo in veljavnim poslovnikom in mislim, da
                  je tudi zaradi tega prav, da glasujemo tako, kot pravim, da glasujemo.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Želi še kdo obrazložiti svoj glas? Prosim, gospod Kopše.</p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>Spoštovani predsednik, spoštovane kolegice in kolegi! Izredno težka odločitev je
                  za našo skupino pri tem zakonu, in tokrat ne glede 29. člena - ta nam je razumljiv
                  in jasen, vendar zaradi 18. člena, kjer se nam je sedaj ponujala priložnost, da
                  ponovno uveljavljamo svoje zahteve v 18. členu. Po temeljitem premisleku in
                  posvetovanju v skupini, smo se odločili za dejanje, ki mogoče ni običajno. Mi smo
                  prisotni, vendar pri tem glasovanju ne bomo glasovali. Hvala.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Želi še kdo obrazložiti svoj glas? <stage>(Ne želi.)</stage></p>
               <p>Na glasovanje dajem zakon o spremembah in dopolnitvah zakona o lastninskem
                  preoblikovanju podjetij.</p>
               <p>Ugotovimo sklepčnost! <stage>(76 prisotnih.)</stage></p>
               <p>Kdo je za? <stage>(53 poslancev.)</stage>
                  <stage>(Aplavz.)</stage> Je kdo proti? <stage>(13 poslancev.)</stage></p>
               <p>Ugotavljam, da je Državni zbor sprejel zakon o spremembah in dopolnitvah zakona o
                  lastninskem preoblikovanju podjetij in s tem dokončno odločil v skladu z drugim
                  odstavkom 91. člena Ustave Republike Slovenije.</p>
               <p>Ker je s tem izčrpan dnevni red, zaključujem 9. sejo Državnega zbora Republike
                  Slovenije in se vam zahvaljujem za sodelovanje.</p>
            </sp>
            <stage type="time">(Seja je bila končana ob 13.47 uri.)</stage>
         </div>
      </body>
   </text>
</TEI>
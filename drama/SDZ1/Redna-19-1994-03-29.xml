<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Redna-19-1994-03-29">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A8689337ED1A994EC1257832004838F5</idno>
               <idno type="URI">A8689337ED1A994EC1257832004838F5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-19-1994-03-29.DZ" n="19">
               <name>Redna</name>
               <date when="1994-03-29"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-19-1994-03-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 29. MARCA 1994 OB 14.12 URI.)</stage>
            <sp xml:id="SDZ1-Redna-19-1994-03-29.sp1">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci! Gospe in gospodje! Začenjam nadaljevanje 19. seje Državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje poslanke in poslanci: Dušan Bavdek, Maks Lavrinc, Borut Pahor <stage>(za 3 ure)</stage>, Ivan Sisinger, Vika Potočnik, Jože Protner <stage>(manjkal bo 2 uri)</stage>, dr. France Bučar.</p>
               <p>Prosim, da ugotovimo prisotnost v dvorani! Ugotavljamo prisotnost v dvorani! Ugotavljam, da je v dvorani 60 poslank in poslancev. Torej je zbor sklepčen in lahko odloča.</p>
               <p>Na to sejo smo vabili predstavnike Vlade Republike Slovenije, ki jih lepo pozdravljam.</p>
               <p>Današnje nadaljevanje 19. seje bomo začeli z obravnavo prekinjene <title>12. TOČKE DNEVNEGA REDA, TO JE S PREDLOGOM ZAKONA O RADIOTELEVIZIJI SLOVENIJA</title> in jo nadaljevali z obravnavo 5.c točke - ne to bomo preskočili; pač pa bomo nadaljevali z obravnavo 9. in 10. točke dnevnega reda, to je s predlogom zakona o delovnih in socialnih sodiščih in predlogom zakona o sodniški službi, ter nato po dnevnem redu dalje. Hkrati vas obveščam, da se razmnožuje poročilo Mandatno-imunitetne komisije, zato vam predlagam, da vsa vprašanja v zvezi s tem prihranite za čas, ko bo poročilo na mizi.</p>
               <p>Proceduralno ima gospod Franc Potočnik. Prosim.</p>
            </sp>
            <sp xml:id="SDZ1-Redna-19-1994-03-29.sp2">
               <speaker>FRANC POTOČNIK:</speaker>
               <p>Spoštovani predsedujoči, spoštovane kolegice in kolegi! Dovolite mi eno proceduralno pojasnilo. <stage>(PODPREDSEDNIK DR. KREFT opozori poslance v dvorani, da se umirijo in prisluhnejo govorcu!)</stage></p>
               <p>Včeraj popoldne, potem ob 21.45, ob 24. uri in danes ob 3. uri zjutraj so moji družini neznanci grozili zaradi mojih včerajšnjih nastopov v Državnem zboru. O vsebini tega ne bom govoril, ker je zadeva proceduralna. To se je sicer zgodilo že večkrat, vendar imamo tokrat vse stvari zabeležene. Menim, da je prav, da o tem za vsak primer obvestim vas, kolegice in kolegi, in tudi širšo javnost. Naj pa povem, da take in podobne grožnje ne bodo vplivale na moje nadaljnje ravnanje v tem Državnem zboru.</p>
            </sp>
            <sp xml:id="SDZ1-Redna-19-1994-03-29.sp3">
               <speaker>PODPREDSEDNIK DR. LEV KREFT:</speaker>
               <p>Hvala lepa. Mislim, da je to proceduralno obvestilo in opomba na mestu. Prepričan sem, da gospod Franc Potočnik ni edini, ki doživlja take situacije in menim, da njegov nastop pomeni vendarle za vse nas tudi pobudo, da se v Državnem zboru s tem vprašanjem resneje ukvarjamo in da storimo nekatere korake, da bi tudi ta način pritiska na poslance izločili iz vsakdanjega življenja.</p>
               <p>Gospod Jagodnik ima tudi proceduralno, prosim.</p>
            </sp>
            <sp xml:id="SDZ1-Redna-19-1994-03-29.sp4">
               <speaker>JOŽE JAGODNIK:</speaker>
               <p>Gospod predsedujoči, spoštovane kolegice in kolegi! Ne bi vam jemal časa, toda tudi jaz sem zaskrbljen, kot gospod Potočnik pred menoj. Včeraj sem glasoval za zamenjavo ministra. Nisem nastopal, ker se mi ni zdelo potrebno. Pa tudi prejšnje dneve nisem javno nastopal, čeprav so moja stališča v zvezi s tem popolnoma jasna.</p>
               <p>Konec tedna sem doživel podobne peklenske muke tudi jaz in moja družina in mislim, da se moramo vsi skupaj nad tem zamisliti in najti neke načine, da to preprečimo, kajti če bomo tako nadaljevali, ne vem, kakšni bodo lahko razpleti vsega tega. Zato podpiram misel, ki jo je tudi predsedujoči izrekel, da iz teh dogodkov seveda ne delamo cirkusa in posebne panike. Sem pa napravil tudi sam nekatere korake, med drugim sem povedal na pristojnih mestih za kaj je šlo, kar lahko tudi dokumentiram. Pridružujem se skratka tej skrbi in mislim, da je to zadeva vseh nas, pa tudi drugih, ki so za to zadolženi. Hvala lepa.</p>
            </sp>
            <sp xml:id="SDZ1-Redna-19-1994-03-29.sp5">
               <speaker>PODPREDSEDNIK DR. LEV KREFT:</speaker>
               <p>Hvala lepa. Glede na to, da mora ta Državni zbor braniti samostojnost in dostojanstvo vsakega izmed nas, jaz pobudo, ki jo je dal gospod Franc Potočnik in vaše pritrdilo, temu razumem kot obveznost vodstva Državnega zbora, da se najde način zaščite vseh poslank in poslancev in da se raziščejo tudi vse tiste konkretne zadeve, kjer je že do sedaj dovolj možnosti in podatkov, da je to možno tudi raziskati. Hvala lepa.</p>
               <p>Hkrati vas obveščam, da bo danes na nadaljevanju 19. seje Državnega zbora po 16.00 uri nekaj poslancev Slovenskih krščanskih demokratov odsotnih zaradi nujnega sestanka vodstva stranke Slovenskih krščanskih demokratov, ki se nam hkrati s podpisom vodje poslanske skupine Ignaca Polajnarja zahvaljujejo za razumevanje.</p>
               <p>Prehajamo na nadaljevanje <title>12. TOČKE DNEVNEGA REDA</title>, torej <title>TRETJE OBRAVNAVE PREDLOGA ZAKONA O RADIOTELEVIZIJI SLOVENIJA</title>.</p>
               <p>Točko smo prekinili sredi razprave. Mislim, da pisnih prijav nimamo, zato sprašujem, želi še kdo besedo v splošni razpravi ob tej točki dnevnega reda? Ugotavljam, da nihče in zato prehajamo h glasovanju. Kot glasovalni pripomoček smo prejeli pregled amandmajev k predlogu zakona z dne 24. marca 1994, pri čemer bo treba ta pregled dopolniti z nekaterimi amandmaji, ki smo jih prejeli po izdelavi pregleda.</p>
               <p>Kot veste, v tej tretji obravnavi Državni zbor glasuje o amandmajih, ki so bili vloženi k členom, kot so bili spremenjeni v drugi obravnavi in potem o zakonu v celoti.</p>
               <p>K 3. členu imamo najprej amandma na amandma. Gospod Feri Horvat je nosilec skupine 11 podpisanih poslank in poslancev, ki so na amandma, ki ga imate v pregledu, torej amandma Vlade Republike Slovenije pod točko 1, vložili amandma, ki se glasi: k 3. členu se doda novi tretji odstavek, ki se glasi: "Obveščanje o dogajanjih in predstavitev interesov pokrajin, programe za narodne skupnosti ter programe za slovenske narodne manjšine zagotavlja RTV Slovenija zlasti prek enot v Mariboru, Kopru in Lendavi ter prek lokalnih programov Murski val, Murska Sobota in Koroški radio Slovenj Gradec.</p>
               <p>Drugi amandma je prav tako amandma na amandma k 3. členu, ki ga je vložila poslanska skupina Slovenske nacionalne stranke s prvopodpisanim gospodom Jožefom Kopšetom. To je, besedilo 3. člena se v peti alinei spremeni tako, da se glasi: "Radijski in televizijski program regionalnih centrov v Kopru in Mariboru." Oba sta amandmaja na amandma Vlade.</p>
               <p>Imamo amandma Vlade pod 1. točko. Ta amandma pomeni spremembo celotnega člena. Najprej bomo glasovali o teh dveh amandmajih, ki sem jih prebral kot amandma na amandma. Potem bomo o amandmaju, ki ga imate v pregledu pod 1. točko, in če ta ne bi bil sprejet, so relevantni ostali amandmaji. Sicer pa o ostalih amandmajih ni potrebno glasovati.</p>
               <p>Amandma, na katerega se naslavljajo ti amandmaji na amandma, imate v pregledu in se glasi: Člen se spremeni tako, da se glasi: "Javna služba po tem  zakonu obsega ustvarjanje, pripravljanje in oddajanje dveh nacionalnih televizijskih programov, treh nacionalnih radijskih programov, po enega radijskega oziroma televizijskega programa za italijansko oziroma madžarsko narodno skupnost <stage>(v nadaljnjem besedilu narodnostni program)</stage>, radijskih oziroma televizijskih programov za slovenske narodne manjšine v sosednjih državah, radijskih in televizijskih programov za tujo javnost, radijskih in televizijskih programov regionalnih centrov v Kopru in Mariboru.</p>
               <p>V programih iz prejšnjega odstavka <stage>(v nadaljnjem besedilu programi RTV Slovenija)</stage> RTV Slovenija zagotavlja kakovostne in raznovrstne informativne, kulturne, izobraževalne in razvedrilne vsebine; ustvarjanje ter polustvarjanje in posredovanje kulturno-umetniških del; oddaje za slovenske narodne manjšine v sosednjih državah, slovenske izseljence in zdomce. Uresničevanje ustavnih pravic italijanske in madžarske narodne skupnosti na področju radijskega in televizijskega javnega obveščanja. Povezovanje narodnih skupnosti z matičnim narodom ter vključevanje kulturnih ter drugih dosežkov italijanskega oziroma madžarskega naroda v narodnostne programe. Enakopravno obveščanje o dogajanjih v vseh delih Slovenije. Obveščanje o življenju in delu slovenskih narodnih manjšin v sosednjih državah. Vključevanje nekomercialnih programov drugih radijskih in televizijskih organizacij, ter drugih producentov v Republiki Sloveniji, ter vključevanje kakovostnih tujih RTV programov posebej iz Evropskih držav. Obveščanje tuje javnosti o dogajanjih in dosežkih na kulturnem in drugih področjih v Republiki Sloveniji. Uveljavljanje slovenske radijske in televizijske ustvarjalnosti v tujini."</p>
               <p>Dajem ta amandma k 3. členu in oba amandmaja na ta amandma v razpravo. Želi kdo besedo? Gospod Kopše, želite besedo? <stage>(Ne.)</stage></p>
               <p>Gospod Mile Šetinc ima besedo.</p>
            </sp>
            <sp xml:id="SDZ1-Redna-19-1994-03-29.sp6">
               <speaker>MILE ŠETINC:</speaker>
               <p>Se opravičujem, tega amandmaja od poslancev Slovenske nacionalne stranke oziroma gospoda Kopšeta nismo dobili na klop, tako da ta hip točno ne vem, kaj zahteva ta amandma. Dobro bi bilo, če gospod Kopše pojasni. Glede amandmaja, ki je bil že prej vložen, in ki dodaja na koncu še ta odstavek, ki posebej govori o tem, da nekatere stvari RTV Slovenija zagotavlja preko enot v Mariboru, Kopru, Lendavi ter preko lokalnih programov Murski val Murska Sobota in Koroški radio Slovenj Gradec, bi še enkrat opozoril, da ne vidim posebnega smisla v tem členu. Mislim, da ni korektno v tem delu zakona opisovati neke posebne organizacije in programe izven sistema RTV Slovenije in dati a'priori prednost pred ostalimi možnimi koproducenti oziroma tistimi, ki bi jih  RTV Slovenija na podlagi javnega razpisa izbrala namesto nje, na račun njenih sredstev, katere naloge RTV Slovenija izvajajo. Če bo RTV Slovenija, ki je izvorno in v temelju zadolžena, da obvešča tudi slovensko manjšino v Porabju, ugotovila, da tega ne počne dobro oziroma tega ne more početi zaradi kadrovskih ali materialnih možnosti, bo naredila javni razpis in se bo izkazalo, da to najbolje počneta Murski val in Koroški radio, bosta pa ta dva izbrana. Ni korektno v naprej v zakon zapisati, da sta samo ta dva najboljša za ta namen. Lahko sta ta hip, mogoče ne bosta jutri, ko bo nastala kakšna nova radijska postaja v tem delu Slovenije, ki bo lahko to opravljala bolje, kot ti dve. Nima smisla tako nesistemsko, nekonsistentno rešitev dajati v ta del zakona, ker nima nobenih konkretnih, neposrednih učinkov, ker bo RTV Slovenija morala to delati prek javnega razpisa. S tem samo ustvarjamo zmedo pri tistih, ki bodo morali ta zakon izvajati. Hvala.</p>
            </sp>
            <sp xml:id="SDZ1-Redna-19-1994-03-29.sp7">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prosim, gospod Zmago Jelinčič in potem gospod Jožef Kopše.</p>
            </sp>
            <sp xml:id="SDZ1-Redna-19-1994-03-29.sp8">
               <speaker>ZMAGO JELINČIČ:</speaker>
               <p>Hvala lepa in lep dober dan vsem skupaj. Nikakor se ne strinjam s tem, kar je povedal gospod Šetinc. Konec koncev z enako logiko bi lahko rekel, tudi čez leto dni se lahko pojavi neka televizijska organizacija, ki bo mnogo boljša od RTV Slovenija, v kar sploh ne dvomim, ker ni težko biti boljši od RTV Slovenije. Zato absolutno zagovarjam, da mora biti notri napisano, tako Murski val Murska Sobota, kot Koroški radio Slovenj gradec. To sta dve radijski postaji, ki dejansko v tistem jeziku tiste regije in tistih Slovencev na oni strani prenašata našo besedo čez mejo, tako na Avstrijsko kot na Madžarsko. Mislim, da to mora ostati notri, ker drugače bo povezava s slovenskima manjšinama na oni strani meje zelo zelo okrnjena. Hvala lepa.</p>
            </sp>
            <sp xml:id="SDZ1-Redna-19-1994-03-29.sp9">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Jožef Kopše. K besedi sta se še javila gospoda Drago Šiftar in Geza Džuban.</p>
            </sp>
            <sp xml:id="SDZ1-Redna-19-1994-03-29.sp10">
               <speaker>JOŽEF KOPŠE:</speaker>
               <p>Spoštovani zbor, gospod podpredsednik! Najprej bi prebral amandma za gospoda Šetinca in se mu opravičujem, da ga še ni dobil na klop, verjetno ga bo dobil v kratkem. Razlika med amandmajem Vlade in amandmajem, ki sem ga jaz podpisal v imenu Slovenske nacionalne stranke, je: besedilo 3. člena se v peti alinei spremeni tako, da se glasi: "Radijski in televizijski program regionalnih centrov v Kopru in Mariboru." Bistvena razlika je v množini - v peti alinei 3. člena.</p>
               <p>Rad bi kratko obrazložitev k temu amandmaju. Ob branju teh amandmajev Vlade Republike Slovenije k temu zakonu sem s presenečenjem ugotovil, da težnja po monopolu Radiotelevizije Slovenija ostaja, še več, dobiva celo nov zagon. V prvih dneh obravnave predloga zakona o Radioteleviziji Slovenija, so bili razumno postavljeni kot nacionalni programi tisti programi, ki to tudi v resnici so, razen pete alinee 3. člena, ki dodeljuje oziroma omogoča regionalnima centroma v Kopru in Mariboru neomejeno število radijskih in televizijskih programov, kar je morda bil lapsus, toda po amandmaju Vlade Republike Slovenije k omenjenemu členu, ki ta lapsus ponavlja, k temu pa dodaja še radijske in televizijske programe za tujo javnost kot nacionalne programe oziroma javno službo, je več kot očitno, da ne gre za lapsus. Hkrati je kršeno tudi načelo jasnosti zakona, kajti omogočene bi bile različne interpretacije zakona, česar si seveda ne želimo. Gre za famozni Radio RMI oziroma Radio CD, kot se je imenoval prej, in Radio MM2, kot se je imenoval najprej, ki oddaja iz prostorov Radia Maribor v nemškem jeziku komercionalni program za področje avstrijske Štajerske in Gradiščanske. Ta frekvenca je bila v prejšnjem režimu avtomatično dodeljena Radio Maribor kot delu sistema RTV, saj v Mariboru popolnega monopolista na področju radio-difuzije, kar vladni predlog zakona in amandmaja k njegovemu 3. členu nadaljuje kot samoumevno.</p>
               <p>Program RMI ni program, ki bi ga bilo mogoče označiti kot nacionalnega, s katerim od njegovih segmentov niti ne izpolnjuje pogojev, da bi bil javna služba, kajti gre za izrazito komercionalni program prodan tujcem, v zvezi s katerim smo bili priča zapletom, ki jih je obravnaval tudi slovenski tisk. Mogoče se bo kdo od prisotnih spomnil teh velikih naslovov v slovenskih časopisih. Po teh navedbah namreč Radio Maribor marketinško pogodbo za zakup celotnega reklamnega prostora na Radiu RMI za graško firmo Media Forum, skozi katero poskuša vplivati na omenjeni radijski program Jörg Haider. Avstrijsko podjetje, ki je prvi posel sklenilo z Radiom Maribor in bilo očitno v ta namen tudi ustanovljeno, je v enem od petih deležev v lasti člana vplivnega gospodarskega foruma Haiderjeve stranke, gospoda Kinraigha, lastnika dveh deležev pa sta ...<stage>(nerazumljive besede)</stage> ..., kar v tovrstnem poslu ni običaj.</p>
               <p>Ali gre za politične interese ali za znani obrazec odliva družbenega kapitala, ki se vrača v Slovenijo kot privatna naložba, kar smo poimenovali "kriminal belih ovratnikov" - da malo menjam terminologijo. Na vsak način pa ne more biti govora o promociji Slovenije v tujini in torej tudi ne o javni službi. Tudi zaradi tega, ker gre za program, za katerega naj bi veljalo, da zaradi avstrijskih naročnikov ne prenese reklam omenjanja Slovenije, kaj šele slovenske besede.</p>
               <p>Predlagam, da se ohrani dosedanji 3. člen zakona o Radioteleviziji Slovenija v njegovi prvotni, protimanipulistični obliki, s tem, da se peta alinea v drugem odstavku spremeni tako, da se Regionalnemu centru v Kopru in Mariboru dodeli po en radijski in televizijski program. Skladno s tem se doda v 5. členu novi odstavek. Prav je, da ostaja dosedanja opredelitev javne službe, kot je podana v tem zakonskem predlogu. In prav je, da so v okviru nacionalnih programov samo dejanski nacionalni programi in programi za slovenske narodne manjšine v sosednjih državah ter programi za italijansko in madžarsko manjšino v Sloveniji. Hvala lepa.</p>
            </sp>
            <sp xml:id="SDZ1-Redna-19-1994-03-29.sp11">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Drago Šiftar.</p>
            </sp>
            <sp xml:id="SDZ1-Redna-19-1994-03-29.sp12">
               <speaker>DRAGO ŠIFTAR:</speaker>
               <p>Spoštovani kolegi! Rad bi povedal, da se nikakor ne morem strinjati s predstavnikom Vlade. O tem smo že zadnjič veliko razpravljali, zato se ne bi ponavljal. Moji kolegi so že na široko govorili - Geza Džuban, Feri Horvat, pa se vseh še ne spomnim.</p>
               <p>Tudi sam bi vas rad opozoril, da sem vam prebral tisto pismo Porabskih Slovencev - ne bom ponavljal, ne bom ga znova bral - in rad bi, da si ga vsaj malo prikličete v spomin. In sedaj, ko se boste odločali, pri odločanju to tudi v spominu ohranite. Moram vam povedati, da ko smo prišli domov, so nas najprej klicali, če je bila stvar uspešna. Rekli smo, da sicer uspešna ni bila - ker uspešna bo komaj takrat, ko bo izglasovano - da pa je klima glede <stage>(vsaj tak občutek smo imeli, tudi moji kolegi)</stage> toliko na strani tega našega amandmaja, da lahko naši Porabski Slovenci pričakujejo, da bodo imeli vsaj nek svoj program, v nekem malem deležu, ki bo financiran kot državni program. In prosim lepo, da pač, odvisno kako se bomo odločili - ali bomo ohranili še prejšnji člen, če pa bomo glasovali za ta novi predlog Vlade, da potem tudi sprejmete tisti amandma, ki ga je dala skupina poslancev s prvopodpisanim Ferijem Horvatom. Hvala.</p>
            </sp>
            <sp xml:id="SDZ1-Redna-19-1994-03-29.sp13">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Jože Jagodnik; se mu opravičujem, mislil sem, da se je javil k besedi in potem je bil seveda na koncu spiska. Prosim pa, da vendarle ne bi replike sicer ostali uporabili za to, da bi prehitevali vrstni red, ker nas je precej prijavljenih.</p>
            </sp>
            <sp xml:id="SDZ1-Redna-19-1994-03-29.sp14">
               <speaker>JOŽE JAGODNIK:</speaker>
               <p>Gospod predsedujoči! Hvala lepa, da mi niste dali besede takoj, ker sem sedaj nekoliko, ne spremenil mnenje, ampak lahko nastopim bolj hladne glave. In sicer, nastopiti sem želel po razpravi, ki jo je imel za tem pultom gospod Kopše, sicer moj poslanski kolega iz Maribora. Namreč, natresel je celo vrsto neumnosti in jaz naj na začetku rečem samo to, da podpiram seveda amandma, kot ga predlaga Vlada in podpiram v tem primeru tudi amandma gospoda Ferija Horvata in tisto, kar je pred menoj Drago Šiftar tu poudarjal. Zdaj pa nekaj besed o RMI-ju. Bile so izrečene izredno težke besede. Jaz dvomim, da je gospod Kopše toliko neroden, da bere samo prvi del knjige, drugi del pa ne, zato vam moram pojasniti naslednje. Povezoval je program RMI z nekakšnimi nacionalističnimi krogi v Avstriji, z nekakšnim patronatstvom gospoda Jörga Haiderja z omenjanjem imena gospoda Kimrajha. Lahko vam zagotovim z vso poslansko besedo, če ji kaj verjamete, da je seveda vse, kar je navedel, popolnoma izmišljeno, da so bili v javnosti objavljeni demantiji s strani gospoda Kimrajha, ki je preko advokata objavil v našem časopisju, da nikoli ni bil član stranke, kateri predseduje gospod Haider in da je torej povezava med avstrijsko ljudsko stranko in Radiom Maribor in Jörgom Haiderjem in RMI čista manipulacija in čista izmišljotina, da ne rečem celo laž, ki je bila pač tendenciozno plasirana zaradi nekaterih sporov, ki so nastajali na relaciji graški klient, zastopnik neke firme, kateri je Radio Maribor kot nosilec programa RMI odpovedal sodelovanje. Torej, šlo je za vse kaj drugega, kot za to, kar pripoveduje tu gospod Kopše. RMI, zagovarjam seveda amandma Vlade, lahko ostane, kot je napisano v tej alinei, radijskih in televizijskih programov regionalnih centrov, kajti RMI ima pač svojo zgodovino. Ta val se je nekajkrat prekvalificiral, nekajkrat je iskal nove lastnike in mislim, da bo v skladu z zakonom o Radioteleviziji Slovenije lahko uspešno deloval kot eden servisnih turističnih programov, radijskih programov v slovenskem etru in v etru, ki deluje tudi preko slovenskih meja tudi v prihodnje. Skratka, da bo stvar popolnoma čista in torej še enkrat podprite amandma Vlade. Hvala.</p>
            </sp>
            <sp xml:id="SDZ1-Redna-19-1994-03-29.sp15">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Jožef Kopše.</p>
            </sp>
            <sp xml:id="SDZ1-Redna-19-1994-03-29.sp16">
               <speaker>JOŽEF KOPŠE:</speaker>
               <p>Hvala, gospod predsedujoči. Moram reči, da tako sprenevedanje dobrega govorca gospoda Jagodnika je več kot odveč. Bom nekaj razložil še dodatno. Ta signal je trenutno mrtev, vendar je financiran s 300.000 šilingi mesečno. Od kod ta denar? Druga stvar. Če bi to, kar ne želim v tem zboru, ker to tudi mislim, da javno ni treba izpostavljati, od kod potem nekatere veze, ki so šle preko določenih vez v Avstriji, denar in se vračal v eno izmed mariborskih bank v obliki delnic. To je en klasičen  način, o katerem velikokrat govorimo. Ne bi rad izpadel, kot nekateri moji kolegi v tem parlamentu in bi neargumentirano govoril, ampak protestiram proti temu, da me nekdo zmerja z lažnivcem za tem pultom, s tem, da očitno si je en signal v Mariboru prihranil za nekatere posle.</p>
               <p>Nekaj pa še na odgovor o Kimrajhu in o načinu političnega življenja v sosednji Avstriji. Jaz sem prej v svoji obrazložitvi obrazložil kje, in na kakšen način je povezan s Haiderjevo stranko in to dobesedno,preko gospodarske zveze, in če nobenemu nič ne pomeni še dva deleža od petih deležev, ki sta tuja in skrita, kar ni običaj v sredstvih informiranja v svetu, potem je mislim stvar jasna. Prosim, podprite moj amandma in da ne podprete amandmaja Vlade.</p>
            </sp>
            <sp xml:id="SDZ1-Redna-19-1994-03-29.sp17">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jagodnik ima besedo. Rad bi vas opozoril samo na nekaj naukov prejšnje seje, da verjetno ni dobro, če Mariborčani eden o drugem grdo govorijo v Ljubljani. Prosim.</p>
            </sp>
            <sp xml:id="SDZ1-Redna-19-1994-03-29.sp18">
               <speaker>JOŽE JAGODNIK:</speaker>
               <p>Tokrat govorimo Mariborčani grdo o sebi in to zaradi tega, ker gospod Kopše očitno ne pozna zadev in seveda kar naprej nekaj podtika. Prej je med drugim dejal, da se družbeni kapital iz Avstrije seli v Slovenijo in da je to kriminal belih ovratnikov. Komentar k temu stavku je popolnoma odveč. RMI program ni financiran s 300 tisoč šilingi, kot trdi, mesečno za te posle, ampak je bistveno manj in je finančna konstrukcija bistveno drugačna. Ker pa je gospod Kopše uporabil še to podtikanje, da si nekdo želi prisvojiti ta program za neke svoje bodoče politične cilje, kar je verjetno mislil ali gospoda Partljiča ali gospoda Mogeta, ker pa se ona dva ne ukvarjata z RTV tako kot se jaz, to pomeni, da ste mene mislili, moram to seveda odločno zavrniti. Ta program je namenjen obveščanju tujine o servisnih informacijah, ki jih ustvarimo seveda pri nas. To pomeni, da je to seveda tudi program, ki je na nek način promotiven za našo mlado državo do tam, do koder pač seže. Seže pa do Dunaja, do Budimpešte itd.</p>
            </sp>
            <sp xml:id="SDZ1-Redna-19-1994-03-29.sp19">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Jože Kopše, prosim. Potem pa še gospod Janez Podobnik.</p>
            </sp>
            <sp xml:id="SDZ1-Redna-19-1994-03-29.sp20">
               <speaker>JOŽEF KOPŠE:</speaker>
               <p>Zahvaljujem se mojemu poslanskemu kolegu iz Maribora, ker bo očitno uspel prepričati ta zbor, da imam prav. Prvič, ker je spreobračal moje besede o selitvi kapitala; govoril sem o delovanju MM2, ki je izselil kapital po nekih domnevah v Avstrijo. Sedaj se ta kapital, tisto je bila kraja belih ovratnikov, vrača preko bančnih delnic v eno od bank v Mariboru, kar se da dokazovati in ne želim na tem mestu in bom to sporočil v pristojni službi, na kak način in kje naj išče ta kapital.</p>
               <p>Drugo je povedal gospod Jagodnik sam, temu Radio Maribor, ki je financirano s 300 tisoč šilingi in ne dela ničesar v tem trenutku, je popolnoma jasno. Če gre še enkrat za oder, kar ga prosim, vas bo prepričal.</p>
            </sp>
            <sp xml:id="SDZ1-Redna-19-1994-03-29.sp21">
               <speaker>PODPREDSEDNIK DR. LEV KREFT:</speaker>
               <p>Hvala lepa. Imate repliko gospod Janez Podobnik? Prosim, izvolite.</p>
            </sp>
            <sp xml:id="SDZ1-Redna-19-1994-03-29.sp22">
               <speaker>JANEZ PODOBNIK:</speaker>
               <p>Spoštovani gospod podpredsednik, kolegice in kolegi! Morda boste presenečeni, toda to vprašanje je zelo resno. Sam zelo dobro poznam ozadja. Sem pač predsednik programskega sveta radijskih programov in vam moram povedati, ko je programski svet ocenjeval shemo radijskih programov, se je zapletlo pri Radiu Maribor. Član tega sveta je imel mnogo pripomb na delovanje Radia Maribor. Moram vas opozoriti z vso odgovornostjo, da je večina stvari, o katerih je govoril gospod Kopše, še kako utemeljenih.</p>
               <p>Veste gospod Jagodnik, znano mi je, vam je tudi znano, da je bilo kar nekaj polemik, tako na Svetu RTV, kot na drugih mestih o nekaterih lastninskih razmerjih, o nekaterih programih Radia Maribor.</p>
               <p>Rad bi vam povedal, da želim o tej stvari razpravljati maksimalno konstruktivno, kajti sam želim Radio Mariboru vse najboljše. Rad bi vas obvestil, da je imel Radio Maribor veliko težav tako z imenovanjem direktorja Radia, z odgovornim in glavnim urednikom. Rad bi vas obvestil tudi to, da nam bo seveda v kratkem mandat programskega sveta potekel, kajti nov zakon nas bo ukinil. Je pa zadnji sklep tega našega sveta, da gremo v Maribor ob soglasju celotne ekipe Radia Maribor, da o teh vprašanjih, o katerih danes tukaj govorimo, odkrito in javno spregovorimo. Zato bi vse tiste, ki o tem govorite, prosil, da ne govorite na način, kot da drugi nič o tem ne vemo. MM2, kot se imenuje program, je namenjen za obveščanje tujine.</p>
               <p>Ob tem programu se postavlja vrsta vprašanj. Od vloge slovenščine v tem programu, vloge nemščine itd. Strinjam se, tu so vprašanja odprta, kaj pomeni komercialni program. Kakšen je status tega programa, v okviru programa Radio Maribor. Vprašanja so odprta. Je pa nekoliko nerodno, da o tem polimizirata dva kolega poslanca iz Maribora.</p>
               <p>Še enkrat, vprašanja, ki so bila postavljena, so na mestu. Prvič, vprašanje lastninjenja teh programov in za vprašanje tujega kapitala, ki morda na legitimen način prihaja tudi v Radio Maribor in njihove programe. Toda to so vprašanja, ki so na ustreznih mestih zadnje dve leti odpirala zelo resna vprašanja. Pri tem ne morem sprejeti razlage gospoda Jagodnika, ko je z zelo grdimi besedami obmetaval svojega poslanskega kolego. Jaz nimam, torej sama se zmenita, kaj je med vama. Vendar vas opozarjam, da so vprašaja, ki so tu odprta in niso razčiščena. Če bo potrebno,bom šel po podatke, ki jih imam.</p>
               <p>Jaz predlagam, da danes o tem ne razpravljamo, to ni tema tega zakona. Vprašanje statusa tega programa je vprašanje najverjetneje novega sveta RTV in morda tudi novega telesa potrošnikov, ki naj bi se oblikovalo in naj bi zamenjalo po vaši odločitvi programske svete radijskih in televizijskih programov. Prepričan sem, da poslušalci kot gledalci imajo možnost in dolžnost, da lahko vplivajo na te programe. Prav preko programskega sveta za radijske nacionalne programe je bila legitimno izražena pripomba, da, to pa ni kritika delovanja Radia Maribor, ampak da je v nekaterih segmentih, na nekaterih programih tečejo oddaje, ki ne sodijo v nacionalni radijski program. Zato bi predlagal, da to ni tema te današnje točke, kajti mi je tu ne moremo doreči, nimamo vseh podatkov. Obstaja pa celotna dokumentacija, ki jo ima Svet RTV. In če se bo ta stvar nadaljevala, bom predlagal, da Državni zbor pridobi vso dokumentacijo o menici, o kateri je bilo govorjeno, o nekaterih podpisih na tej menici in tako naprej. Vprašanja so zelo resna. Hvala lepa.</p>
            </sp>
            <sp xml:id="SDZ1-Redna-19-1994-03-29.sp23">
               <speaker>PODPREDSEDNIK DR. LEV KREFT:</speaker>
               <p>Gospod Jagodnik ima besedo, potem pa še gospod Mile Šetinc.</p>
            </sp>
            <sp xml:id="SDZ1-Redna-19-1994-03-29.sp24">
               <speaker>JOŽE JAGODNIK:</speaker>
               <p>Hvala, gospod predsedujoči. Večino diskusije gospoda Podobnika so bile njegove oči uprte vame, to pomeni, da je skušal meni nekaj dopovedati. Grozil je, da ima kot član Sveta ustrezno dokumentacijo. Jaz v to ne dvomim, član programskega sveta Radia, v to ne dvomim, toda veliko premalo je reči za tem pultom samo, da so se dogajale nepravilnosti, da so bile utemeljene pripombe na račun programa Radio Maribor in ne dati nobenega argumenta. To je seveda zelo smešno. Dvomiti o lastninskih razmerjih v Radiu Maribor in ne povedati, za kakšna lastninska razmerja gre, je tudi zelo nekorektno za člana programskega sveta. Radio MM2 je bil seveda velikokrat predmet žolčnih debat znotraj RTV, kjer se je dotikal tudi na politiko slovenske RTV do avstrijske RTV in tako naprej. Jaz bi ne mogel odgovarjati, ker čeprav sem bil član tega kolektiva, za nekatere postopke pri imenovanjih odgovornih urednikov, glavnih urednikov in direktorjev. To je bil predmet dela, ki ga je opravljal tudi programski svet, pa Svet RTV, tako da zato ne prevzemam nobenih odgovornosti in tudi teh stvari nočem komentirati. Zahvaljujem pa se gospodu Podobniku, kar je zelo pametno dejal, da je namreč programski svet sklenil, da obišče Radio Maribor in da se na licu mesta preverijo lastninska razmerja, kadrovske zadeve, odnos Eremija, kot se zdaj imenuje program MM2 v slovenskem prostoru. Ta RRM pa gospod Kopše, ne da ne dela nič, ta dela 24 ur na dan in 12 ur ga prenašajo tudi naši kolegi iz Radia Koper Capodistria v nočnem času. Hvala lepa. Na svidenje.</p>
            </sp>
            <sp xml:id="SDZ1-Redna-19-1994-03-29.sp25">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Mile Šetinc bo sodeloval v replikah, potem pa še gospod Jožef Kopše. Prosim.</p>
            </sp>
            <sp xml:id="SDZ1-Redna-19-1994-03-29.sp26">
               <speaker>MILE ŠETINC:</speaker>
               <p>Sem prepričan, da Državni zbor danes ne bo prišel do konca tem obtožbam in nasprotnim pojasnjevanjem, kaj se dogaja s programom MM2, ki se sedaj imenuje RMI. Tudi sam moram priznati, da imamo različne informacije. Mislim, da ni potrebno, da se Državni zbor s tem kar naprej muči in išče končni odgovor. Ker to formulacijo imamo mi v svojem amandmaju in je relativno banalna. Govori o radijskih in televizijskih programih, obeh centrov, oba skupaj imata tudi brez "MM2 oziroma RMI" dva radijska programa. Enega televizijskega in televizijsko dopisništvo.</p>
               <p>Ko sem bil v Mariboru, so me na Radio Maribor spraševali, ali morajo oni ukiniti ta program. Odgovoril sem jim to, kar lahko rečem tudi vam, ne vem kaj bi lahko drugega rekel v imenu predlagatelja, če bo ta program zadostil kriterijem tega zakona, to lahko ocenjuje samo Svet RTV Slovenija, glede namena programa je možno tudi obveščanje tuje javnosti o dogajanjih, dosežkih v Sloveniji, če bo zadostil ostalim kvalitativnim kriterijem, našteti so v uvodnih členih, če bo zadostil kriterijem obsega lastne  produkcije in najvišjega možnega obsega propagande in če bo Svet RTV Slovenija ocenil, da je točno tako, tudi je, bo ta program ostal, drugače ga mora po 31. členu tega zakona v enem letu RTV Slovenija ukiniti oziroma organizirati v drugi RTV organizaciji.</p>
            </sp>
            <sp xml:id="SDZ1-Redna-19-1994-03-29.sp27">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima še gospod Jožef Kopše. Prosim.</p>
            </sp>
            <sp xml:id="SDZ1-Redna-19-1994-03-29.sp28">
               <speaker>JOŽEF KOPŠE:</speaker>
               <p>Gospod Jagodnik ni povedal o velikem dohodku, ki ga prenaša tudi radio Koper. V tej razpravi so take in druge stvari. Opozoril bi vas še enkrat na ta amandma, ki je zelo pomemben. V množini pisan amandma Vlade in v ednini pisan amandma, kjer sem spodaj podpisan sam. Radijski in televizijski program regionalnih centrov. K 3. členu, peta alinea, lepo prosim, gospodje poslanci in poslanke, to spremljajte. Hvala.</p>
            </sp>
            <sp xml:id="SDZ1-Redna-19-1994-03-29.sp29">
               <speaker>PODPREDSEDNIK DR. LEV KREFT:</speaker>
               <p>Hvala lepa. Še gospod Janez Podobnik. Izvolite. Opozoril bi, da gre za šesto alineo, ker gre za amandma na amandma Vlade. Peta alinea je v predlogih.</p>
            </sp>
            <sp xml:id="SDZ1-Redna-19-1994-03-29.sp30">
               <speaker>JANEZ PODOBNIK:</speaker>
               <p>Spoštovani, hvala za besedo. Mislim, da je bilo iz nastopa gospoda Šetinca, jasno vidno, da smo govorili o problemih, ki realno obstojajo. Še enkrat bi poudaril, da sam želim samo dobro Radiu Maribor.</p>
               <p>Programski svet za nacionalne radijske programe ima samo to nalogo, da bedi nad programom, nikakor ne nad lastninskimi deleži. O tem ne bo govoril. Svet RTV pa je na večih sejah zelo obširno govoril o tem problemu. Vso dokumentacijo ima Svet RTV. Bil sem kot predsednik programskega sveta na nekaterih sejah prisoten, sem samo poslušal. Veliko podatkov je bilo.</p>
               <p>Predlagam, da o tej temi enostavno ne nadaljujemo pogovora, ker je ne moremo tukaj zaključiti. Če kdo ocenjuje, da želi dodatne podatke o tem vprašanju, jih lahko dobi v številnih zapisnikih Sveta RTV.</p>
               <p>Najverjetneje v Maribor ne bomo mogli več iti, ker bo programski svet ukinjen. Bom poizkušal, da bi še v tem tednu sklical sejo, ker čutim dolžnost do kolegov iz Maribora, ki so pokazali neko veliko pripravljenost, kajti ta polemika oziroma ta mini afera, ki je že nekoliko starejša, je vrgla črno luč tudi na Maribor v celoti. Kot je znano, je bilo veliko težav. V.d. mislim, da je bil odgovorni urednik eno leto. Komaj so se uredili, ali direktor, potem pa za direktorja. Očitno je Maribor imel težave sam s seboj. Eden od razlogov so bila tudi nerešena razmerja na tem področju.</p>
               <p>Predlagam, da o tem ne razpravljamo več, ampak, če kdo želi dobiti informacije, pa jih ima, po mojem mnenju, kompetentne Svet RTV. Hvala.</p>
            </sp>
            <sp xml:id="SDZ1-Redna-19-1994-03-29.sp31">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ker ni več replik, prehajamo k nadaljnim prijavljenim razpravljalcem. Prvi ima besedo gospod Geza Džuban. Za njim so prijavljeni še gospod Vladimir Topler in gospa Jadranka Šturm-Kocjan.</p>
            </sp>
            <sp xml:id="SDZ1-Redna-19-1994-03-29.sp32">
               <speaker>GEZA DŽUBAN:</speaker>
               <p>Spoštovani podpredsednik, kolegice in kolegi! Mi ne želimo seliti nobenega kapitala v Mursko Soboto, niti v Slovenj Gradec. Želimo samo, da se sfinancira tisti del programa za zamejce, ki ga izvajajo te lokalne radijske postaje. Teža tega amandmaja, kjer je prvopodpisani gospod Feri Horvat, je v primerjavi z drugimi, ali z alineami drugih neprimerno lažja in ne gre za sfinanciranje neke postaje, pač pa samo dela programa, ki ga ta postaja izvaja.</p>
               <p>Mi imamo za seboj burne dneve in so morda marsikateremu zbledeli argumenti, ki smo jih posredovali vam, da podprete ta amandma. Gre namreč za zamejske Slovence, ki imajo običajno svoje narečje, da ga izvajajo radijske postaje, ki to narečje kvalificirano obvladajo, da jih družijo skupne navade, da ti zamejski Slovenci želijo, da se izvaja ta program naprej v sestavu postaj in ljudi, ki ga do sedaj kvalitetno izvajajo in da bi v bližnji prihodnosti, ko gotovo ne bo nobenih konkurenčnih ali podobnih postaj, ki bi to prevzele, da bo to tako tudi ostalo. Hvala lepa.</p>
            </sp>
            <sp xml:id="SDZ1-Redna-19-1994-03-29.sp33">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Vladimir Topler. Prosim.</p>
            </sp>
            <sp xml:id="SDZ1-Redna-19-1994-03-29.sp34">
               <speaker>VLADIMIR TOPLER:</speaker>
               <p>Spoštovani predsedujoči, kolegice in kolegi! Že kolega Džuban je povedal nekaj tega, kar sem hotel povedati jaz. Poglejte, rad bi povedal nekaj argumentov, zakaj mislim, da je pomembno, da so tudi te lokalne postaje vključene v zakon o RTV, čeprav moram povedati, da se strinjam s tem, kar zagovarja gospod Mile Šetinc. Da npr. povem primer: Koroški Radio, ki je bil ustanovljen leta 1977, je vse do danes delal te oddaje za Koroške Slovence, ki so kot ena največjih manjšin izven Slovenije. Mislim, da danes vsi govorimo, da še nimamo pretvornikov. Geografske razmere na Koroškem in mislim, da tudi v Prekmurju, so takšne, da lahko te lokalne radijske programe posluša večina manjšine. Tu le moramo biti pazljivi predvsem na kulturne, sorodstvene, gospodarske, turistične in trgovske vezi. In zato mislim, da je prav, da ni vse v Ljubljani, ampak da regionalizem upoštevamo tudi na tem področju.</p>
            </sp>
            <sp xml:id="SDZ1-Redna-19-1994-03-29.sp35">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Jadranka Šturm-Kocjan. Prosim.</p>
            </sp>
            <sp xml:id="SDZ1-Redna-19-1994-03-29.sp36">
               <speaker>JADRANKA ŠTURM-KOCJAN:</speaker>
               <p>Hvala lepa, gospod predsedujoči. Spoštovane poslanke, spoštovani poslanci! Podpiram skrb za informiranje narodnostnih manjšin - tako slovenske v zamejstvu kot tudi italijanske in madžarske pri nas. Zato bom podprla vladne amandmaje, pa tudi ta amandma s prvopodpisanim Ferijem Horvatom, čeprav tega najprej nisem nameravala in me je gospod Šetinc delno skoraj prepričal o tem, da to ni potrebno, sem se potem na osnovi utemeljitev predgovornikov odločila, da bom to podprla. Ker mislim, da je to, kar je povedal gospod Geza Džuban, da je ta jezikovna dimenzija zelo pomembna in da je ta enotni prostor, ki je povezan z oddajanjem iz studijev, ki so ob meji, lahko drugačen. Oddaje za narodne skupnosti, je prav, da nastajajo tudi v teh regijskih centrih.</p>
               <p>Čeprav ne bi želela, da se ta skrb za informiranje narodnostnih skupnosti nekako izrodi oziroma sprevrže oziroma zlorabi za to, da te lokalne nekomercialne postaje dobijo denar iz proračuna za to, da bodo te oddaje lahko delale, tega ne bi želela. Mislim, da moramo vso skrb usmeriti na to, da so oddaje, ki nastajajo za narodnostne skupnosti čimbolj kvalitetne. To bi morala biti skrb tako RTV, kot tudi vseh lokalnih postaj oziroma regionalnih centrov, ki te oddaje  delajo in predvajajo.</p>
               <p>Hkrati bi tukaj opozorila na to, da ni dovolj, da RTV Slovenija in kdorkoli v tej državi oddaje za narodnostne skupnosti dela, te oddaje samo naredi. Mora tudi poskrbeti za to, da bodo videne in slišane. Problem, ki ga naši zamejci imajo, je prav ta. Naši signali niso dovolj videni in menim, da je skrajni čas, da se te zadeve uredijo. Toliko. Hvala.</p>
            </sp>
            <sp xml:id="SDZ1-Redna-19-1994-03-29.sp37">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo o prvem amandmaju in dveh amandmajih na ta amandma? Ugotavljam, da ne, zato prehajamo h glasovanju.</p>
               <p>Najprej bomo glasovali o amandmaju poslanske skupine SNS, s prvopodpisanim gospodom Jožefom Kopšetom, ki se glasi: Amandma na amandma Vlade k 3. členu: Besedilo amandmaje Vlade k 3. členu se v šesti alinei spremeni, tako da se glasi: "Radijski in televizijski program regionalnih centrov v Kopru in Mariboru".</p>
               <p>Ugotovimo sklepčnost! Svoj glas bo obrazložil gospod Jožef Kopše. Prosim.</p>
            </sp>
            <sp xml:id="SDZ1-Redna-19-1994-03-29.sp38">
               <speaker>JOŽEF KOPŠE:</speaker>
               <p>Kolegice in kolegi! Glasoval bom za ta amandma, o katerem je tekla razpravo z replikami.</p>
            </sp>
            <sp xml:id="SDZ1-Redna-19-1994-03-29.sp39">
               <speaker>PODPREDSEDNIK DR. LEV KREFT:</speaker>
               <p>Hvala lepa. želi še kdo obrazložiti svoj glas? Gospod Moge in pa gospod Verzolak.</p>
            </sp>
            <sp xml:id="SDZ1-Redna-19-1994-03-29.sp40">
               <speaker>RUDI MOGE:</speaker>
               <p>Hvala za besedo. Glasoval bom proti temu amandmaju. Saj če pogledate semantično eno alineo prej, člen citira, da javna služba po tem zakonu obsega ustvarjanje, pripravljanje in oddajanje radijskih in televizijskih programov za tujo javnost in radijskega in televizijskih programa regionalnih centrov v Kopru in Mariboru. Mislim, da ne bomo napravili nič napačnega, če bomo ta amandma zavrnili.</p>
            </sp>
            <sp xml:id="SDZ1-Redna-19-1994-03-29.sp41">
               <speaker>PODPREDSEDNIK DR. LEV KREFT:</speaker>
               <p>Gospod Verzolak, prosim.</p>
            </sp>
            <sp xml:id="SDZ1-Redna-19-1994-03-29.sp42">
               <speaker>IVAN VERZOLAK:</speaker>
               <p>Hvala za besedo. Prvič, nastopam v imenu Samostojne poslanske skupine in tudi v njenem imenu oznanjam, da bomo glasovali za ta predlog, ker smatramo, da je velika nevarnost, da pride Radio RTV Maribor v nemške roke in da tukaj stvari niso čiste. Hvala lepa.</p>
            </sp>
            <sp xml:id="SDZ1-Redna-19-1994-03-29.sp43">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Jože Jagodnik. Prosim.</p>
            </sp>
            <sp xml:id="SDZ1-Redna-19-1994-03-29.sp44">
               <speaker>JOŽE JAGODNIK:</speaker>
               <p>Spoštovane kolegice in kolegi, nobene nevarnosti ni, da bi prišel program MRI v kakršnekoli druge roke, kot so roke naših domačih, mariborskih, torej slovenskih urednikov in zato prosim, da glasujete proti temu amandmaju. Hvala.</p>
            </sp>
            <sp xml:id="SDZ1-Redna-19-1994-03-29.sp45">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(23 poslancev.)</stage></p>
               <p>Ugotavljam, da ta amandma ni sprejet.</p>
               <p>Zdaj bomo glasovali o drugem amandmaju, ki ga je vložila skupina poslancev s prvopodpisanim gospodom Ferijem Horvatom kot amandma na amandma Vlade Republike Slovenije. K amandmaju Vlade se k 3. členu doda nov tretji odstavek, ki se glasi: "Obveščanje o dogajanjih in predstavitev interesov pokrajin programe za narodne skupnosti ter programe za slovenske narodne  manjšine zagotavlja RTV Slovenija zlasti prek enot v Mariboru, Kopru in Lendavi ter prek lokalnih programov Murski val, Murska Sobota in Koroški radio Slovenj Gradec. Svoj glas bo obrazložil gospod Maks Sušek. Prosim.</p>
            </sp>
            <sp xml:id="SDZ1-Redna-19-1994-03-29.sp46">
               <speaker>MAKS SUŠEK:</speaker>
               <p>Cenjene kolegice in kolegi. Glasoval bom za ta amandma predvsem iz razlogov, ki so bili v široki razpravi tudi utemeljeno podani že pri prvi obravnavi in tudi danes. Ne bom na široko obrazložil svoje utemeljitve, ampak bi samo skrčil na to misel. Gre dejansko za krepitev lokalnih postaj, takšnih lokalnih postaj, ki imajo velik vpliv na ohranitev avtohtonih naših regij kot takih. Druga utemeljitev bi bila v tem, da se s tem tudi krepi kvaliteta tudi nacionalnega radijskega programa. Zato bom glasoval za.</p>
            </sp>
            <sp xml:id="SDZ1-Redna-19-1994-03-29.sp47">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da smo ta amandma na amandma sprejeli.</p>
               <p>Prehajam h glasovanju o amandmaju Vlade, ki smo ga zdaj s tem amandmajem v bistvu dopolnili k 3. členu. Želi kdo obrazložiti svoj glas? <stage>(Ne.)</stage> Ali bo gospod Kopše obrazložil svoj glas? <stage>(Ne.)</stage> Dobro.</p>
               <p>Prosim, da ugotovimo sklepčnost za glasovanje o celotnem amandmaju Vlade k 3. členu, ki smo ga prej dopolnili. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da smo ta amandma sprejeli.</p>
               <p>Ob 3. členu moramo glasovati še o amandmaju pod 2. točko, ki je redakcijske narave in pomeni spremembo celotnega besedila zakona na ustreznih mestih, in sicer, amandma se glasi: v vseh nadaljnjih členih zakona, razen v 5. členu, se beseda "nacionalni" nadomesti z besedami "programi RTV Slovenija" v ustreznem sklonu. Predlagateljica je Vlada Republike Slovenije, odbor amandma podpira. Želi kdo o tem amandmaju razpravljati? Ugotavljam, da ne in ga dajem na glasovanje. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>( 44 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo ta amandma sprejeli in da sta ostala dva amandmaja vložena k temu členu, ker smo spremenili člen v celoti, v tem trenutku brezpredmetna.</p>
               <p>Imamo pa še drugi amandma, ki ga je vložila poslanska skupina Slovenske nacionalne stranke, s prvo podpisanim gospodom Kopšetom, ja, gospod Jelinčič, k 5. členu. Glede na spremembo, ki je nismo sprejeli k 1. členu, verjetno potem ni potrebno. Je umaknjen. Hvala lepa.</p>
               <p>S tem smo pri dveh amandmajih k 6. členu. Več jih je.</p>
               <p>K 6. členu imamo štiri amandmaje, ki jih imamo v pregledu in še dodatni amandma gospoda Peršaka.</p>
               <p>Predlagam, da gremo po vrstnem redu. Torej prvi amandma se glasi: "V drugem odstavku se za besedami druge radijske in televizijske organizacije v Republiki Sloveniji in pred besedami in druge fizične in pravne osebe, dodajo besede "samostojni kulturni delavci". Predlagatelj je skupina poslancev s prvopodpisanim dr. Ruplom. Odbor amandma podpira. Želi o tem amandmaju kdo besedo, preden o njem glasujemo? Ugotavljam, da ne in ga dajem na glasovanje. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da smo ta amandma k 6. členu sprejeli.</p>
               <p>Naslednji na vrsti je amandma, ki ga v pregledu nimate. To je amandma gospoda Toneta Peršaka in skupine 10 poslancev, prvopodpisani je gospod Tone Peršak: V tretjem odstavku 6. člena zakona se pred besede "izhodiščno ceno minute programa" pripiše beseda "dejansko". Besedo v razpravi  o tem amandmaju ima gospod Tone Peršak. Prosim.  </p>
            </sp>
            <sp xml:id="SDZ1-Redna-19-1994-03-29.sp48">
               <speaker>ANTON PERŠAK:</speaker>
               <p>Ta razprava bo zelo kratka, tako kot je tudi amandma v bistvu kratek. Rad bi samo pojasnil, zakaj sem ga vložil. Ljudje, na katerega se v bistvu nanaša ta del člena, gre pa za tiste ljudi in seveda organizacije, ki za RTV, za Radio in Televizijo delajo po naročilu del programa. In tu se včasih zgodi oziroma se dogaja, da jim Televizija ali pa Radio prizna samo neko efektivno ceno tega programa. To je brez upoštevanja, da mora tisti, ki ta program dela, imeti tudi kamero, mora imeti tudi neke dodatne stroške itn. Poudarek je na tem, da se pač upošteva dejanska cena tega programa, ki ga naj ta naročnik za Radio ali Televizijo naredi, ne pa neka čista cena, zreducirana na ceno, npr., scenarija in tistih ur na honorarje, v katerih naj bi se ta program ali del programa proizvedel. Samo za to gre, to se pravi za ceno, ki bo upoštevala dodatne stroške in ne samo čiste proizvodne stroške. Hvala.</p>
            </sp>
            <sp xml:id="SDZ1-Redna-19-1994-03-29.sp49">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo o tem amandmaju? Ugotavljam, da ne. Amandma se glasi: V tretjem odstavku 6. člena zakona se pred besede "izhodiščno ceno minute programa" pripiše beseda "dejansko". Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Naslednji amandma, ki ga imate v pregledu pod številko 2, je amandma: V petem odstavku se na začetku odstavka pred besedo "del" dodajo besede "narodnostni program ali". Predlagatelj je Vlada Republike Slovenije. Odbor amandma podpira. Želi kdo besedo? Da, prosim, gospa Maria Pozsonec, izvolite.</p>
            </sp>
            <sp xml:id="SDZ1-Redna-19-1994-03-29.sp50">
               <speaker>MARIA POZSONEC:</speaker>
               <p>Hvala lepa. Lep pozdrav. Glasovala bom za vladni amandma, saj postavlja nazaj rešitev, za katero se je zavzela tudi Komisija za narodne skupnosti. Ta amandma namreč ohranja madžarski narodnostni program kot celoto. Skratka, ne zahteva nobenih dodatnih sredstev. Prosim, da ta vladni amandma podprete tudi vi. Hvala.</p>
            </sp>
            <sp xml:id="SDZ1-Redna-19-1994-03-29.sp51">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajamo h glasovanju. Ugotovimo sklepčnost! Prosim, da se udeležujete ugotavljanja sklepčnosti, ker nam številka pada z glasovanjem! Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da smo ta amandma sprejeli.</p>
               <p>Pod 3. točko je v pregledu amandma, ki se glasi: zadnji odstavek se spremeni tako, da se glasi: "Delež naročene produkcije mora obsegati najmanj tretjino lastne letne produkcije nacionalnih programov." Predlagatelj je skupina poslancev, s prvo podpisanim gospodom dr. Dimitrijem Ruplom. Odbor amandmaja ne podpira.</p>
               <p>Želi kdo besedo o tem amandmaju? Prosim, gospod Zmago Jelinčič, izvolite.</p>
            </sp>
            <sp xml:id="SDZ1-Redna-19-1994-03-29.sp52">
               <speaker>ZMAGO JELINČIČ:</speaker>
               <p>Hvala lepa. Mislim, da je amandma skupine poslancev, s prvo podpisanim gospodom Dimitrijem Ruplom, absolutno smiseln. Televizija Slovenije ne more, navkljub silni zasedenosti s kadrom, ki pa izgleda ni pravilno razporejen, ne more ustvarjati svojega lastnega nacionalnega programa. Zato mislim, da je ta predlog, da se dvigne z 20% na najmanj 1/3 letne produkcije, popolnoma smiseln - tako v razvoju kulturnega programa nasploh, kakor tudi v tem, da televizija <stage>(kakor kaže)</stage> sama ne zmore tega izvesti.</p>
            </sp>
            <sp xml:id="SDZ1-Redna-19-1994-03-29.sp53">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo o tem amandmaju? Ugotavljam, da ne in ga dajem na glasovanje.</p>
               <p>Gospod Šetinc želi besedo - se opravičujem. Izvolite.</p>
            </sp>
            <sp xml:id="SDZ1-Redna-19-1994-03-29.sp54">
               <speaker>MILE ŠETINC:</speaker>
               <p>Glede tega odločanja petina, tretjina - to je stvar ocene. Težko je v naprej reči, da je to realno ali ne, vendar bi opozoril na to, da to ni tako daleč od naše petine. Če pozorno berete naš amandma, ki daje osnovo za izračunavanje te petine, je delež naročene produkcije, ki obsega najmanj 1/5 produkcije iz prvega odstavka. Ta produkcija pa obsega lastno produkcijo, koprodukcijo in naročeno produkcijo. Če je to troje skupaj, mora biti vsaj 50% celotnega programa, ki ga prenaša RTV Slovenija, je od teh 50 potem 1/5. Skratka, če je cel program 100 enot, potem je to, kar dela RTV sama ali v sodelovanju z drugimi, 50 enot je to, kar mora najmanj dati drugim, 10 enot, medtem ko je v tem <stage>(vašem)</stage> amandmaju osnova lastna produkcija, kar je ožja kategorija. Tako se ta tretjina in petina zelo približujeta.</p>
            </sp>
            <sp xml:id="SDZ1-Redna-19-1994-03-29.sp55">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in vas ponovno prosim, da ugotovimo sklepčnost.</p>
               <p>Glasujemo o amandmaju k 6. členu, ki ga imate v pregledniku pod točko 3. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(28 poslancev.)</stage></p>
               <p>Ugotavljam, da amandma ni sprejet.</p>
               <p>Na isti, zadnji odstavek se nanaša tudi amandma na naslednji strani, pod 4. točko, ki se glasi: zadnji odstavek se spremeni tako, da se glasi: "Delež naročene produkcije mora obsegati najmanj 1/5 produkcije iz prvega odstavka tega člena." Predlagatelj je Vlada Republike Slovenije. Odbor amandma podpira.</p>
               <p>Želi kdo besedo o tem amandmaju? Ugotavljam, da ne in ga dajem na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da smo ta amandma sprejeli in s tem zaključili glasovanje o amandmajih k 6. členu. K 7.a <stage>(8. členu)</stage> imamo amandma, ki se glasi. Na koncu tretjega odstavka se dodajo besede "in organe lokalnih skupnosti". Predlagatelj je Odbor za notranjo politiko in pravosodje.</p>
               <p>Želi o tem amandmaju kdo besedo? Ugotavljam, da ne in ga dajem na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(10 poslancev.)</stage></p>
               <p>Ugotavljam, da je amandma sprejet.</p>
               <p>Naslednji amandma je k 10. oziroma sedaj k 11. členu. V predzadnji vrstici se besede "programov lokalnih nekomercialnih  postaj" nadomestijo z besedami "lokalnih nekomercialnih programov." Predlagatelj je Vlada Republike Slovenije. Odbor amandma podpira.</p>
               <p>Želi kdo besedo o tem amandmaju? Ugotavljam, da ne in ga dajem na glasovanje. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Naslednji amandma k 13. oziroma sedaj k 14. členu. V tretjem odstavku, v tretji alinei ter v četrtem odstavku se pred besedo "nekomercialni" doda beseda "lokalni". Predlagatelj je Vlada Republike Slovenije. Odbor amandma podpira.</p>
               <p>Že v naprej vas opozarjam, da imamo k temu členu še en naknadno vložen amandma skupine poslancev, s prvopodpisanim gospodom Marjanom Šetincem, ki se nanaša na četrto alineo tretjega odstavka tega člena, torej naslednjo.</p>
               <p>Želi kdo razpravljati o tem prvem amandmaju Vlade Republike Slovenije? Ugotavljam, da nihče in ga dajem na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Naslednji amandma k 13. členu se glasi. V četrti alinei tretjega odstavka tega člena se za besedo "znanstvenega" črtata vejica in beseda "vzgojnega". Amandma je vložila skupina poslank in poslancev s prvopodpisanim gospodom Marjanom Šetincem.</p>
               <p>Želi kdo besedo o tem amandmaju? Ugotavljam, da nihče in ga dajem na glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(25 poslancev.)</stage></p>
               <p>Ugotavljam, da je amandma sprejet.</p>
               <p>K 14. oziroma sedaj k 15. členu je vložen amandma, ki se glasi. Prva beseda člena se spremeni tako, da se glasi: "Uporabnik". Predlagatelj je Odbor za notranjo politiko in pravosodje.</p>
               <p>Želi kdo o tem amandmaju besedo? Ugotavljam, da ne in ga dajem na glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da smo amandma sprejeli.</p>
               <p>Imamo amandma na amandma Vlade k 14. oziroma sedaj k 15. členu in sam amandma Vlade. Amandma Vlade se glasi. V prvem odstavku se črta beseda "avtoradia". Drugi odstavek se spremeni tako, da se glasi: "Naročnina se plačuje v pavšalu, ki ga določi Svet RTV Slovenija in je enak za vse naročnike fizične osebe in ni odvisen od števila in vrste sprejemnika. Za pravne osebe, ki imajo več kot tri TV sprejemnike, lahko Svet RTV določi višji pavšal. Ne glede na določbe prvega in drugega odstavka tega člena lahko Svet RTV sprejme olajšave za posamezne skupine naročnikov. Predlagatelj je, kot smo rekli, Vlada Republike Slovenije in odbor amandma podpira. V ta amandma je bil vložen amandma. Na amandmaju Vlade Republike Slovenije k drugemu odstavku, se v prvem odstavku črtata besedi "fizične osebe", drugi odstavek pa se spremeni tako, da se glasi: "Za javno rabo RTV sprejemnikov določi Svet RTV Slovenija višji pavšal." Predlagatelj je Odbor za notranjo politiko in pravosodje.</p>
               <p>Želi o amandmaju in o amandmaju na amandma kdo besedo? Ugotavljam, da ne in dajem najprej amandma na amandma na glasovanje. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo amandma na amandma sprejeli.</p>
               <p>Sedaj bomo glasovali še o tako dopolnjenem amandmaju Vlade, ki ga imate pod 3. točko v pregledu. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da smo ta amandma sprejeli.</p>
               <p>K 17. členu imamo dva, torej amandma Vlade Republike Slovenije in amandma na amandma Vlade. Dovolite mi glede na to, da gre za splošno znan amandma, da tega amandmaja v celoti ne berem, pač pa vam bom prebral amandma na ta amandma, ki se glasi: "V amandmaju Vlade Republike Slovenije k 17. oziroma 16. členu predloga zakona o Radioteleviziji Slovenija se v 11. alinei 4. točke prvega odstavka črtajo besede "in kmečka zveza". Amandma je vložila skupina poslancev s prvopodpisanim gospodom Marjanom Šetincem. Dajem amandma na amandma Vlade in pa sam amandma Vlade v razpravo. Besedo ima gospod Franc Potočnik, izvolite.</p>
            </sp>
            <sp xml:id="SDZ1-Redna-19-1994-03-29.sp56">
               <speaker>FRANC POTOČNIK:</speaker>
               <p>Spoštovane poslanke in poslanci! Spregovoril bi o tem amandmaju na amandma. Menim, da je ta amandma na amandma, ki pravi, da se v tisti alinei črta "kmečka zveza" in iz obrazložitve je jasno, da gre za nepopolno informiranost predlagatelja. Tukaj imam kopijo registracije z dne 18.2.1992, na katerem potrdilu piše, da je registrirana Slovenska kmečka zveza kot sindikat, ne kot politična organizacija in kot sindikat. Če je potrebno, lahko to tudi razmnožimo. Menim, da je to argument, da ta amandma na amandma zavrnemo, seveda če argumenti kaj v tem Državnem zboru veljajo. Ampak, to je uradni dokument. Zato pričakujem, da zaradi te dodatne seznanitve s to problematiko tega amandmaja na amandma ne boste izglasovali.</p>
            </sp>
            <sp xml:id="SDZ1-Redna-19-1994-03-29.sp57">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo razpravljati o amandmaju na amandma in amandmaju Vlade? Ugotavljam, da ne in prehajam h glasovanju. Najprej bomo glasovali o amandmaju skupine poslancev, s prvo podpisanim gospodom Marjanom Šetincem. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(29 poslancev.)</stage></p>
               <p>Ugotavljam, da amandma ni bil sprejet.</p>
               <p>Prehajamo h glasovanju o amandmaju Vlade Republike Slovenije, ki ga odbor podpira, ki pomeni celotno novo besedilo tega člena. Ja, svoj glas bo obrazložil dr. Ciril Ribičič.</p>
            </sp>
            <sp xml:id="SDZ1-Redna-19-1994-03-29.sp58">
               <speaker>DR. CIRIL RIBIČIČ:</speaker>
               <p>Spoštovani. Glasoval bom za ta amandma Vlade. Prvič zaradi tega, ker so tukaj tudi neke izboljšave, ki jih v drugi obravnavi nismo imeli. Mislim na prisotnost tukaj Mladinskega sveta in Društva novinarjev Slovenije. Drugič zaradi tega, ker razmišljam tudi o tem, kakšna je možnost, če recimo tudi moja stranka in sam preidem v opozicijo, o čemer se kdaj pa kdaj šušlja tudi v zadnjih dneh. Tisto, kar se mi zdi pa bistveno pri tem, je to, da na ta način vzpostavljamo neke standarde, ki bodo veljali za naprej. Če se tokrat odločimo za to, da bodo strankarski politični interesi bolj poudarjeni, bodo seveda bolj poudarjeni tudi ob vsakih naslednjih zamenjavah Vlade oziroma volitev in obratno. Če se tokrat odločimo za to, da dajemo večji poudarek civilni družbi, bo to veljajo oziroma bo to moralo obveljati tudi pri naslednjih zamenjavah Vlade in pri naslednjih volitvah. Zaradi tega mislim, da gre za načelno vprašanje, ki ima tudi dolgoročnejši pomen. Hvala lepa.</p>
            </sp>
            <sp xml:id="SDZ1-Redna-19-1994-03-29.sp59">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Proceduralno, gospa Pečanova, prosim. <stage>(Ni.)</stage> Ja, gospod Školč bo obrazložil svoj glas. Prosim.</p>
            </sp>
            <sp xml:id="SDZ1-Redna-19-1994-03-29.sp60">
               <speaker>JOŽEF ŠKOLČ:</speaker>
               <p>Hvala lepa. Jaz bom seveda glasoval za amandma Vlade. Na včerajšnji seji je bilo ogromno govora tudi o tem, kako sejo spremlja Radiotelevizija Slovenija in večina seveda je trdila, da je to razlog za to, da Državni zbor prevzame na nek način, jaz bom pač grobo rekel, kontrolo nad radijem in televizijo Slovenija. Jaz menim seveda, da bi bilo to popolnoma zgrešeno, ker politika je že do zdaj imela preveč roke pri upravljanju, predvsem televizijske hiše in ko se odločamo o tem, se v bistvu odločamo o zelo načelnih stvareh in se seveda na kratek rok, mogoče tudi, upam pa da tudi na dolg rok, odpovedujemo tej skomini, da bi opravljali stvari, za katere mislim, da nismo usposobljeni, da jih upravljamo. Državni zbor ne more v bistvu, ko govori o železnicah, na koncu ugotoviti, da je tisti, ki lahko kontrolira, kako železnice delajo. Državni zbor ne more takrat, ko govorimo o radiu in televiziji, na koncu reči, da je tisti, ki lahko upravlja najboljše radio in televizijo. In pri tem, ko se o tem odločamo, se ne odločamo v bistvu za to, kdo bo imel večji ali pa manjši vpliv na to, ampak gre za povsem statusne stvari. Jaz verjamem, da ni velike razlike, če bo, hipotetično rečeno, Kmečko zveze v svetu RTV-ja zastopal gospod Pregelj na predlog Slovenske ljudske stranke ali pa na predlog Kmečke zveze. To je popolnoma vseeno, ampak gre za vprašanje ...<stage>(pripombe iz klopi)</stage>... Vem, gospod Geržina, da ne more biti, lahko bi rekel X, Y. Gospod predsedujoči, ali lahko jaz...</p>
            </sp>
            <sp xml:id="SDZ1-Redna-19-1994-03-29.sp61">
               <speaker>PODPREDSEDNIK DR. LEV KREFT:</speaker>
               <p>Prosil bi, da ne prekinjate obrazložitve glasu, če bo potrebno, jo bom sam prekinil, čeprav veste, da tega tudi sicer ne delam rad. Prosim, gospod Jožef Školč obrazložite svoj glas.</p>
            </sp>
            <sp xml:id="SDZ1-Redna-19-1994-03-29.sp62">
               <speaker>JOŽEF ŠKOLČ:</speaker>
               <p>Mislim, da sem s tem zelo natančno dreznil v tisto, kar je problem, če ravno mogoče do neke mere nekorektno in se opravičujem gospodu Preglju, da mi ne bo potrebno potem to narediti.</p>
               <p>Skratka, odločamo o razliki v statusu, ali se bo ta vpliv v Svetu RTV delil med politiko in civilno družbo, ali si bo hotela v formalnem smislu ves ta vpliv pridobiti samo politika. Menim, da je potrebno vpliv deliti in zato bom podprl amandma Vlade. Hvala lepa.</p>
            </sp>
            <sp xml:id="SDZ1-Redna-19-1994-03-29.sp63">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Tone Peršak, potem še gospod Marijan Poljšak.</p>
            </sp>
            <sp xml:id="SDZ1-Redna-19-1994-03-29.sp64">
               <speaker>ANTON PERŠAK:</speaker>
               <p>Spoštovane poslanke in poslanci! Rad bi povedal, zakaj bom tudi jaz glasoval za ta amandma. Jaz sicer ne verjamem, da bo sprejem tega amandmaja v celoti izključil to, da bi politika skozi te člane sveta prišla na RTV. Se pravi, ne verjamem v to v celoti, da bi to pomenilo, da smo mi danes odločili, da bo res samo civilna družba zastopana v tem delu sveta, ker za en del sveta to tako ali tako ne velja in da skozi ta del sveta ne bo, kot rečeno, govorila tudi politika interesa strank itn.</p>
               <p>Verjamem pa v nekaj, kar mislim, da je pozitivno, da bo raznolikost večja, kot če se bo tukaj izbiralo po volji nekaj take ali drugačne koalicije. To je prvo.</p>
               <p>Drugo, še en važen moment je. Če bodo društva, ta, ki so tukaj navedena, samostojno imenovala te člane sveta, se bodo morale parlamentarne stranke, tako pozicijske, kot opozicijske truditi, da bi nekaj naredile za te sfere, ki jih ta društva zastopajo, zato, da bi si pridobile njihovo naklonjenost in zato, da bi v teh društvih tisti ljudje prišli skozi, kot se temu reče, ki bi to ali ono stranko malo bolje preferirali, kot jo sicer.</p>
               <p>Glede na pregled teh področij, ki jih ta društva zastopajo, se mi zdi to koristno. V nasprotnem primeru bomo mi po tisti logiki, češ, javne delavce bomo mi izbrali in jih bomo imenovali ugledne javne delavce, mi izbirali iz teh društev s teh področij tiste ljudi, za katere bomo sodili, da so v tej ali oni stranki blizu in spet bo delovala logika koalicije, delitve kolača v koaliciji itn.</p>
               <p>Kot rečeno, ne verjamem, da bo s tem politični vpliv izključen, verjamem pa, da bo bolj disperziran, da bo bolj raznolik in da bodo konec koncev ta področja imela nekaj koristi od tega. Zato bom glasoval za ta amandma. Hvala.</p>
            </sp>
            <sp xml:id="SDZ1-Redna-19-1994-03-29.sp65">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima Marjan Poljšak. Svoj glas bo obrazložil še gospod Omerza.</p>
            </sp>
            <sp xml:id="SDZ1-Redna-19-1994-03-29.sp66">
               <speaker>MARIJAN POLJŠAK:</speaker>
               <p>Glasoval bom proti temu amandmaju, ker včeraj se ni zgodila kontrola politike nad televizijo, ampak se je zgodila kontrola volivcev preko televizije nad politiko, zato, da so stvari videli. Vsako tukaj posredno predstavljanje, posredno predstavništvo, razne transmisije, prekrivanje, razni vzvodi, to je dejansko samo prekrivanje političnih interesov. Politični interesi morajo biti transparentni, ne da se prikrivajo z neko civilno družbo. Zato bom glasoval proti temu amandmaju.</p>
            </sp>
            <sp xml:id="SDZ1-Redna-19-1994-03-29.sp67">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil tudi gospod Igor Omerza in gospod Jože Jagodnik in gospod Miroslav Geržina.</p>
               <p>Besedo ima gospod Igor Omerza. Prosim.</p>
            </sp>
            <sp xml:id="SDZ1-Redna-19-1994-03-29.sp68">
               <speaker>MAG. IGOR OMERZA:</speaker>
               <p>Glasoval bom za vladni predlog, ne samo zato, ker mislim, da ni dobro, da si kakršnakoli koalicija deli sedeže v Svetu RTV-ja, ampak tudi zaradi tega, ker enostavno ne vemo niti, kakšne koalicije se bodo še oblikovale v tem parlamentu. Skratka, bistveni razlog je, da sem proti tej koalicijski razdelitvi - kakršni koli in tudi v naprej jo je težko postaviti, če bi že na to lahko pristajal, pa tudi na to ne pristajam. Tudi, če bi bila bolj stabilna koalicija kot izgleda, da je danes.</p>
               <p>Druga stvar pa je v tem, da zadnji dogodki od naše prejšnje seje, ko smo razpravljali o zakonu o RTV v drugi obravnavi, samo še potrjujejo misli nekaterih, ki smo tukaj nastopali, da je politizacija RTV-ja oziroma Sveta na politizacijo RTV hiše presegla oziroma počasi presega že vse možne in tolerantne meje in dejansko ne vem, če bi nam lahko dopustili, da mi odločamo tukaj v zboru sedaj, da se s to prakso formiranja Sveta in potem nadaljnjo politizacijo stvari tako dogajajo, kot se dogajajo, in bodo očitno do konca tega Sveta, dokler imajo še kaj moči, še dodatno kulminirale. Ker ne bi rad, da mi v eni najbolj gledanih oddaj na koncu novinarka pravi "Nasvidenje v naslednji vojni". Tega si dejansko ne želim in tudi ne takih novinarjev in tega, da se to dopušča na nacionalni televiziji.</p>
            </sp>
            <sp xml:id="SDZ1-Redna-19-1994-03-29.sp69">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Jože Jagodnik; za njim bo obrazložil svoj glas še gospod Miroslav Geržina.</p>
            </sp>
            <sp xml:id="SDZ1-Redna-19-1994-03-29.sp70">
               <speaker>JOŽE JAGODNIK:</speaker>
               <p>Hvala lepa predsedujoči. Podprl bom vladni amandma. Vsak mesec 500.000 Slovencev plača naročnino za svoj radijski oziroma televizijski sprejemnik, kar pomeni 600 milijonov in več, kar pomeni krat 12 - približno 10 milijard tolarjev sredstev, ki jih slovenski prebivalec daje za Radiotelevizijo. Torej, to je njegova Radiotelevizija. Tudi mene je včeraj zmotil pojav, da se je "dogodil narod", ampak nimam nič proti temu in ima vso pravico tudi na ta način, če je dostojen izraziti svojo voljo; zgodil se je parlament, ki je izrazil svojo voljo; in zgodila se je televizija v neki maniri, ki smo se je vsi skupaj že poskušali odreči in pozabiti. Televizija je prekrasno premešala slike iz tega prostora, od vaših govorov na zunanje posnetke, in tako naprej. Skratka, rekel sem, da se je "zgodila televizija". V nekem smislu bi človek mislil, da bi lahko sedaj, ko ima v rokah neke vzvode pozicije, napravil neko kontrolo. Ampak mislim, da je bila to katastrofalna napaka Državnega zbora. Mislimo za naprej, mislimo predvsem na to, kako bi 600.000 Slovencev, ki so lastniki radijskih in televizijskih sprejemnikov, lahko doseglo nek svoj vpliv. V vseh teh letih - 23 jih je, kar sem bil na Televiziji - je nek organ družbenega vpliva deloval. In takrat, ko smo uspeli v ta organ družbenega vpliva pripeljati čim širšo paleto ljudi, takrat je bil ta organ tudi nekako uspešen. Če bomo mi pomanjšan parlament spravili v te okope, bodo seveda ti okopi med Svetom RTV in programskimi delavci, taki kot so, na škodo strokovnosti. In ta naša televizija potrebuje, da se ne bo kar naprej "dogajala", tako kot se dogaja, kot smo slišali prej iz predgovornega nastopa - potrebuje torej tak način uravnavanja Sveta, kot nam ga ponuja vladni amandma. Hvala.</p>
            </sp>
            <sp xml:id="SDZ1-Redna-19-1994-03-29.sp71">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Miroslav Geržina, potem pa še gospod Žaro Pregelj.</p>
            </sp>
            <sp xml:id="SDZ1-Redna-19-1994-03-29.sp72">
               <speaker>MIROSLAV GERŽINA:</speaker>
               <p>Hvala lepa, gospod predsedujoči. Spoštovane kolegice in kolegi poslanci, spoštovana javnost slovenska! Rad bi verjel v to, kar je bilo rečeno. Ko je predstavnik Vlade razlagal ta amandma, ko je rekel, da je potrebna strokovnost, preglednost in sorazmerna zastopanost, bom začel na koncu in bom uporabil v primeru predhodnika, gospoda Jagodnika, ki je govoril o 500.000 naročnikih, 600.000 ali pa 700.000, ker nekateri niso prijavljeni. Ampak, to so naročniki brez naročnine, gospod Jelinčič. Ampak še več kot 600.000 je pa več kot 80% Slovencev, volivcev, ki so šli na volišča in ki so premosorazmerno ali pa sorazmerno zastopani v tem parlamentu. Jaz mislim, da sorazmernosti, boljše, kot je tu, v tem parlamentu, ni in ne more biti in iz tega razloga je tisti osnovni tekst iz druge obravnave, ki je bil, boljši, kot je ta.</p>
               <p>Bom šel na preglednost. Danes se je zgodila nepreglednost. Nekateri so oporekali preglednosti glede 11. alinee 4. točke. Nismo vedeli, ali je Kmečka zveza to ali ono. Jaz sem vprašal, kajti recimo prejšnja 10. alinea govori o združenju delodajalcev Slovenije. Lepo vas prosim, povejte mi, kateri delodajalci predstavljajo, kdo predstavlja danes delodajalce. Ali je to samo Gospodarska zbornica Slovenije? Ali so zbornice, ki še niso ustanovljene, ali kdo predstavlja to in kdo bo to predstavljal? Danes tega ne vemo.</p>
               <p>O strokovnosti bi bilo verjetno manj polemike in ne bi govoril o tem, ker verjetno v teh stanovskih ustanovah, ki so, to moramo priznati, predstavniki bodo profesionalno bolj usposobljeni mogoče, ali pa tudi ne. Če bodo predstavljeni iz parlamenta. In zaradi vsega tega sem proti temu amandmaju Vlade in sem za osnovni tekst, to se pravi 17. člen iz druge obravnave.</p>
               <p>In nazadnje. Če pravijo, ne bo politično, vendar kaj pa so tisti predstavniki, pet predstavnikov, ki jih bo parlament izvolil, se vprašam? Hvala.</p>
            </sp>
            <sp xml:id="SDZ1-Redna-19-1994-03-29.sp73">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Gospod Žarko Pregelj, potem pa še gospa Danica Simšič. Torej, pri obrazložitvah glasu je prišlo do neke komunikacije. Jaz sem mislil, da gre za prijazno komunikacijo in je nisem prekinjal. Kadar gre pa za polemiziranje z argumenti, pa je seveda stvar na mestu. Prosim.</p>
            </sp>
            <sp xml:id="SDZ1-Redna-19-1994-03-29.sp74">
               <speaker>ŽARKO PREGELJ:</speaker>
               <p>Spoštovani. Glasoval bom proti amandmaju, ker podpiram osnovni tekst zakona. Menim, da je osnovni tekst zakona v resnici veliko bolj pregleden in hkrati tudi bolj pošten. Poštenost je v tem, ker jasno pove, kdo koga izvoli. Tudi iz kakšnih krogov, medtem ko vladin amandma je pa na videz širok in demokratičen in ta "na videz" se vidi že v 1. točki, kjer se predlaga, da naj bi Državni zbor izbral pet članov in pri tem upošteval proporcionalno zastopanost. Kako je to lepo določiti, deliti na pet delov, če imaš deset parlamentarnih frakcij ali kaj podobnega. Vemo, da je to včasih zelo težko.</p>
               <p>Naslednja točka vladinega amandmaja, četrta, kjer našteva poimensko različne institucije, ki so ali javni zavodi ali društva, pri tem pa ni jasno, kako bodo ti zavodi ali društva določali svoje predstavnike. Ali bo to opravljal upravni odbor, ali bo to opravljal svet zavoda, ali bo to, ne vemo kdo.</p>
               <p>Potem opozarjam, da kljub temu, da je tukaj našteto ogromno društev in institucij, manjkajo nekatera zelo pomembna. Ne razumem, kako to, da npr. med Društvom filmskih delavcev potem glasbenikov in skladateljev ni dobilo mesto Društvo likovnih umetnikov, ki je ravno tako pomembno. Potem med športnimi in kulturnimi organizacijami, potem med raznimi interesnimi združenji manjka ena največjih zvez, to je Planinska zveza. Lahko bi šteli naprej, npr., Zveza tabornikov itn. Enostavno menim, da se s takim spiskom ne da zajeti celotne interesne sfere združevanja, kjer se državljani združujejo, niti celotno sfero, ki ji pravimo številna sfera. Verjetno je veliko bolj pošteno, da Državni zbor imenuje 15 članov iz vrst uglednih javnih delavcev, da se ve, kdo so to, da se ve, da so bili pač izbrani s strani najvišjega državnega telesa in da se tudi z njihovim ugledom in njihovim imenom zagotovi objektivnost dela Sveta RTV Slovenija. Hvala lepa.</p>
            </sp>
            <sp xml:id="SDZ1-Redna-19-1994-03-29.sp75">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložila gospa Danica Simšič potem pa še gospod Zmago Jelinčič. Gospa Danica Simšič, izvolite.</p>
            </sp>
            <sp xml:id="SDZ1-Redna-19-1994-03-29.sp76">
               <speaker>DANICA SIMŠIČ:</speaker>
               <p>Hvala za besedo. Gospod predsedujoči, spoštovane kolegice in kolegi, glasovala bom za vladni amandma, in sicer iz preprostega razloga, ker vsaj delno poskuša presekati tisti začarani krog, ko politika s svojim nadzorom poskuša zagotavljati neodvisnost načrtovanja programske politike Radia in Televizije od odvisnosti od pritiskov dnevne aktualne politike, ker ta vladni amandma vsaj delno poskuša upoštevati in spoštovati kriterije stroke, kriterije samostojnega ustvarjanja in ker po mojem mnenju zagotavlja večje interese tako imenovane civilne družbe. Hvala.</p>
            </sp>
            <sp xml:id="SDZ1-Redna-19-1994-03-29.sp77">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Zmago Jelinčič ima besedo za obrazložitev glasu.</p>
            </sp>
            <sp xml:id="SDZ1-Redna-19-1994-03-29.sp78">
               <speaker>ZMAGO JELINČIČ:</speaker>
               <p>Politizacija medijev, pa če ostanem samo pri RTV, je dosegla, včasih bi lahko rekel celo presegla, že vse tiste vzore v nekaterih dobro poznanih zgodovinskih medijskih prijemih. Jaz in Slovenci nismo za tako televizijo, ko novinarji tekmujejo med seboj, kdo bo določenim politikom globlje zlezel, mislim, da to nikakor ni niti v čast novinarskemu poklicu, še manj pa kaže na človeško integriteto tistih novinarjev, ki se ukvarjajo s takimi zadevami. Če se pač želijo ukvarjati s politiko, so jim vrata odprta, smo v demokraciji in mislim, da jih nihče ne ovira pri tem. Vendar pa takim ljudem ni mesto na Televiziji. In ta amandma, ki ga bom podprl, ta vladni amandma tem ljudem v dobršni meri preprečuje takšno delo. Zato še enkrat povem, da bom glasoval za vladni amandma. Hvala.</p>
            </sp>
            <sp xml:id="SDZ1-Redna-19-1994-03-29.sp79">
               <speaker>PODPREDSEDNIK DR. LEV KREFT:</speaker>
               <p>Želi še kdo obrazložiti svoj glas. Gospod dr. Franc Zagožen, prosim.</p>
            </sp>
            <sp xml:id="SDZ1-Redna-19-1994-03-29.sp80">
               <speaker>DR. FRANC ZAGOŽEN:</speaker>
               <p>Spoštovani zbor! Jaz bom glasoval proti temu amandmaju. Glasoval pa bi zanj, če bi predlagatelj umaknil 32. člen. 32. člen je namreč pripravljen zato, da bo novi Svet RTV zamenjal direktorja televizije in pa direktorja programov itd. in za to ne bo kriv parlament in stranka, ki v parlamentu vlada, ampak bo kriv Svet RTV, ki ga je izbrala civilna družba. Zato, če je tako programirano, naj se ve v Sloveniji, kdo bo odstavljal direktorje na RTV. Hvala.</p>
            </sp>
            <sp xml:id="SDZ1-Redna-19-1994-03-29.sp81">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne in dajem amandma Vlade za celo novo besedilo 17. oziroma 16. člena na glasovanje. Ugotovimo sklepčnost! <stage>(65 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(31 poslancev.)</stage></p>
               <p>Ugotavljam, da je ta amandma sprejet.</p>
               <p>Z njim je povezan naslednji amandma, ki ga imamo na 5. strani. Doda se nov 17.a člen, ki se glasi: "Šteje se, da so imenovani predstavniki organizacij iz 4. točke prvega odstavka prejšnjega člena, če sklep o imenovanju podpiše pristojni organ organizacije, ki ima pravico imenovati svojega predstavnika v Svet RTV Slovenija. Če imata dve ali več organizacij pravico imenovati svojega predstavnika v Svet RTV Slovenija se šteje, da je predstavnik imenovan, če sklep o imenovanju podpišeta pristojna organa obeh organizacij oziroma najmanj dveh organizacij, ki združujeta večino članov oziroma pristojni organi večine verskih skupnosti. V primeru spremembe imena ali števila združenj oziroma organizacij s področij, navedenih v 4. točki prvega odstavka tega člena, imajo pravico do imenovanja svojega člana v Svet RTV Slovenija v skladu s tem zakonom tista združenja oziroma organizacije, ki so njihovi pravni nasledniki, pa tudi druga združenja ali organizacije, ki so nastale po uveljavitvi tega zakona in so registrirana za območje Republike Slovenije oziroma delujejo ali združujejo članstvo na območju celotne države. Mandat članov Sveta RTV Slovenije traja štiri leta z možnostjo ponovnega imenovanja. Šteje se, da je Svet RTV Slovenija konstituiran, ko generalni direktor ugotovi, da sta imenovani 2/3 njegovih članov v skladu s tem zakonom."</p>
               <p>Amandma predlaga Vlada Republike Slovenije. Odbor amandma podpira. Želi kdo besedo o tem amandmaju, ki pomeni uvedbo novega 16. oziroma 17.a člena? Ugotavljam, da ne in ga dajem na glasovanje. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(18 poslancev.)</stage></p>
               <p>Ugotavljam, da je ta amandma sprejet.</p>
               <p>K 18. oziroma 17. členu je vložen amandma, ki se glasi: "Črta se predzadnji odstavek." Amandma je predlagala Vlada Republike Slovenije. Odbor amandmaja ne podpira. Želi kdo o tem amandmaju besedo? Ugotavljam, da ne in ga dajem na glasovanje. Ponovno ugotavljamo sklepčnost za glasovanje o amandmaju k 18. oziroma 17. členu. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(21 poslancev.)</stage></p>
               <p>Ugotavljam, da ta amandma ni sprejet.</p>
               <p>Na naslednji strani imamo amandma k 20. oziroma 19. členu, in sicer dva. V prvem odstavku se črta drugi stavek. Predlagala ga je Vlada Republike Slovenije. Odbor amandmaja ne podpira.</p>
               <p>Drugi amandma. V petem odstavku se beseda "soglasju" nadomesti z besedo "mnenju." Predlagala ga je prav tako Vlada Republike Slovenije. Odbor amandmaja ne podpira.</p>
               <p>Želi kdo besedo o teh dveh amandmajih? Ugotavljam, da ne in dajem najprej na glasovanje prvega. Amandma pod točko 1. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(21 poslancev.)</stage></p>
               <p>Ugotavljam, da je ta amandma sprejet.</p>
               <p>Da prosim. Prosim, če poveste?</p>
            </sp>
            <sp xml:id="SDZ1-Redna-19-1994-03-29.sp82">
               <speaker>MARJAN PODOBNIK:</speaker>
               <p>Prosim, če bi lahko ponovili glasovanje, ker sem prepozno pritisnil.</p>
            </sp>
            <sp xml:id="SDZ1-Redna-19-1994-03-29.sp83">
               <speaker>PODPREDSEDNIK DR. LEV KREFT:</speaker>
               <p>Dajem na glasovanje predlog, da ponovimo glasovanje o amandmaju k 20. oziroma 19. členu pod točko 1. Glasujemo o ponavljanju glasovanja. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(7 poslancev.)</stage></p>
               <p>Ponovno bomo torej glasovali o amandmaju Vlade Republike Slovenije pod točko 1 na šesti strani preglednika. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(37 poslancev.)</stage></p>
               <p>Ugotavljam, da ta amandma ni sprejet. Zdaj bomo glasovali o amandmaju pod točko 2. Ugotovimo sklepčnost! <stage>(44 prisotnih.)</stage> Ponovno ugotavljamo sklepčnost za glasovanje o amandmaju k 20. členu pod točko 2. Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(34 poslancev.)</stage></p>
               <p>Potem imamo amandma Vlade in amandma na amandma Vlade k novemu 27. členu. Amandma Vlade se glasi: Doda se nov 27. člen, ki se glasi: "Z denarno kaznijo z najmanj 25.000 SIT se kaznuje za prekršek lastnik sprejemnika, ki ne prijavi sprejemnika v 30 dneh po pridobitvi, ali ki ne prijavi spremembe sedeža oziroma prebivališča v 15 dneh." Tretji odstavek 14. člena: Z denarno kaznijo z najmanj 15.000 SIT se kaznuje tudi odgovorna oseba, pravne osebe lastnika sprejemnika, ki stori dejanje iz prejšnjega odstavka. Amandma je predlagala Vlada Republike Slovenije. Odbor amandma podpira.</p>
               <p>Imamo amandma na ta amandma, ki se glasi: V prvem odstavku se denarna kazen "25.000 SIT" nadomesti s "15.000" SIT. Amandma predlaga Odbor za notranjo politiko in pravosodje. Želi kdo besedo o amandmaju in o amandmaju na amandma? Prosim, gospod Zmago Jelinčič.</p>
            </sp>
            <sp xml:id="SDZ1-Redna-19-1994-03-29.sp84">
               <speaker>ZMAGO JELINČIČ:</speaker>
               <p>Hvala lepa. Jaz sem proti temu,da se doda ta nov 27. člen. Konec koncev je televizijski program tako slab, da bi nam morala televizija mesečno vsaj enih 10 tisoč nazaj dati, da ga sploh gledamo.</p>
            </sp>
            <sp xml:id="SDZ1-Redna-19-1994-03-29.sp85">
               <speaker>PODPREDSEDNIK DR. LEV KREFT:</speaker>
               <p>Hvala lepa. želi še kdo razpravljati o tem amandmaju in o amandmaju na vladni amandma? Ugotavljam, da ne.</p>
               <p>Dajem najprej amandma na amandma Vlade na glasovanje. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je bil ta amandma na amandma Vlade sprejet. Zdaj bomo o tako spremenjenem amandmaju Vlade glasovali. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(24 poslancev.)</stage></p>
               <p>Ugotavljam, da je amandma sprejet.</p>
               <p>Sedaj bomo glasovali o amandmaju k 31 oziroma k 29. Da, prosim, gospa Jadranka šturm-Kocjan.</p>
            </sp>
            <sp xml:id="SDZ1-Redna-19-1994-03-29.sp86">
               <speaker>JADRANKA ŠTURM-KOCJAN:</speaker>
               <p>Prosim, če bi ponovili glasovanje, zmotila sem se.</p>
            </sp>
            <sp xml:id="SDZ1-Redna-19-1994-03-29.sp87">
               <speaker>PODPREDSEDNIK DR. LEV KREFT:</speaker>
               <p>Dajem torej na glasovanje predlog, da glasovanje ponovimo.</p>
               <p>Glasujemo o predlogu, da se prejšnje glasovanje ponovi. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(3 poslancev.)</stage></p>
               <p>Ugotavljam, da bomo prejšnje glasovanje ponovili. Glasujem ponovno o spremenjenem amandmaju Vlade za nov 27. člen. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(37 poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo h glasovanju o amandmaju k 31. oziroma 29. členu, ki ga imate na strani 6. Amandma se glasi: v tretjem odstavku se besedilo "doseže postopno v treh letih po časovnih stopnjah, ki jih določi Svet RTV Slovenija" nadomesti z besedilom, ki se glasi: "zagotovi do 1.1.1996". Amandma je predlagala Vlada Republike Slovenije. Odbor amandma podpira.</p>
               <p>Želi kdo besedo o tem amandmaju? Prosim, gospa Maria Pozsonec. Izvolite. Prosil pa bi tudi za več tišine v dvorani.</p>
            </sp>
            <sp xml:id="SDZ1-Redna-19-1994-03-29.sp88">
               <speaker>MARIA POZSONEC:</speaker>
               <p>Hvala lepa. Rada bi razložila svoj glas. Glasovala bom za ta amandma. Govori o tem, da ta maksimalni zaostanek, kar imamo mi, bi torej hitreje dosegli boljši rezultat. Torej ne do tri leta, ampak do naslednjega leta - tako, da bo za eno leto krajši ta čas, ko mora RTV urediti tudi naše informiranje.</p>
               <p>Glasovala bom torej "za."</p>
            </sp>
            <sp xml:id="SDZ1-Redna-19-1994-03-29.sp89">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta amandma na glasovanje. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da smo ta amandma sprejeli.</p>
               <p>Izven pregleda imamo še dva amandmaja k 32. členu. Amandmaja je oddala skupina poslancev, s prvo podpisanim gospodom Francem Potočnikom. Prvi se glasi: na koncu prvega odstavka 32. člena se pika nadomesti z vejico in se dodajo besede: "do izteka svojega mandata". Drugi amandma se glasi: črta se drugi odstavek. Če prav razumem vložitev amandmaja, sta oba amandmaja ločena? Ali glasujemo o obeh skupno? Naslov je "amandma k 32. členu", potem sta pa dve točki.</p>
               <p>Prosim, gospod Franc Potočnik. Prosim vas, da ob razpravi pojasnite tudi, ali glasujemo skupno ali posebej.</p>
            </sp>
            <sp xml:id="SDZ1-Redna-19-1994-03-29.sp90">
               <speaker>FRANC POTOČNIK:</speaker>
               <p>Spoštovani! Gre za princip. Namreč, s tem amandmajem se omogoči, da dosedanji direktor, ki je bil potrjen v Svetu in v tem Državnem zboru, svoj mandat izpelje do konca, razen če sam tega ne želi - in da odstopi, ali če se naredijo kakšne take napake, da ga je potem v skladu s predpisi potrebno razrešiti.</p>
               <p>Kar pa se tiče same tehnike glasovanja, se zaradi mene lahko glasuje skupaj, ker sta ti dve zadevi vsebinsko povezani. Upam, da bomo principialni in da bomo ta amandma podprli, saj gre za analogno, za druga področja, ko se stvari menjajo, organizacijske oblike, pa tudi sicer. Da je pač ljudem, ki so bili demokratično izvoljeni ali imenovani za določeno časovno obdobje, dana ta možnost, če želijo, da ta svoj mandat tudi do konca izpeljejo.</p>
            </sp>
            <sp xml:id="SDZ1-Redna-19-1994-03-29.sp91">
               <speaker>PODPREDSEDNIK DR. LEV KREFT:</speaker>
               <p>Ali potem glasujemo ločeno ali skupaj, kajti možno je oboje?</p>
            </sp>
            <sp xml:id="SDZ1-Redna-19-1994-03-29.sp92">
               <speaker>FRANC POTOČNIK:</speaker>
               <p>Lahko glasujemo skupaj.</p>
            </sp>
            <sp xml:id="SDZ1-Redna-19-1994-03-29.sp93">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo sodelovati v razpravi o teh amandmajih? Ugotavljam, da ne in dajem amandma skupno na glasovanje. Torej amandma, ki se glasi: na koncu prvega odstavka se pika nadomesti z vejico in se dodajo besede "do izteka svojega mandata". Črta se drugi odstavek. Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(34 poslancev.)</stage></p>
               <p>Ugotavljam, da amandma ni bil sprejet.</p>
               <p>S tem smo izčrpali glasovanje po amandmajih. Prehajamo h glasovanju o zakonskem predlogu v celoti.</p>
               <p>Glasujemo o zakonskem predlogu v celoti.</p>
               <p>Obrazložitev glasu, gospod Battelli.</p>
            </sp>
            <sp xml:id="SDZ1-Redna-19-1994-03-29.sp94">
               <speaker>ROBERTO BATTELLI:</speaker>
               <p>Hvala lepa. Spoštovane kolegice in kolegi. Glasoval bom proti temu zakonu, ker je razmerje sil v Republiki Sloveniji ta trenutek povzročilo to, da v imenu nekega kvazi uresničevanja ustavnih pravic narodnih skupnosti na področju radijskega in televizijskega obveščanja dejansko onemogoči, da se te pravice polno izvajajo, da se ohrani že doseženi nivo, da se institucionalizira to, kar je bilo že obstoječega na tem področju, ker ni upoštevana minimalna stopnja avtonomije in subjektivitete predvsem italijanske narodne skupnosti pri izvajanju teh pravic. Hvala lepa.</p>
            </sp>
            <sp xml:id="SDZ1-Redna-19-1994-03-29.sp95">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne in dajem zakon v celoti na glasovanje. Prosim, da ugotovimo sklepčnost. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(17 poslancev.)</stage></p>
               <p>Ugotavljam, da smo zakon v celoti sprejeli.</p>
               <p>S tem zaključujem to točko dnevnega reda. Preden preidemo k 9. točki dnevnega reda, kot smo prej najavili, ugotavljam, da smo medtem prejeli poročilo Mandatno imunitetne komisije in prosim predsednico Mandatno imunitetne komisije, gospo Nada Skuk, da nam poda poročilo.</p>
               <p>Prehajamo na obravnavo in glasovanje <title>O UGOTOVITVENEM SKLEPU O PRENEHANJU MANDATA POSLANCU</title>, ki je v skladu s 14. členom zakona o poslancih opravljal funkcijo poslanca, namesto poslanca, ki je prevzel funkcijo v Vladi. Izvolite.</p>
            </sp>
            <sp xml:id="SDZ1-Redna-19-1994-03-29.sp96">
               <speaker>NADA SKUK:</speaker>
               <p>Spoštovani kolegice in kolegi! Nujno je, da opravimo tudi to proceduro oziroma formalnost. Kot je že iz poročila razvidno, je zaradi nočnih dogodkov, takozvanih, nastala sprememba v naših klopeh. S tem, ko je bil izvoljen nov minister za obrambo, je avtomatsko prenehala funkcija ministru Janši. Ker je v tem času njegova funkcija poslanca mirovala, mu avtomatsko sedaj oživi, da se tako izrazim. To je v skladu s 14. členu o poslancih. Ker želimo postopke nekako pospešiti, vam bom to poizkušala razložiti, zakaj smo tudi takoj danes, ob 13h sklicali Mandatno imunitetno komisijo, ki je oblikovala sklep, ugotovitveni sklep, ki ga naj sprejme Državni zbor že na 19. seji, ker je to potrebno, da se začne postopek za imenovanje novega poslanca. Pospešiti postopek pa zato, ker smo med sejo dobili že izjavo gospoda Janše, da zavrača oziroma vrača poslanski mandat. Potem mora ugotoviti Republiška volilna komisija, kdo za preostalo dobo kot poslanec, nastopi kot poslanec, namesto gospoda Janeza Janša.</p>
               <p>To izgleda vse skupaj zelo zapleteno, ker so zakoni  pisani tako, da mora o tem odločati Državni zbor. Mandatno- imunitetna komisija je pripravila samo ugotovitveni sklep, ki ga mora sprejeti Državni zbor, da je prenehal mandat poslancu Ivi Hvalici, ki je bil samo nadomestni poslanec za ta čas, ko je opravljal gospod Janez Janša funkcijo.</p>
               <p>S tem, ko se gospod Janez Janša namerava odpovedati mandatu, nastane nova situacija, ker naslednji poslanec, predvidevamo, da bo gospod Ivo Hvalica, glede na izide glasovanj, postane poslanec za preostanek mandatne dobe, to je v skladu s 17. členom zakona o volitvah, in to je povsem nov moment in nova situacija, zato so potrebni ti zapleteni postopki, kot sem že rekla. Torej nujno je, da danes Državni zbor sklene, da je gospod Janez Janša postal oziroma da mu je oživel mandat kot poslancu. S tem preneha mandat Ivu Hvalici. V razgovorih s poslansko skupino in vodstvom Državnega zbora smo se dogovorili, da bomo, v kolikor bomo pač ta sklep sprejeli, takoj upoštevali uradno dano izjavo gospoda Janše, da vrača mandat in se je pripravljena Mandatno-imunitetna komisija jutri ponovno sestati in potem bi ponovno na Državnem zboru sprejeli ugotovitveni sklep, da z odpovedjo mandata preneha mandat Janezu Janši in to moramo sporočiti Republiški volilni komisiji, ki je pristojna, da nas uradno obvesti, kdo je poslanec, ki prevzame mandat za preostanek mandatne dobe.</p>
               <p>Upam, da vam je sedaj približno jasno, ker razprava že na sami Mandatno-imunitetni komisiji je bila kar pestra, vendar pa so to postopki, ker se pač moramo držati zakona, zato predlagam, da potrdimo oziroma sprejmemo ta ugotovitveni sklep in ugodimo potem naprej tudi poslancu, da naknadno zopet ugotovimo prenehanje itd., da ne bo poslanska skupina s tem prikrajšana za en glas, da jim čimprej omogočimo, da začnejo normalno delovati. Hvala lepa.</p>
            </sp>
            <sp xml:id="SDZ1-Redna-19-1994-03-29.sp97">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ker gre za sprejem ugotovitvenega sklepa, ni nove točke dnevnega reda. Gre samo za ugotovitveni sklep. Želi besedo predstavnik Sekretariata za zakonodajo in pravne zadeve? <stage>(Ne.)</stage> Dajem besedo predstavnikom poslanskih skupin. Želi kdo besedo? <stage>(Ne.)</stage> Dajem besedo poslankam in poslancem. Za besedo se je javil gospod Žarko Pregelj, prosim. <stage>(Ne.)</stage> Želi kdo drug besedo? Ugotavljam, da ne.</p>
               <p>Ker nihče ne želi več razpravljati, dajem na glasovanje naslednji ugotovitveni sklep: "Gospod Janez Janša je z dnem 29.3.1994 prenehal opravljati funkcijo ministra za obrambo in v skladu s prvim odstavkom 14. člena zakona o poslancih ponovno opravlja funkcijo poslanca, zato preneha z opravljanjem funkcije poslanca gospod Ivo Hvalica". Dajem ta ugotovitveni sklep na glasovanje. Prosim, da ugotovimo sklepčnost.</p>
               <p>Ugotovimo sklepčnost! <stage>(41 prisotnih.)</stage> Medtem vas je že nekaj odšlo iz dvorane. Prosil bi vas, gre za pomemben ugotovitveni sklep, ki konec koncev pomeni tudi več ali manj težav našemu poslanskemu kolegu. Zato vas prosim, da omogočite sprejem tega ugotovitvenega sklepa. Ugotovimo sklepčnost! <stage>(44 prisotnih.)</stage> Prvič nas je dejansko v dvorani več kot 44, štejem sproti, drugič jih je precej tudi odšlo pred dvorano. Ugotovimo sklepčnost!</p>
               <p>Kdo je za? <stage>(44 poslancev.)</stage></p>
               <p>Ponovno ugotavljamo sklepčnost za glasovanje o ugotovitvenem sklepu. <stage>(44 poslancev.)</stage> Ugotavljam, da Državni zbor ni sklepčen. Z delom bomo nadaljevali ob 16.30 uri.</p>
            </sp>
            <stage type="time">(Seja je bila prekinjena ob 16.10 uri in se je nadaljevala ob 16.43 uri.)</stage>
            <sp xml:id="SDZ1-Redna-19-1994-03-29.sp98">
               <speaker>PODPREDSEDNIK DR. LEV KREFT:</speaker>
               <p>Prosim, da zasedete svoja mesta, hkrati pa seveda vodje in sekretarje poslanskih klubov prosim, da zagotovijo sklepčnost v dvorani. Po moji računici nam do sklepčnosti ne manjka dosti.</p>
               <p>Spoštovane kolegice poslanke, spoštovani kolegi poslanci, gospe in gospodje! Nadaljujemo z današnjim zasedanjem na naši 19. seji in prosim, da pred nadaljevanjem ugotovimo prisotnost v dvorani. Prosim vse prisotne poslanke in poslance, da s pritiskom na gumb javijo svojo prisotnost v dvorani!</p>
               <p>Ugotovimo sklepčnost! <stage>(46 prisotnih.)</stage> To pomeni, da moramo s polno pozornostjo nadaljevati z delom. Obljubim vam, da ne bomo te seje po nepotrebnem vlekli predolgo. Vsekakor moramo glasovati o predlogu ugotovitvenega sklepa, ki smo ga dali na glasovanje že pred prekinitvijo.</p>
               <p>Ugotovitveni sklep: Gospod Janez Janša je z dne 29.3.1994 prenehal opravljati funkcijo ministra za obrambo in v skladu s prvim  odstavkom 14. člena zakona o poslancih, ponovno opravlja funkcijo poslanca, zato preneha z opravljanjem funkcije poslanca gospod Ivo Hvalica". Dajem ta ugotovitveni sklep na glasovanje. Pri tem bo obrazložil svoj glas gospod Žarko Pregelj. Prosim. Proceduralno? Prosim.</p>
            </sp>
            <sp xml:id="SDZ1-Redna-19-1994-03-29.sp99">
               <speaker>ŽARKO PREGELJ:</speaker>
               <p>Spoštovani! Vseeno mislim, da bi bilo prav, da bi to odločitev opravili v okviru določene točke. Konec koncev je to čisto samostojna materija, ki se jo lahko opravi ali v tistem okviru točke, ki jo ima že tako ali tako Mandatno-imuniteta komisija rezervirano, čeprav za drugo materijo, ali pa v okviru volitve in imenovanja. V okviru tiste točke. Vsekakor ne moremo kar tako sklepati, ker to ni proceduralni sklep. Je sicer res, da je ugotovitveni, ampak ni proceduralni. O proceduralnih sklepih se sklepa izven točke dnevnega reda, medtem ko o takem pa ne.</p>
               <p>Želel bi, predsedujoči, če bi to nekako pojasnili. Namreč mene ne zadovoljuje zgolj pojasnilo, da gre zgolj za ugotovitveni sklep. To bi lahko včeraj na izredni seji naredili, takoj ko je bil izvoljen nov minister, bi verjetno morali prekiniti sejo, sklicati bi se morala imunitetna komisija in</p>
               <p>potem bi pač sprejeli tak sklep, kot je sedaj tukaj ponujen. Verjetno se sicer da tudi v okviru določene točke, ampak mislim, da mora biti uvrščen - da ne more biti kar tako nekje v zraku sprejeto ali ne sprejeto.</p>
               <p>To je proceduralno, ostalo pa imam vsebinsko. Hvala.</p>
            </sp>
            <sp xml:id="SDZ1-Redna-19-1994-03-29.sp100">
               <speaker>PODPREDSEDNIK DR. LEV KREFT:</speaker>
               <p>Glede na to, kakšen poslovnik imamo in kakšen je zakon o poslancih, posebej pa še glede na obrazložitev, glede na situacijo, ki jo je obrazložila predsednica Mandatno-imunitetne komisije, moramo tak ugotovitveni sklep sprejeti čimprej. Pri tem pa, kot veste, ni možno širjenje dnevnega reda za sejo, katere dnevni red je že sprejet. Interpretacija širjenja dnevnega reda z novo točko bi se v resnici končala pri tem, da bi lahko to vprašanje kot posebno točko obravnavali šele na naslednji seji. Hkrati pa menim, da glede na zakon, pa tudi glede na naš poslovnik, ki govori o konstituiranju Državnega zbora - kajti v bistvu za to gre - terja od nas, da te konstitutivne elemente, ki se sproti pojavljajo, opravimo takoj. Tako da če bi šli glasovati o tem, da je to posebna točka dnevnega reda, bi bila to potem posebna točka dnevnega reda naslednje seje, s čimer pa bi stvar seveda bistveno zavlekli.</p>
               <p>In sedaj gre za odločitev o tem, ali upoštevamo nujnost potrebe, da se vsakič Državni zbor do popolnosti konstituira, ali pa, da zavlačujemo - se pravi, da rečemo, da je potrebno to narediti kot posebno točko dnevnega reda.</p>
               <p>Gospod Vitodrag Pukl.</p>
            </sp>
            <sp xml:id="SDZ1-Redna-19-1994-03-29.sp101">
               <speaker>VITODRAG PUKL:</speaker>
               <p>Spoštovani predsedujoči, spoštovani zbor! Tu gre za enostavno formalnost, ki mora biti opravljena. Opozoril oziroma spomnil bi vas na to, da gre za 25% naših poslancev. Zato prosim, da vzamete zadevo nekoliko resno in rešujemo to zadevo brez posebne točke dnevnega reda, ker bi sicer morali čakati še mesec dni, da bi dobili teh 25% poslancev nazaj. Zadeva pa je taka, da je tak postopek nujen.</p>
               <p>Gospodu Janši je prenehal mandat po zakonu; gospod Janša se mu odpoveduje, ne more se mu odpovedati prej, preden se z ugotovitvenim sklepom ne ugotovi, da se je temu odpovedal. Ko se odpove, se pošlje njegova odpoved z vlogo stranke Komisiji za volitve, ki bo čimprej sporočila formalno, kdo je nadomestni poslanec. To bo seveda gospod Hvalica, kot je bilo enkrat že določeno. Toda to proceduro moramo dati skozi. In prosim, da ne bi zavlačevali s tem, da bi zahtevali posebno točko dnevnega reda in naslednje zasedanje. Delajmo tako, kot smo do sedaj storili pri vseh teh nujnih zadevah. Hvala.</p>
            </sp>
            <sp xml:id="SDZ1-Redna-19-1994-03-29.sp102">
               <speaker>PODPREDSEDNIK DR. LEV KREFT:</speaker>
               <p>Kot sem sam obrazložil, gre v bistvu za konstituiranje Državnega zbora v situaciji, ko ni več popoln, ko ni zasedenih vseh 90 mest in se mi zdi, da je to vsakič pred dnevnim redom oziroma pred prehodom na dnevni red, če pride do te situacije med potekajočo sejo. V skladu s tako interpretacijo bi lahko ta trenutek brez uvrstitve točke na dnevni red naslednje seje glasovali o tem predlogu.</p>
               <p>Ali kdo ugovarja tej interpretaciji? Prosim, gospod dr. Franc Zagožen, izvolite.</p>
            </sp>
            <sp xml:id="SDZ1-Redna-19-1994-03-29.sp103">
               <speaker>DR. FRANC ZAGOŽEN:</speaker>
               <p>Spoštovani! Imam samo vprašanje. Zakaj je potrebno odvzeti mandat Ivu Hvalici, zato, da bi mu ga lahko potem ponovno dali? Ali ne zadostuje ugotovitveni sklep, da se Janša odpoveduje mandatu? <stage>(Govorjenje iz dvorane - se ne sliši.)</stage></p>
            </sp>
            <sp xml:id="SDZ1-Redna-19-1994-03-29.sp104">
               <speaker>PODPREDSEDNIK DR. LEV KREFT:</speaker>
               <p>Na to vprašanje lahko odgovorim, saj je bilo odgovorjeno tudi že v obrazložitvi predsednice Mandatno-imunitetne komisije. Vse te zadeve lahko gredo samo korak za korakom. In glede na to, da je posledica sprejetih odločitev na izredni seji, da je prenehal najprej nadomestni mandat poslanca gospoda Iva Hvalice, s tem da je gospod Janez Janša ponovno postal poslanec, je potem šele naslednji korak njegova odpoved temu mestu. Ker, če ni tega prvega koraka, se gospod Janša ne more odpovedati svojemu mestu. Potem pa šele steče celoten postopek - v tem primeru, če pride do tega - v bistvu ne več za nadomestno pozicijo poslanca gospoda Iva Hvalice, ampak dejansko za mandat, ki ga dobi do konca mandata tega Državnega zbora. To pa ni enak in isti mandat, kot ga je imel do sedaj.</p>
            </sp>
            <sp xml:id="SDZ1-Redna-19-1994-03-29.sp105">
               <speaker>DR. FRANC ZAGOŽEN:</speaker>
               <p>To razumem, da gre za spremembo statusa, da gre potem za mandat do konca, do volitev. Toda ne zdi se mi pa potrebno komplicirati na tak način. Dvomim, da to zakon zahteva, ker je nekoliko drugače potekalo v prejšnjem primeru, ko smo ga imeli, ko se je kandidat, ki naj bi mandat sprejel, odpovedal in smo sprejeli samo ugotovitveni sklep takrat, da mu ne potrjujemo mandata. Pravzaprav glasovali smo o tem. Taka pot bi bila tudi sedaj mogoča. Tako sem mislil. Šlo bi enostavno hitreje.</p>
            </sp>
            <sp xml:id="SDZ1-Redna-19-1994-03-29.sp106">
               <speaker>PODPREDSEDNIK DR. LEV KREFT:</speaker>
               <p>Hvala lepa. Saj vprašanje, ki ste ga postavili gospod dr. Franc Zagožen, je bilo natančno vprašanje, s katerim se je pravzaprav ves čas, do začetka te seje ukvarjala tudi sama Mandatno-imunitetna komisija s pomočjo naše pravne službe in ugotovljeno je bilo, da ni druge možnosti, kot da danes takoj sprejmemo ta sklep, da se ponovno sestane potem Mandatno-imunitetna komisija in da čimprej pač opravimo ta postopek. Ni ga mogoče drugače opraviti. Ne da se ga opraviti naenkrat na Državnem zboru. Mora se zadeva vrniti na Mandatno-imunitetno komisijo še enkrat.</p>
               <p>Želi še kdo pojasnila v zvezi s to zadevo? Prosim, gospod dr. Ciril Ribičič.</p>
            </sp>
            <sp xml:id="SDZ1-Redna-19-1994-03-29.sp107">
               <speaker>DR. CIRIL RIBIČIČ:</speaker>
               <p>Če sem dobro razumel, potem dr. Zagožen pravi, da preveč kompliciramo, medtem ko njegov in naš kolega, gospod Pregelj pravi, da bi morali počakati in uvrstiti stvar na dnevni red, skratka da se premalo držimo postopkov. Sem za neko srednjo pot, ki jo je komisija ustrezno predlagala. Menim, da za ugotovitveni sklep ni potrebno, da odpiramo novo točko. Se strinjam z tolmačenjem predsedujočega dr. Leva Krefta in bi se pri tem tudi skliceval na tisto, kar je gospod Pregelj sam rekel, da bi morda bilo še bolje, če bi kar včeraj po imenovanju novega ministra to ugotovili. Ker nismo včeraj, ni nujno, da čakamo sedaj do jutri ali pojutrišnjem, ampak to lahko opravimo takoj. Tako predlagam, da gremo na odločanje. Hvala lepa.</p>
            </sp>
            <sp xml:id="SDZ1-Redna-19-1994-03-29.sp108">
               <speaker>PODPREDSEDNIK DR. LEV KREFT:</speaker>
               <p>Hvala lepa. Povedal bi samo, da ne bi brez potrebe pri tej razpravi prihajalo do nove nejasnosti. Gospod Žarko Pregelj je predlagal, da bi že na tej seji takoj naredili iz tega novo točko dnevnega reda, ne za naslednjo. Moja obrazložitev je bila, da to ni mogoče in da moramo iti na naslednjo. Tako je bila intenca gospoda Žareta Preglja enaka, kot je bila intenca predloga gospoda dr. Franca Zagožna, torej, da bi uredili vse čimprej in takoj. Če je sedaj jasno, da ni mogoče drugače, kot nam predlaga Mandatno-imunitetna komisija, torej z glasovanjem o sprejemu ugotovitvenega sklepa, predlagam, da preidemo h glasovanju.</p>
               <p>Prehajamo torej h glasovanju. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo ta ugotovitveni sklep sprejeli.</p>
               <p>Prehajam k <title>9. TOČKI DNEVNEGA REDA - PREDLOG ZAKONA O DELOVNIH IN SOCIALNIH SODIŠČIH</title>.</p>
               <p>Zakon imamo v tretji obravnavi. Predlog je pripravila Vlada Republike Slovenije. Želi predstavnik Vlade besedo? <stage>(Ne.)</stage> Predlog zakona je obravnaval Odbor za notranjo politiko in pravosodje kot matično delovno telo. Želi besedo poročevalec odbora? <stage>(Ne.)</stage> Želi besedo predstavnik Sekretariata za zakonodajo in pravne zadeve? <stage>(Ne.)</stage></p>
               <p>V tretji obravnavi razpravlja Državni zbor o zakonskem predlogu v celoti. Obravnava posameznih členov je možna pri tistih členih, h katerim so bili v skladu z našim poslovnikom v drugi obravnavi sprejeti amandmaji in vloženi v skladu s 197. členom.</p>
               <p>Želijo besedo predstavniki poslanskih skupin?<stage>(Ne.)</stage> Besedo dajem poslankam in poslancem. Želi kdo besedo? Pisnih prijav k razpravi ni bilo. Hkrati prosim, da vzdržujemo sklepčnost v dvorani, sicer seveda ne bomo mogli končati dela. Ker nihče ne želi besede, zaključujem razpravo in prehajamo h glasovanju.</p>
               <p>Prejeli ste pregled amandmajev, na vse dodatno vložene amandmaje po narejenem pregledu amandmajev z dne 24.3.1994 pa vas bom sproti opozarjal. Pregled amandmajev je tisti, ki ima napisano v vogalu "novo besedilo", klicaj. Torej pregled amandmajev k predlogu zakona o delovnih in socialnih sodiščih.</p>
               <p>Prvi amandma je k 4. členu. 3. točka se spremeni tako, da se glasi: Tretjič, med delodajalci in delavci v zvezi z izumi, oblikami teles, slikami ali risbami in tehničnimi izboljšavami. Predlagatelj je Vlada Republike Slovenije, odbor amandma podpira. Želi kdo besedo? Ugotavljam, da ne in dajem ta amandma na glasovanje. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da smo amandma sprejeli.</p>
               <p>K 7. členu imamo v pregledniku dva, sicer pa tri amandmaje. Prvi. Drugi odstavek se spremeni tako, da se glasi: sodišče iz 1. točke prejšnjega odstavka se ustanovi za območje sodnih okrožij Celje, Krško in Slovenj Gradec. Peti odstavek se spremeni tako, da se glasi: sodišče iz 4. točke prvega odstavka se ustanovi za območje sodnih okrožij Maribor, Murska Sobota in Ptuj. Predlagatelji so skupina poslancev, prvopodpisani gospod Ivo Verzolak. Vlada amandmaju nasprotuje. Želi kdo besedo o tem amandmaju? Prosim, gospod Verzolak.</p>
            </sp>
            <sp xml:id="SDZ1-Redna-19-1994-03-29.sp109">
               <speaker>IVAN VERZOLAK:</speaker>
               <p>Hvala za besedo. Jaz bi samo na kratko povedal. To se nanaša na to, da smo sprejeli tudi v tretji obravnavi, to je posledica tega, ker smo v tretji obravnavi sprejeli, da je okrožno sodišče tudi v Krškem in posledica tega je to, da je Vlada potem tu spremenila in problem je na kratko samo v tem, da smo mi predlagali, skupina poslancev, da spada okrožno sodišče v Krškem pod višje sodišče v Celju. Vlada pa temu nasprotuje in predlaga, da spada pod višje sodišče v Ljubljani. To je bistvo vsega. To se pravi 7. in 8. člen, ki se navezujeta. Rekel bi tako oziroma prosil, apeliral, posebno na poslance, ki so s tega območja, da podprete ta amandma skupine poslancev in da glasujete proti.</p>
            </sp>
            <sp xml:id="SDZ1-Redna-19-1994-03-29.sp110">
               <speaker>PODPREDSEDNIK DR. LEV KREFT:</speaker>
               <p>Vlada nasprotuje. Vložila je pa tudi svoj amandma, ki ga nimate v pregledu, ki ste ga pa prejeli z dopisom Vlade, dodatna amandmaja k predlogu zakona o delovnih in socialnih sodiščih in mnenje Vlade. Glasujemo najprej o vašem amandmaju, ker je bil prej vložen.</p>
            </sp>
            <sp xml:id="SDZ1-Redna-19-1994-03-29.sp111">
               <speaker>IVAN VERZOLAK:</speaker>
               <p>Rekel bi samo to, da glede na to, da je Krško vezano na Celje tudi pokrajinsko, kulturno in zgodovinsko in tudi glede na bližino proti Ljubljani, Krško proti Celju, oziroma Ljubljani, je najmanj dvakrat in pol bližje Celju kot pa Ljubljani.</p>
               <p>Prosim, da poslanci, ki smo uspeli izglasovati, da je Okrožno sodišče v Krškem, podprete ta amandma, to se pravi prvi in drugi amandma k 7. členu in 8. členu, ki se navezujeta. Hvala lepa.</p>
            </sp>
            <sp xml:id="SDZ1-Redna-19-1994-03-29.sp112">
               <speaker>PODPREDSEDNIK DR. LEV KREFT:</speaker>
               <p>Hvala lepa. želi še kdo besedo o tem prvem amandmaju? Prosim, gospod Tratnik za predlagatelja Vlado Republike Slovenije.</p>
            </sp>
            <sp xml:id="SDZ1-Redna-19-1994-03-29.sp113">
               <speaker>JOŽE TRATNIK:</speaker>
               <p>Hvala lepa. Spoštovani! Vlada takemu amandmaju nasprotuje iz razloga, ker je Državni zbor ob tretji obravnava zakona o sodiščih že teritorialno razdelil sodišča in spada Okrožno sodišče v Krškem pod Višje sodišče v Ljubljani in Okrožno sodišče v Slovenj Gradcu pod Višje sodišče v Mariboru. In z novo, drugačno organizacijo sodišč za delovne spore bi zmešali pristojnosti enih in drugih sodišč in bi hodili enkrat na instanco v Maribor, enkrat bi hodili v Celje oziroma enkrat v Celje, enkrat v Ljubljano.</p>
               <p>Vlada vztraja pri tem, da je sodstvo organizirano in urejeno konsistentno in bi vsaka taka sprememba porušila ta sistem. Hvala lepa.</p>
            </sp>
            <sp xml:id="SDZ1-Redna-19-1994-03-29.sp114">
               <speaker>PODPREDSEDNIK DR. LEV KREFT:</speaker>
               <p>Hvala lepa. želi še kdo besedo? Ugotavljam, da ne in dajem amandma skupine poslancev s prvopodpisanim gospodom Ivo Verzolakom na glasovanje. Glasujemo o amandmaju pod točko 1 k 7. členu. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(32 poslancev.)</stage></p>
               <p>Ugotavljam, da ta amandma ni sprejet.</p>
               <p>Zdaj smo pri amandmaju Vlade, ki se glasi: V četrtem odstavku 7. člena se pred besedo "Ljubljana", doda besedilo "Krško". Želi kdo o tem amandmaju besedo? Ugotavljam, da ne in ga dajem na glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da smo ta amandma sprejeli.</p>
               <p>V pregledu imate še naslednji, tretji amandma, to je amandma Vlade k istemu 7. členu: V petem odstavku se črta "pika" ter se dodajo besede "ter Ptuj in Slovenj Gradec". V šestem odstavku se besedilo "sodišče v Mariboru" nadomesti z besedilom "in socialno sodišče v Ljubljani". Predlagatelj je Vlada in odbor amandma podpira. Prosim, Rudi Moge, izvolite.</p>
            </sp>
            <sp xml:id="SDZ1-Redna-19-1994-03-29.sp115">
               <speaker>RUDI MOGE:</speaker>
               <p>Hvala za besedo. Ob tem amandmaju bi prosil predlagatelja zakona, to je Vlado Republike Slovenije, naj razloži malo to reč. Meni se zdi, da ta "in" paše skupaj, ali ostane "Maribor in Ljubljana", ali ostane "Ljubljana". Ker tisti "in" je po mojem mnenju odveč.</p>
            </sp>
            <sp xml:id="SDZ1-Redna-19-1994-03-29.sp116">
               <speaker>PODPREDSEDNIK DR. LEV KREFT:</speaker>
               <p>Boste pojasnili gospod Tratnik? Prosim.</p>
            </sp>
            <sp xml:id="SDZ1-Redna-19-1994-03-29.sp117">
               <speaker>JOŽE TRATNIK:</speaker>
               <p>Spoštovani! Tukaj gre za pristojnost v sporih o varstvu industrijske lastnine. Tu je pristojno samo eno sodišče, in to sodišče v Ljubljani.</p>
            </sp>
            <sp xml:id="SDZ1-Redna-19-1994-03-29.sp118">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam da ne in dajem ta amandma na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da smo ta amandma sprejeli.</p>
               <p>K 8. členu je bil vložen amandma skupine poslancev s prvopodpisanim gospodom Ivom Verzolakom, ki je povezan z amandmajem k 7. členu, ki ga nismo sprejeli. Ali vztrajate pri glasovanju o tem amandmaju? Hvala lepa.</p>
               <p>Torej, gremo k naslednjemu amandmaju k 8. členu. V drugem odstavku se pod točko 3 doda nova podtočka c), ki se glasi: "c) na oddelku v Ptuju v zadevah z območja sodnih okrajev Ormož in Ptuj". Predlagatelj je Odbor. Vlada predlogu nasprotuje.</p>
               <p>Želi kdo o tem amandmaju razpravljati? Prosim, gospod Gabrijel Berlič, izvolite.</p>
            </sp>
            <sp xml:id="SDZ1-Redna-19-1994-03-29.sp119">
               <speaker>GABRIJEL BERLIČ:</speaker>
               <p>Temu amandmaju nasprotujem iz naslednjih razlogov. Rad bi opozoril ta cenjeni parlament na eno zadevo, in sicer na to, da ob teh velikih temah, ki se tu pri nas, v parlamentu dogajajo, pozabljamo, da se dogajajo tudi majhne teme. Ena taka majhna tema se dogaja v tem trenutku s Ptujem oziroma s prejšnjimi branji.</p>
               <p>Pred približno 20 leti so v prejšnjem sistemu z nekim odlokom ukinili sodno okrožje Ptuj, mi smo tu notri to sodno okrožje Ptuj že vrnili. S tem amandmajem mi samo dodajamo potem še piko na i, da se zadeva v celoti uredi.</p>
               <p>Rad pa bi komentiral tudi mnenje Vlade, ki ga je dala. In sicer, preprosto obrazlagajo, da zaradi stroškov, ki bodo s tem nastali in podobnega, naj Ptuj ne bi bil primeren za to. Ne obrazlagajo pa, da bodo enaki stroški tudi v Krškem in v Slovenj Gradcu. In to se mi vsekakor ne zdi ustrezen razlog.</p>
               <p>In še nekaj. Po predlogu tega zakona so sedeži delovnih sodišč oziroma njihovih zunanjih oddelkov v vseh krajih, kjer so tudi sedeži okrožnih sodišč, razen na Ptuju, čeprav je po predlogu zakona tudi v Ptuju sedež okrožnega sodišča. Torej, apeliram na vas, da dodamo to piko na i.</p>
            </sp>
            <sp xml:id="SDZ1-Redna-19-1994-03-29.sp120">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Tratnik, izvolite.</p>
            </sp>
            <sp xml:id="SDZ1-Redna-19-1994-03-29.sp121">
               <speaker>JOŽE TRATNIK:</speaker>
               <p>Hvala lepa. Spoštovani! Delovna sodišča delajo po novem konceptu na 11-tih delovnih enotah. Na Štajerskem je sedež v Mariboru, enota v Murski Soboti in še nova enota na Koroškem, v Slovenj Gradcu. Dejansko po pripadu zadev ni nobene potrebe, da bi odpirali novo enoto delovnega sodišča še v Ptuju. S tem bi seveda resda prenesli del pristojnosti iz Maribora na Ptuj, vendar ni nobenih dejanskih potreb za tako širjenje; vsaj trenutno ne. In zato Vlada takemu amandmaju nasprotuje.</p>
            </sp>
            <sp xml:id="SDZ1-Redna-19-1994-03-29.sp122">
               <speaker>PODPREDSEDNIK DR. LEV KREFT:</speaker>
               <p>Hvala. Gospod Berlič, prosim.</p>
            </sp>
            <sp xml:id="SDZ1-Redna-19-1994-03-29.sp123">
               <speaker>GABRIJEL BERLIČ:</speaker>
               <p>Rad bi se samo popravil. Kolegi so me opozorili, da sem prej rekel, da nasprotujem temu amandmaju. Seveda ne, jaz ga podpiram!</p>
            </sp>
            <sp xml:id="SDZ1-Redna-19-1994-03-29.sp124">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta amandma na glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(6 poslancev.)</stage></p>
               <p>Ugotavljam, da je amandma sprejet.</p>
               <p>Naslednji amandma pod 3. točko: četrti odstavek se spremeni tako, da se glasi: "Socialno sodišče opravlja naroke in obravnava tudi na zunanjih oddelkih tega sodišča, ali na sedežu ali zunanjih oddelkih drugih delovnih sodišč, če ima stranka prebivališče na tem območju in če se tako postopek lahko opravi z manjšimi stroški." Predlagatelj je odbor. Vlada amandma podpira.</p>
               <p>Želi kdo besedo? Ugotavljam, da ne in dajem ta amandma na glasovanje. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da smo ta amandma sprejeli.</p>
               <p>Amandma k 63. členu: v tretjem odstavku se datum "1.1.1995" nadomesti z besedilom "31. decembra 1994". Amandma je predlagala Vlada. Odbor amandma podpira.</p>
               <p>Želi kdo besedo o tem amandmaju? Ugotavljam, da ne in ga ga dajem na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da smo amandma sprejeli.</p>
               <p>Pri 72. členu imamo najprej amandma skupine poslancev s prvopodpisanim gospodom Miroslavom Mozetičem, ki nadomešča celotno besedilo člena, kar seveda pomeni, če sprejmemo ta amandma, o ostalih amandmajih k temu členu ne bomo glasovali. Na ta amandma pa je Vlada vložila amandma na amandma, tako da mi dovolite, da najprej preberem amandma skupine poslancev s prvopodpisanim gospodom Miroslavom Mozetičem, ki se glasi: člen se spremeni tako, da se v celoti glasi: "V zadevah, ki so pravnomočno končane do uveljavitve tega zakona, so dovoljena pravna sredstva določena s tem zakonom". Predlagatelj je skupina poslancev s prvopodpisanim gospodom Miroslavom Mozetičem. Vlada amandmaju ne nasprotuje, vendar smiselno vlaga svoj amandma na ta amandma, ki se glasi: 72. člen se spremeni tako, da se glasi: "V zadevah, ki so pravnomočno končane do uveljavitve tega zakona, so dovoljena pravna sredstva, ki so bila dovoljena do uveljavitve tega zakona, v kolikor ta zakon ne določa drugače".</p>
               <p>Želi kdo razpravljati o amandmaju na amandma in seveda o amandmaju Vlade? Gospod Miroslav Mozetič, prosim. Gospod Mozetič, izvolite.</p>
            </sp>
            <sp xml:id="SDZ1-Redna-19-1994-03-29.sp125">
               <speaker>MIROSLAV MOZETIČ:</speaker>
               <p>Hvala lepa za besedo. Drage kolegice, spoštovani kolegi! Mislim, da bi moral najprej obrazložiti ta amandma, ker morda je malo komplicirano izpadlo. Amandma, ki smo ga mi predlagali oziroma skupina poslancev, jaz sem prvopodpisani, je res, da predlaga, da se 72. člen glasi v celoti drugače. Vendar če pogledate 72. člen, ta ima tri odstavke, prvi odstavek mislim, da se povsem vsebinsko razlikuje oziroma nima nikakršne posebne zveze z drugim in tretjim odstavkom. Zato se o naših amandmajih sedaj lahko glasuje. Tehnično je malo nerodno, ampak to bi morali potem te zadeve morda skupaj sedaj videti.</p>
               <p>Naš predlog gre v to smer, poleg vsebinskih sprememb, ki jih predlaga, da je 72. člen samo prvi odstavek in da sta potem drugi in tretji oziroma v spremenjenem tekstu, da sta nov člen. Ker prvi odstavek govori o tistih pravnih sredstvih, ki so bila dovoljena do oziroma tistih, ki so z novim zakonom na novo dovoljena, kaj se z njimi dogaja.</p>
               <p>Drugi in tretji odstavek pa govorita o povsem drugi stvari. Če bi bil sprejet amandma, ki smo ga mi predlagali k 72. členu, pomeni, da bi s tem spremenili 72. člen, kar zadeva prvi odstavek in bi potem morali ostali del kot nov člen obravnavati. Sedaj najprej dajem komentar k temu, kar je Vlada predlagala. Rekla je, da ne nasprotuje amandmaju, vendar da vlaga svojega. Vložila je pa svojega takega, kot je v osnovnem tekstu.</p>
               <p>Zadeva je pa v tem. Iz 72. člena izhaja, da ta zakon dovoljuje oziroma uvaja neka nova pravna sredstva. Zakon v osnovnem tekstu piše, da so ta nova pravna sredstva dovoljena samo v tistem primeru, ki jih zakon posebej opredeljuje. Naš amandma pa gre v smeri, da so z uveljavitvijo tega zakona dovoljena vsa pravna sredstva, ki jih ta zakon predvideva, torej nobenih omejitev. Vsa pravna sredstva, v kolikor so jasno roki še na razpolago, to pomeni, da niso roki potekli, bi bila, če bi bil naš amandma sprejet, na razpolago.</p>
               <p>Sedaj, v kolikor pa zadevo peljemo tako, da ohranimo 72. člen v celoti, kakršen je, potem bi predlagal pač spremembo tistega našega amandmaja, ki je pod 7. točko, in bi potem tisti napovedni stavek, da se doda - najprej bi moral spremeniti pri amandmaju pod točko 1: člen se spremeni tako, da se v celoti glasi, oziroma da bi se ta napovedni stavek glasil: prvi odstavek 72. člena se v celoti spremeni tako, da se glasi - samo prvi odstavek. In pri amandmaju pod 7. točko, ne, da se  doda nov 22.a člen, ki se glasi:  pač pa drugi in tretji odstavek 72. člena se spremenita tako.... Ne. Drugi in tretji odstavek 72. člena se nadomestita z novim drugim, tretjim in četrtim odstavkom - ker so tukaj novi trije odstavki. Tako, da potem ne bi prišlo zaradi drugih razlogov. Mi smo predlagali delitev člena, v kolikor pa člen ostane nespremenjen, v celoti tak, kot je, potem predlagamo to. Ker se amandma pod številko 1 nanaša samo na prvi odstavek, amandma pod številko 7 se nanaša na drugi in tretji odstavek, ker pač oba amandmaja samo širita določene pravice znotraj teh pravnih sredstev.</p>
               <p>Kar pa velja za amandma, ki je pod 4. točko, ki je amandma na amandma pod 6. točko, je tudi samo širitev tistega, kar predlaga amandma pod 6. točko. Tako, da so s tega vidika za mene sicer sprejemljive vse zadeve, vendar po vrstnem redu od tistih, ki so najbolj oddaljene. Tako kot sprejemamo tiste amandmaje, ki so najbolj oddaljeni, ker tisti, ki so najbolj oddaljeni, uvajajo največ možnosti tako za pravna sredstva po prvem odstavku kot tudi za sredstva v tistih izjemnih primerih, ki so predvidena v drugem in tretjem odstavku, to pa vsi dobro vemo, da gre v drugem in tretjem odstavku za primere izrednih bodisi obnov postopkov bodisi revizij, kar uvaja amandma pod točko 6, vendar mislim, da so tiste določbe preozke, zato smo predlagali širitev. Seveda  širitev v smeri pri obnovi postopka, da  ne velja samo za primer prenehanja delovnega razmerja, pač pa tudi za primer sklepanja in razporejanja. Podobno je pri amandmaju na amandma, ki govori o reviziji in ki  govori samo za primer prenehanja. Mi predlagamo tudi za vse druge primere, to je za sklepanje in za razporejanje na drugo delovno mesto. Se pa strinjamo tudi z amandmajem pod 2. točko. Meni se zdi, da bi bilo treba tam nekaj popraviti, ker se 2. točka nanaša samo na drugi in tretji odstavek, ne pa na prvi odstavek. Tudi ta, ki uvaja samo revizijo v vseh teh primerih, je tudi sprejemljiv. S tega vidika zdaj jaz ne vem točno, kako bi to redakcijsko, vendar v kolikor pride do tega, da 72. člen ostane v celoti in se ne razbije na dva člena, potem predlagam, da se tisti napovedani stavki, tako kot sem povedal, pod točko 1 se nanaša samo na prvi odstavek, pod 7. točko se pa nanaša na drugi in tretji odstavek. Hvala lepa.</p>
            </sp>
            <sp xml:id="SDZ1-Redna-19-1994-03-29.sp126">
               <speaker>PODPREDSEDNIK DR. LEV KREFT:</speaker>
               <p>Hvala lepa. Preden dam naprej besedo, gospa Metka Karner-Lukač se je javila, bi samo to povedal. Glede na to, kako so amandmaji vloženi, seveda nimamo druge možnosti, kot da najprej glasujemo o amandmaju na amandma k 1. točki, ki ga je vložila Vlada. Ta amandma na amandma pomeni, da iz 72. člena naredimo en sam odstavek, in to tisti, kot ga je predlagala Vlada, kot sami pravite, v bistvu tisti, ki je bil že prej v besedilu. Če ga sprejmemo. In hkrati po glasovanju o tem amandmaju na amandma preidemo h glasovanju o vašem amandmaju za nov 72a. člen, ki je povezan s tem amandmajem na amandma. Če amandma na amandma Vlade ni sprejet, potem preidemo h glasovanju na vaš amandma, ki ste ga vložili pod točko 1. V tem primeru ga lahko seveda tudi spreminjate, če želite. Mislim pa, da ga ne morete spreminjati pred glasovanjem o amandmaju na amandma, ker bi to seveda pomenilo, da se mora tudi Vlada potem ponovno sestati in spremeniti svoj amandma na amandma. Prosim, gospod Mozetič.</p>
            </sp>
            <sp xml:id="SDZ1-Redna-19-1994-03-29.sp127">
               <speaker>MIROSLAV MOZETIČ:</speaker>
               <p>Saj ni v tem problem. To se potem nanaša tudi na druge amandmaje, ker v primeru, da se razdeli, so amandmaji, ki so vloženi pod 6. točko, je vlagan na nespremenjen, na tak, kot je v 72. členu, kar pomeni, če bi bil člen razdeljen, je potem treba tudi tam tisti napovedani stavek popraviti. Tukaj ne gre za vsebinske popravke. Tukaj je odvisno od tega, če ostane člen cel, potem se napovedani stavki spreminjajo pri teh naših amandmajih, če se razdeli člen, potem je treba tudi številčenje oziroma pri drugih, pri amandmaju 6, pa tudi pri amandmaju pod točko 5 popraviti tako napovedni stavek, kot tudi člene, ker potem ima člen več odstavkov, nima samo tri, ampak bi imel štiri in potem se dodajajo 5., 6., 7. Mislim, gre v bistvu na nek način samo za redakcijo. Zdaj, če se pa glasuje tako, da se ta in če ta ni izglasovan, potem naslednjega se ne more izglasovati in mislim, da to ni prav. Ker gre v bistvu samo za popravke glede na to, da nekateri amandmaji spreminjajo, ne toliko vsebinsko, ampak v bistvu člen takšen, kot je. Mislim, tukaj je glavni problem.</p>
            </sp>
            <sp xml:id="SDZ1-Redna-19-1994-03-29.sp128">
               <speaker>PODPREDSEDNIK DR. LEV KREFT:</speaker>
               <p>Mi lahko gremo samo po vrsti tako, kot so amandmaji vloženi. Najprej o amandmaju na amandma Vlade. Če je sprejet, preidemo takoj h glasovanju o vašem amandmaju za novi 72a. člen. Če ni sprejet glasujemo o vašem amandmaju tako, kot je vložen pod točko 1 in če ga sprejmemo, glasujemo spet ponovno takoj o vašem amandmaju za nov 72a. člen. Če je oboje sprejeto, so vsi ostali amandmaji brezpredmetni, ker smo ponovno spremenili in sprejeli celotno besedilo. Tako so vloženi in tako piše. Če pa ne piše tako, kot je, potem pa seveda preprosto amandmaji niso pravilno vloženi. Besedo ima gospa Metka Karner-Lukač. Prosim.</p>
            </sp>
            <sp xml:id="SDZ1-Redna-19-1994-03-29.sp129">
               <speaker>METKA KARNER-LUKAČ:</speaker>
               <p>Spoštovane poslanke in poslanci! Pri tem 72. členu bi vas želela opozoriti, da so pomembne vsebinske razlike med predloženimi amandmaji. Vsi tisti, ki ste jih pogledali, boste opazili, da gre za dve bistveni stvari, in sicer imamo vrsto amandmajev, ki uvajajo revizijo. Potem pa druga vrsta amandmajev, to so tudi amandmaji Vlade, ki pa dovoljujejo samo obnovo postopka. Amandma, ki sem ga sama predložila, uvaja možnost revizije vseh pravnomočnih odločb sodišč združenega dela. Tisti, ki ste sledili zakonu že v drugi obravnavi, se spomnite, da smo v poslanski skupini Slovenske ljudske stranke predlagali revizijo. Vendar pa je to takrat Vlada zavrnila in ponudila seveda svojo možnost, da naj bi uvedli raje obnovo postopka in predvsem zaradi tega, ker daje nekako širšo pravno možnost, da se odpravijo tiste krivične obsodbe oziroma nepravilnosti, ki so se pojavile pri delu sodišč Združenega dela.</p>
               <p>Gospod minister je navidez res poskrbel za te nesrečneže, ki so bili krivično obsojeni, vendar pa se je v sedanjih obrazložitvah Vlade izkazalo čisto nekaj drugega. Namreč Vlada nasprotuje reviziji postopkov predvsem iz tega razloga kot vidimo v obrazložitvi, ker bi s tem zapolnili Vrhovno sodišče in seveda bolj skrbi za to, da bi Vrhovno sodišče delovalo, ne pa da bi se odpravile vse tiste krivice, ki so jih te sodbe sodišč združenega dela prinesle.</p>
               <p>V tem času od druge do tretje obravnave sem se dala podučiti, kakšne so razlike med revizijo in pa obnovo postopka. Seveda sem pri tem z grozoto ugotovila, da se je gospod minister v glavnem zavzel samo za interese Vrhovnega sodišča, torej da bi imelo čim manj takih postopkov, da bi se čim manj revizij vložilo pred temi sodišči.</p>
               <p>Obnova postopka pomeni, da je za vse tiste odločbe pravnomočnih sodišč združenega dela, ki so končane, obnova postopka možna samo, če so nastopila nova dejstva, kar pomeni, da so morda ti oškodovanci pridobili neke nove listine, ali pa da imajo neke nove priče. Menim, da je to nemogoče doseči, kajti ti postopki so že tako odmaknjeni, tiste priče, ki pa so prvič pričale v škodo obtoženca, pa sedaj tudi ne morejo nikakor  spremeniti svojih stališč. Zato imajo taki oškodovanci zelo majhne možnosti, da bi z obnovo postopka kaj pridobili.</p>
               <p>Šele revizija, ki poteka na Vrhovnem sodišču in ki pomeni preizkus pravilnosti uporabe materialnega prava, pri čemer je potrebno upoštevati tudi mednarodno pravo, konvencijo št. 111., ki prepoveduje diskriminacijo pri zaposlovanju in pa odpuščanju s dela zaradi političnih razlogov. Tako bi šele revizija ugotovila, in ne obnova postopka, da so bile v teh obsodbah oziroma odločbah sodišč združenega dela uvedene številne diskriminacije prav v izgubi delovnih mest in sprejemu na delo iz političnih razlogov.</p>
               <p>Sodne zakonodaje ne moremo sprejemati samo z vidika, kaj bo povzročila v sami sodni organizaciji oziroma v organizaciji sodstva, ali bo ohromila delo Vrhovnega sodišča, ali ne. Predvsem jo moramo sprejeti z namenom, da se odpravijo te krivične obsodbe, ki nedvoumno so bile in da se oškodovancem povrne škoda.</p>
               <p>Da ne govorim na pamet, da je bilo takih primerov izredno veliko, imam tukaj pred sabo ugotovitve, mnenja in stališča iz predkongresne razpravo 8. kongresa Zveze sindikatov Slovenije, ki pravi takole: Ne more biti vsak učitelj. Ali naša zakonodaja res ovira šolske kolektive, da ne bi mogli odstraniti iz svojih vrst tiste posameznike, ki nimajo moralno političnih kvalitet, kakršne terja naša družba, družbeno angažirana šola, zahteva njeno marksistično in samoupravno usmerjenost.</p>
               <p>No, na podlagi teh predkongresnih razprav so bila sprejeta tudi stališča 8. kongresa Zveze sindikatov Slovenije, ki pravijo, da je treba razširiti le razpisne pogoje, tako da je poleg strokovne kvalitete posameznika potrebno upoštevati tudi moralno politične kvalitete. Na kakšen način to uvaja, da je možno narediti tudi interno zakonodajo, ki naj bi jo imela šola sama in pa spremeniti nekatere člene zakona o šolstvu. To govori 17., 18. in pa 19. člen.</p>
               <p>No, na podlagi teh usmeritev iz predkongresne razprave je potem prav take sklepe in priporočila sprejela tudi Skupščina Republike Slovenije in so objavljeni v Uradnem listu št. 12/73. Da so bili tudi v sodstvu preverjeni kadri in da so samo taki lahko dobivali službo in da so izgubljali službo tisti, ki teh kvalitet niso imeli, si pa lahko ogledate v družbenem dogovoru, ki pomeni dogovor o uresničevanju kadrovske politike v Republiki Sloveniji in je objavljen v Uradnem listu št. 5 iz leta 1981.</p>
               <p>Podprla bom vse tiste amandmaje, ki govorijo o tem, da se uvede revizija in bom proti tistim amandmajem, ki predlagajo, da se uvede možnost obnove postopka. Hvala.</p>
            </sp>
            <sp xml:id="SDZ1-Redna-19-1994-03-29.sp130">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Tone Peršak.</p>
            </sp>
            <sp xml:id="SDZ1-Redna-19-1994-03-29.sp131">
               <speaker>ANTON PERŠAK:</speaker>
               <p>Spoštovane poslanke in poslanci! Očitno je pri tem členu, prav v zadnjem času, čeprav smo na to</p>
               <p>opozarjali že pri drugi obravnavi, izbruhnilo kar precej spoznanj, in to bo seveda terjalo od nas danes določeno mero potrpežljivosti, da se bomo "prekopali" skozi te amandmaje in da bomo na koncu izglasovali - upam - tisto, kar bo najbolj ustrezno.</p>
               <p>Na nekaj problemov sta opozorila že gospod Mozetič in gospa Lukačeva. To je zlasti ta problem razlike med pravico do obnove in možnostjo revizije. Ampak drug problem, ki se tudi skriva v teh amandmajih in zaradi katerega bi se bilo - če bi to vedeli - najbrž pametno prej na nek način uskladiti, je pa še naslednji: Če npr. vzamemo amandma gospe Lukačeve, ki je na nek način navidez identičen s tistim amandmajem pod številko 6 oziroma 5, ki sem ga vložil jaz - s tem, da je številka 5 amandma na oni amandma zaradi datuma; seveda ne samo jaz, ampak skupina poslancev, s tem, da sem bil pač jaz prvopodpisani - je treba povedati še naslednje: Razlika med amandmajem gospe Karner - Lukač in mojim oziroma našim je spet naslednja: naš govori o reviziji, pa ne reducira tega na primere, kjer gre izrecno za moralnopolitično neprimernost ali primernost. Kajti problem je v tem, da je v zelo majhnem številu teh primerov potem v odločbi naveden ta kriterij, da je šlo za moralnopolitično primernost. In če bi mi sprejeli amandma, v katerem bo naveden ta kriterij kot pogoj, potem bo seveda zelo malo teh primerov, potem v bistvu problema ne bo. V večini teh primerov je sicer šlo za ta kriterij, ampak se ta kriterij ni potem kot razlog za odločitev tega Sodišča združenega dela navedel. In je problem pravzaprav v tem - če to piše v zakonu, če se sprejme predlog, da gre za revizijo - da s tem nismo kaj veliko muh na "en mah" ubili, ampak relativno malo.</p>
               <p>Zato mislim, da je pametno iti v tej smeri - predpostavljam, seveda pa ne vem, kaj si o tem misli Vlada - da se pravzaprav sprejme to, kar je predlagal gospod Mozetič. To govori o enem segmentu. In da se dodatno sprejme tisto, kar sem predlagal jaz in še skupina poslancev dodatno, kot novi četrti, peti itn. odstavek, kajti, s tem ne bi bila ta možnost revizije omejena samo na tiste primere, kjer je šlo izrecno <stage>(tudi v odločbi)</stage> za ta kriterij moralnopolitične neprimernosti ali primernosti.</p>
               <p>Zato predlagam, da se na ta način odločamo, ker bomo sicer uvedli zelo zelo rigorozno sito, z zelo majhnimi luknjicami, skozi katerega bo prišlo zelo malo primernih rešitev. In zato seveda apeliram na tak način odločanja. Hvala.</p>
            </sp>
            <sp xml:id="SDZ1-Redna-19-1994-03-29.sp132">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Tratnik, prosim. Moram reči, da meni ni jasno, o čem bomo glasovali in kako, tako da bi prosil, če se nam to tudi čisto tehnično pojasni.</p>
            </sp>
            <sp xml:id="SDZ1-Redna-19-1994-03-29.sp133">
               <speaker>JOŽE TRATNIK:</speaker>
               <p>Hvala lepa. Dovolite mi, da pojasnim stališče Vlade. Vlada podpira svoj amandma na amandma in v celoti podpira tudi 7. točko, se pravi novi 72a. člen, bodisi, da je uvrščen kot samostojen člen ali da se uvrsti po redu za tem prvim odstavkom starega 72. člena. Zakaj Vlada vztraja, ali pa predlaga takšne amandmaje? Že v prvi obravnavi predloga tega zakona je bilo napisano tudi v gradivu Vlade o reviziji. Kasneje je Vlada predlog revizije umaknila in vztraja samo še pri obnovi postopkov. Revizija je izredno pravno sredstvo, kjer samo vrhovno sodišče ugotavlja pravilno uporabo materialnega predpisa. Ko ugotovi, da je bil predpis pravilno uporabljen, potrdi sodbo. Če ugotovi, da predpis ni bil pravilno uporabljen, sodbo razveljavi in vrne v ponovno sojenje. Torej smo samo zapletli stvar preko vrhovnega sodišča. Če pa imamo obnovo, lahko stranka takoj predlaga obnovo pri prvostopenjskem sodišču, ki bi tako ali tako dobilo zadevo v ponovno sojenje. Da je stvar olajšana, ta zakon navaja nove razloge, nove posebne razloge za obnovo in ti razlogi so tisti, ki bodo omogočali širšo uporabo obnov in tudi takrat, kadar ne bo nasprotne stranke, omogočili sodišču, da bo lahko ugotovilo, zaradi katerih kršitev je delavcu prenehalo delavno razmerje in zakaj uveljavlja zdaj obnovo postopka in uveljavlja ponovno svoje pravice. Zato bi bila po mnenju Vlade  taka rešitev najbolj smiselna. Hvala lepa.</p>
            </sp>
            <sp xml:id="SDZ1-Redna-19-1994-03-29.sp134">
               <speaker>PODPREDSEDNIK DR. LEV KREFT:</speaker>
               <p>Hvala lepa. Jaz vsebino seveda razumem, predlagam pa potem naslednji način glasovanja. Prvič, da obravnavamo amandmaja pod 1. točko in 7. točko, ki sta bila oddana s strani iste skupine poslancev, se pravi, sprememba celotnega besedila 72. člena, tako, da ostane od njega en odstavek in uvedba novega 72a. člena kot en sam skupen amandma. Da glasujemo o amandmaju na amandma, ki ga je vložila Vlada pred tem kot o amandmaju na ta amandma, in potem šele o ostalih amandmajih, za katere po sedanji formulaciji velja, da so v primeru, če sprejmemo amandma na amandma Vlade, ali tudi ne, predvsem pa amandma kot amandma pod 1. in 7. točko kot skupni amandma, potem brezpredmetni. In če je iz tega kakšna vsebina odpadla, jih je treba vložiti ta trenutek kot amandmaje na amandma pod 1. in 7. točko. Besedo imata najprej gospod Tone Peršak, potem gospod Miran Potrč.</p>
            </sp>
            <sp xml:id="SDZ1-Redna-19-1994-03-29.sp135">
               <speaker>ANTON PERŠAK:</speaker>
               <p>Ugovarjam, gospod predsedujoči, ker to ne drži. Namreč materija amandmajev pod točko 1 in 7 je obnova  postopkov. Pustimo zdaj to, da se pač Vlada ne želi opredeliti tudi za revizijo, medtem ko je materija amandmajev gospe Lukačeve in mojih oziroma naših, tistih pač, ki je dala ta skupina, kjer sem jaz prvopodpisani, je pa revizija. To je pa druga vsebina in je po moje treba glasovati. Ti amandmaji niso brezpredmetni, če je sprejet ta amandma 1 z amandmajem Vlade in 7, ne glede na to, ali se to smatra za en amandma, ali za dva amandmaja, ali pa za tri. To nima zveze. Tema teh amandmajev je različna vsebina in jih ni mogoče na ta način, da se med sabo izključujejo.</p>
            </sp>
            <sp xml:id="SDZ1-Redna-19-1994-03-29.sp136">
               <speaker>PODPREDSEDNIK DR. LEV KREFT:</speaker>
               <p>Gospod Peršak, ne izključujejo se med seboj, ampak so brezpredmetni, ker smo sprejeli celo besedilo člena novo v celoti. Jaz se strinjam z vami, da je snov amandmajev nekaj popolnoma drugega, samo potem jih je treba drugače vložiti. Se pravi, v primeru, da menite, da ti amandmaji, in jaz se strinjam z vami, imajo drugo osnovo, potem moramo tudi o njih glasovati, preden glasujemo o točkah 1 in 7 kot o amandmajih na amandma pod točkama 1 in 7. Tukaj se govori o četrtem, petem in šestem odstavku v 6. točki. Teh odstavkov, če sprejmemo točko 1., ni več, je potrebna sprememba tega amandmaja pod točko 6. in seveda ustrezna sprememba amandmaja pod točkama 4. in 5. Gospod Mozetič, izvolite.</p>
            </sp>
            <sp xml:id="SDZ1-Redna-19-1994-03-29.sp137">
               <speaker>MIROSLAV MOZETIČ:</speaker>
               <p>Hvala za besedo. Očitno je malo zapleteno, ampak predlagam, ker je tretje branje, poslanska skupina lahko nekaj popravlja. Sedaj če v imenu poslanske skupine dovolite, da ustno popravim napovedne stavke in bom tako predlagal potem amandmaje, da se ne bo 72. člen razbijal, bo potem lažje. Sicer, če pa ne, bom pa prosil za odmor.</p>
               <p>Amandma pod 1. točko bi se glasil: "Prvi odstavek 72. člena se spremeni tako, da se v celoti glasi: - to bi bil prvi odstavek 72. člena". Amandma pod 7. točko. - napovedni stavek bi se glasil: "Drugi in tretji odstavek 72. člena se v celoti nadomestita z novim drugim, tretjim in četrtim odstavkom". To bi bila sprememba, kar pomeni, da bi potem imeli 72. člen celoten, samo en člen. Amandma Vlade na amandma bi bil potem prvi odstavek. To bi šlo skozi. Amandma pod točko 2. je pa v bistvu najbolj oddaljen amandma po tem, kar zadeva 72. člen. Amandmaji pod 4., 5. in 6. pa v bistvu oziroma pod točko 6 dodajajo nove odstavke, 4. in 5. sta pa amandmaja na ta amandma, ki dodaja nove odstavke.</p>
               <p>Če sedaj dovolite, da pač te napovedane stavke na ta način, kot sem jih povedal, popravim, mislim, da je potem bistveno lažje glasovati, je to, kar sem povedal, sicer pa prosim za odmor in da ta napovedana stavka popravimo.</p>
            </sp>
            <sp xml:id="SDZ1-Redna-19-1994-03-29.sp138">
               <speaker>PODPREDSEDNIK DR. LEV KREFT:</speaker>
               <p>Torej pripravljen sem dovoliti vse, da bomo sprejeli tak člen. Prvič, da bomo vedeli, o čem glasujemo in da bom tudi jaz vedel, da ne govorim o ostalih, o vrstnem redu, kako je treba o teh amandmajih glasovati. Vendar je to povezano z odločitvami vseh, ki so te amandmaje vlagali. Tako, da jaz mislim, da ta trenutek ni možno nadaljevati te točke dnevnega reda, dokler se ne dogovorijo vsi vlagatelji med seboj, ker imamo tri nivoje amandmajev. Imamo amandma na amandma na amandma, imamo amandmaje na amandma, imamo osnovni amandma pa še spremembe vseh teh amandmajev.</p>
            </sp>
            <sp xml:id="SDZ1-Redna-19-1994-03-29.sp139">
               <speaker>MIROSLAV MOZETIČ:</speaker>
               <p>Če člen združimo tako, kot sem predlagal, potem bo lažje.</p>
            </sp>
            <sp xml:id="SDZ1-Redna-19-1994-03-29.sp140">
               <speaker>PODPREDSEDNIK DR. LEV KREFT:</speaker>
               <p>Potem je treba vse ostale amandmaje vložiti na novo gospod Mozetič, ker so vloženi v napačni dikciji.</p>
            </sp>
            <sp xml:id="SDZ1-Redna-19-1994-03-29.sp141">
               <speaker>MIROSLAV MOZETIČ:</speaker>
               <p>Napovedni stavki, ampak to pride vedno, ko vlagaš na osnovni, če je nek amandma sprejet, ki nekaj dodaja ali pa doda nov odstavek, je ta zadeva problematična. Sedaj gre samo za napovedne stavke, v kolikor združimo, da bo v enem členu.</p>
            </sp>
            <sp xml:id="SDZ1-Redna-19-1994-03-29.sp142">
               <speaker>PODPREDSEDNIK DR. LEV KREFT:</speaker>
               <p>Tako je in treba je vse te napovedne stavke enotno spremeniti, ker vsak predlagatelj verjetno tudi sedaj ni tako sledil, da lahko ve sedaj, kaj je drugi, tretji, četrti dodatni odstavek, kaj je amandma na amandma itd. Skratka vsi amandmaji k 72. členu bi se morali poenotiti, tako da bomo lahko o vseh glasovali.</p>
            </sp>
            <sp xml:id="SDZ1-Redna-19-1994-03-29.sp143">
               <speaker>MIROSLAV MOZETIČ:</speaker>
               <p>Teoretiziram ponovno še eno stopnjo naprej. Če amandma, ki ga bomo popravili, ne bo sprejet, potem bo potrebno tisti amandma, ki je dodajan, ponovno popravljati. Ker potem ne bo peti, šesti, sedmi odstavek, ampak bo spet četrti, peti, šesti. Mislim, da bo do tega prišlo pa pozneje.</p>
            </sp>
            <sp xml:id="SDZ1-Redna-19-1994-03-29.sp144">
               <speaker>PODPREDSEDNIK DR. LEV KREFT:</speaker>
               <p>Predlagam, da se predlagatelja amandmaja dobita skupaj s predlagateljem zakona, da pripravite amandmaje tako, da bomo o njih lahko glasovali tako, kot menite, da je pač najbolje in da s tem predlogom potem seznanite Državni zbor, če se s tem strinjate.</p>
               <p>V tem trenutku sproti spreminjati vsak amandma tako, da pride v poštev, ni možno. Kot je amandma vložen, je vložen. Že prvi amandma ima besedilo, da se spremeni celoten amandma in če ga sprejmemo, so vsi ostali brezpredmetni, ne vsebinsko, ampak tako, kot so vloženi. Zato, če želite, da se glasuje o vseh amandmajih, morate te amandmaje tudi vložiti.</p>
               <p>Predlagam, da se dobite vsi predlagatelji amandmajev,</p>
               <p>če je to v interesu predlagateljev in zakona oziroma prvopodpisan in pač pripravite - predlagam da skupaj z Vlado - tako narejene amandmaje, da bi lahko o njih glasovali. <stage>(Vmes Miroslav Mozetič: Jaz se strinjam za svoj del.)</stage></p>
               <p>Gospod Miran Potrč, se vi strinjate? Gospod Tratnik? Ne morem drugače, resnično. Mislim, da tudi vsem v dvorani ni jasno, kako bi sicer potekalo glasovanje. Glede na to prekinjam to točko dnevnega reda in s tem tudi današnjo sejo Državnega zbora.</p>
               <p>Nadaljujemo jutri ob 10. uri. Hvala lepa.</p>
            </sp>
            <stage type="time">(SEJA JE PREKINJENA 29. MARCA 1994 OB 17.40 URI IN</stage>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Redna-19-1994-03-23">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A8689337ED1A994EC1257832004838F5</idno>
               <idno type="URI">A8689337ED1A994EC1257832004838F5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-19-1994-03-23.DZ" n="19">
               <name>Redna</name>
               <date when="1994-03-23"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-19-1994-03-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">19. seja</stage>
            <stage type="date">(23., 24., 25., 29. in 30. marec ter 6., 7., 14., 15., 19., 20., 21. in 22. april 1994.)</stage>
            <stage type="chairman">Sejo so vodili: mag. Herman Rigelnik, predsednik zbora, Vladimir
                     Topler, Miroslav Mozetič in dr. Lev Kreft, podpredsedniki zbora.</stage>
            <stage type="time">Seja se je začela ob 16.16 uri.</stage>
            <sp xml:id="SDZ1-Redna-19-1994-03-23.sp1">
               <speaker>PREDSEDNIK MAG. HERMAN RIGELNIK:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam 19. sejo Državnega zbora Republike Slovenije. Obveščen sem, da so zadržani in da se današnje seje ne morejo udeležiti naslednje poslanke in poslanci: Dušan Bavdek, Bojan Korošec, Nada Skuk, Dragan Černetič, Ciril Ribičič, Ivan Oman, Igor Omerza, Tone Anderlič, Ignac Polajnar.</p>
               <p>Prosim, ugotovimo prisotnost v dvorani. Ugotavljam, da je navzočih 48 poslank in poslancev. Zbor je sklepčen in lahko odloča. Na to sejo sem vabil tudi predstavnike Vlade Republike Slovenije in jih lepo pozdravljam.</p>
               <p>Ker se je 18. seja Državnega zbora šele končala, zapisnik 18. seje zboru na tej seji ne bo predložen. Zato ga bo zbor sprejemal na 20. seji. Želi v zvezi s tem kdo besedo? Če ne, prehajamo na sprejem zapisnika 4. izredne seje. Zapisnik ste prejeli. Ali kdo zahteva spremembo ali dopolnitev oziroma ima kakršnokoli drugo pripombo na zapisnik? Ker na zapisnik 4. izredne seje Državnega zbora Republike Slovenije ni pripomb, prehajamo na odločanje o sprejemu zapisnika. Ugotovimo sklepčnost! (54 prisotnih.)</p>
               <p>Kdo je za? (45 poslancev.) Je kdo proti? (1 poslanec.)</p>
               <p>Ugotavljam, da je zapisnik 4. izredne seje Državnega zbora sprejet.</p>
               <p>Predlog dnevnega reda 19. seje Državnega zbora je bil pripravljen na podlagi posvetovanj na kolegiju predsednika Državnega zbora in ste ga prejeli s sklicem z dne 15.3.1994. Odločali bomo po vrstnem redu predlogov in po postopku, ki je določen v 64. členu poslovnika Državnega zbora. Prehajamo na določitev dnevnega reda.</p>
               <p>Predlogov za umik posamezne točke z dnevnega reda nismo prejeli oziroma bom kasneje podal predlog Vlade Republike Slovenije za razširitev dnevnega reda. Želi v zvezi s tem kdo besedo? (Ne.)</p>
               <p>Prehajamo na predlog za razširitev dnevnega reda. Predsednik Vlade Republike Slovenije je predsedniku Državnega zbora 21.3.1994 poslal predlog za razrešitev in imenovanje ministrice za delo, družino in socialne zadeve in predlagal, da se navedena razrešitev in imenovanje opravi v času poteka 19. seje Državnega zbora.</p>
               <p>Želi predstavnik Vlade besedo? (Ne želi.) Želi besedo predstavnik sekretariata? (Ne želi.) Želijo besedo predstavniki poslanskih skupin? (Ne želijo.)</p>
               <p>Na glasovanje dajem predlog za razširitev dnevnega reda z navedenim predlogom. Ugotovimo sklepčnost! (62 prisotnih.)</p>
               <p>Kdo je za? (42 poslancev.) Je kdo proti? (5 poslancev.)</p>
               <p>Ugotavljam, da je predlog za razširitev dnevnega reda sprejet.</p>
               <p>Zbor bo navedeni predlog obravnaval kot 46.a točko dnevnega reda, in sicer po opravljeni predstavitvi kandidata za ministrico za delo, družino in socialne zadeve pred pristojnim matičnim delovnim telesom.</p>
               <p>Odbor za zdravstvo, delo, družino in socialno politiko predlaga razširitev dnevnega reda z obravnavo predloga zakona o usklajevanju denarnih nadomestil za čas porodniškega dopusta, denarnih nadomestil za čas odsotnosti z dela zaradi bolezni nad 30 dni, denarnih nadomestil za primer brezposelnosti, pokojnin in zajamčene plače, predloga zakona o določitvi višine invalidskih prejemkov in predloga zakona o pogojih za refundiranje prispevkov, ki jih plačujejo delodajalci za socialno zavarovanje.</p>
               <p>Predlagatelj navedenih predlogov zakonov je Vlada Republike Slovenije, ki obenem predlaga, da jih Državni zbor sprejme po hitrem postopku. Vlada Republike Slovenije mi je danes pisno sporočila, da predlaga, da se predloga zakona o usklajevanju denarnih nadomestil za čas porodniškega dopusta, denarnih nadomestil za čas odsotnosti z dela zaradi bolezni nad 30 dni, denarnih nadomestil za čas brezposelnosti, pokojnin, zajamčene plače in predlog zakona o določitvi višine invalidskih prejemkov uvrstita na aprilsko zasedanje Državnega zbora, pri čemer Vlada Republike Slovenije predlaga, da se oba omenjena zakona obravnavata in sprejmeta po hitrem postopku. Želi besedo predstavnik matičnega delovnega telesa? Prosim, gospod Kociper.</p>
            </sp>
            <sp xml:id="SDZ1-Redna-19-1994-03-23.sp2">
               <speaker>ŠTEFAN KOCIPER:</speaker>
               <p>Hvala lepa, gospod predsednik. Spoštovane gospe in gospodje, poslanke in poslanci! Glede predlogov, za katere Vlada predlaga, da jih Državni zbor obravnava na aprilski seji, seveda sam nimam pravice, da predlagam Državnemu zboru, da jih prestavimo na aprilsko sejo. V veliki vnemi seveda, ker je Vlada vložila te postopke in predlagala hitri postopek, je matični odbor tudi ta dva zakona obravnaval na včerajšnji seji in tudi sprejel sklepe, ki smo jih predlagali. Skratka, Vlada ima verjetno utemeljene razloge in osebno tudi menim, če je tako, da potem ta dva zakona ne uvrščamo na to sejo.</p>
               <p>Bi pa na kratko obrazložil, zakaj je potrebno dodatno uvrstiti predlog odloka o stopnji prispevka za porodniško varstvo. Ta predlog odloka je Vlada tudi precej pozno vložila, tako da ni bil v osnutku in smo ga lahko šele včeraj v odboru obravnavali. Državnemu zboru seveda predlagamo, da ga uvrsti na to sejo, da ga pa uvrsti prav na začetek dnevnega reda zato, da bi odlok lahko skupaj z odlokom za zdravstveno zavarovanje objavili pravočasno v Uradnem listu, tako da bi veljal že s 1.4.1994. S tem bi tudi z istočasno obravnavo obeh prispevnih stopenj prihranili nekaj stopenj delodajalcem. To je glede odloka.</p>
               <p>Vlada pa je Državnemu zboru  predložila tudi predlog zakona o pogojih za refundiranje prispevkov, ki ji plačujejo delodajalci za socialno zavarovanje in prav tako predlaga hitri postopek. To je eden treh zakonov v tem paketu, za katere je Vlada predlagala hitri postopek. Odbor ocenjuje, da je tukaj hitri postopek utemeljen in da ima tak predlog predvsem pozitivne posledice, zato odbor predlaga, da ta zakon obravnavamo na tej seji in  po hitrem postopku. Toliko za sedaj. Hvala lepa.</p>
            </sp>
            <sp xml:id="SDZ1-Redna-19-1994-03-23.sp3">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa gospod Kociper. Želi morda predstavnik Vlade besedo? (Ne želi). Želi besedo predstavnik sekretariata? (Ne želi). Želijo razpravljati predstavniki poslanskih skupin? (Ne želijo). Gospod Sisinger, za kaj gre? V zvezi s temi akti? (Vmes govori Ivan Sisinger: Moram povedati, da se ne strinjam, da gre po hitrem postopku usklajevanje pokojnin in ti zakoni za...) To je drugo. To lahko predstavnik poslanske skupine. Tu ni besede, gospod Sisinger, za poslanke in poslance.</p>
               <p>Prehajamo na glasovanje o posameznih predlogih. Na glasovanje dajem predlog za razširitev dnevnega reda s predlogom zakona o usklajevanju denarnih nadomestil za čas porodniškega dopusta, denarnih nadomestil za čas odsotnosti z dela zaradi bolezni nad 30 dni, denarnih nadomestil za primer brezposelnosti, pokojnin in zajamčene plače. Ugotovimo sklepčnost! (54 prisotnih.)</p>
               <p>Kdo je za? (10 poslancev.) Je kdo proti? (40 poslancev.)</p>
               <p>Ugotavljam, da predlog za razširitev dnevnega reda ni sprejet.</p>
               <p>Na glasovanje dajem predlog za razširitev dnevnega reda s predlogom zakona o določitvi višine invalidskih prejemkov. Ugotovimo sklepčnost! (62 prisotnih.)</p>
               <p>Kdo je za? (14 poslancev.) Je kdo proti? (28 poslancev.)</p>
               <p>Ugotavljam, da predlog za razširitev dnevnega reda ni sprejet.</p>
               <p>Na glasovanje dajem predlog za razširitev dnevnega reda s predlogom zakona o pogojih za refundiranje prispevkov, ki jih plačuje delodajalec za socialno zavarovanje. Ugotovimo sklepčnost! (59 prisotnih.)</p>
               <p>Kdo je za? (46 poslancev.) Je kdo proti? (2 poslanca.)</p>
               <p>Ugotavljam, da je predlog za razširitev dnevnega reda sprejet.</p>
               <p>Na glasovanje dajem tudi predlog, da se navedeni zakon sprejme po hitrem postopku. Ugotovimo sklepčnost! (57 prisotnih.)</p>
               <p>Kdo je za? (32 poslancev.) Je kdo proti? (10 poslancev.)</p>
               <p>Ugotavljam, da je predlog za sprejetje navedenega zakona po hitrem postopku sprejet.</p>
               <p>Vlada Republike Slovenije predlaga razširitev dnevnega reda s predlogom odloka o stopnji prispevka za porodniško varstvo. Želi Vlada, kot predlagatelj odloka, besedo? (Ne želi.)</p>
               <p>Želi besedo poročevalec odbora? Ste že povedali, gospod Kociper. Izvolite še enkrat.</p>
            </sp>
            <sp xml:id="SDZ1-Redna-19-1994-03-23.sp4">
               <speaker>ŠTEFAN KOCIPER:</speaker>
               <p>Se opravičujem. Še enkrat moram govoriti. Predlog odloka o stopnjah prispevkov za obvezno zdravstveno zavarovanje je predlagan pod 43. točko. Prej sem pozabil dati predlog, da ta odlok in odlok, ki ureja porodniško varstvo, obravnava Državni zbor skupaj in to prav na začetku seje. Hvala lepa.</p>
            </sp>
            <sp xml:id="SDZ1-Redna-19-1994-03-23.sp5">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Kociper. Želi besedo predstavnik sekretariata? (Ne želi).</p>
               <p>Želijo besedo predstavniki poslanskih skupin? (Ne želijo).</p>
               <p>Na glasovanje dajem predlog za razširitev dnevnega reda z navedenim predlogom odloka. Ugotovimo sklepčnost! (60 prisotnih.)</p>
               <p>Kdo je za? (31 poslancev.) Je kdo proti? (6 poslancev.)</p>
               <p>Ugotavljam, da je predlog za razširitev dnevnega reda sprejet.</p>
               <p>Predlagam, da ta odlok, kakor tudi odlok o stopnjah prispevkov za obvezno zdravstveno zavarovanje, zbor obravnava takoj po obravnavi zakona o ratifikaciji mednarodnih pogodb, tako kot je predlagal tudi gospod Kociper. Tako da bodo navedene spremembe prispevnih stopenj lahko upoštevane pri obračunu plač za mesec marec.</p>
               <p>Mandatno-imunitetna komisija predlaga, da zbor razširi dnevni red z obravnavo zaprosila Temeljnega sodišča v Ljubljani, enota v Ljubljani, v zvezi z vloženo zasebno tožbo zoper poslanca Državnega zbora.</p>
               <p>Želi besedo poročevalec komisije? (Ne želi).</p>
               <p>Želi besedo predstavnik Sekretariata za zakonodajo? (Ne.)</p>
               <p>Želijo besedo predstavniki poslanskih skupin? (Ne želijo).</p>
               <p>Na glasovanje dajem predlog za razširitev dnevnega reda z navedenim predlogom. Ugotovimo sklepčnost! (59 prisotnih.)</p>
               <p>Kdo je za? (34 poslancev.) Je kdo proti? (2 poslanca.)</p>
               <p>Ugotavljam, da je predlog za razširitev dnevnega reda sprejet.</p>
               <p>Zbor bo sprejeto razširitev obravnaval kot 45.a točko dnevnega reda.</p>
               <p>Komisija po zakonu o nezdružljivosti opravljanja javne funkcije s pridobitno dejavnostjo predlaga, da zbor razširi dnevni red z obravnavo spremembe poročila o gospodarskih družbah, podjetjih ali zavodih, za katere velja prepoved poslovanja z državo, javnimi podjetji in javnimi zavodi. Želi besedo poročevalec komisije? Prosim, gospod Pucko.</p>
            </sp>
            <sp xml:id="SDZ1-Redna-19-1994-03-23.sp6">
               <speaker>CIRIL PUCKO:</speaker>
               <p>Hvala lepa, gospod predsednik. Spoštovane poslanke in poslanci! Komisija predlaga razširitev dnevnega reda z omenjeno točko iz preprostega razloga, ker pač prihaja do imenovanja novih državnih sekretarjev. Iz tega razloga tudi do sprememb in potrebno je spremeniti tudi poročilo oziroma naknadno uvrstiti določeno podjetje na ta seznam podjetij, družb, ki ne smejo poslovati z državo. Prav iz razloga, da bi zakon tekoče izvajali, predlagamo to razširitev. Hvala lepa.</p>
            </sp>
            <sp xml:id="SDZ1-Redna-19-1994-03-23.sp7">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Pucko. Želi besedo predstavnik Vlade? (Ne želi). Želi besedo predstavniki poslanskih skupin? (Ne želijo).</p>
               <p>Na glasovanje dajem predlog za razširitev dnevnega reda z navedenim predlogom. Ugotovimo sklepčnost! (58 prisotnih.)</p>
               <p>Kdo je za? (46 poslancev.) Je kdo proti? (1 poslanec.)</p>
               <p>Ugotavljam, da je predlog za razširitev dnevnega reda sprejet.</p>
               <p>Poslanca Vladimir Topler in Janko Predan predlagata razširitev dnevnega reda z obravnavo predloga zakona o spremembah in dopolnitvah zakona o posebnem davku na določene prejemke. Vztrajata pri tem? (Ne.) Umikamo.</p>
               <p>Razširitev dnevnega reda. Ima še kdo predlog? Prosim, gospod Poljšak in potem gospod Potrč ter gospod Ribičič.</p>
            </sp>
            <sp xml:id="SDZ1-Redna-19-1994-03-23.sp8">
               <speaker>MARIJAN POLJŠAK:</speaker>
               <p>Štirje poslanci smo pred mesecem dni vložili predlog zakona o začasnem državnem upravljanju pravnih oseb, ki prirejajo posebne igre na srečo. Ta zakon je bil prvotno v delovnem gradivu napisan, da bo prišel na dnevni red sedanje seje, potem je bilo pa to zavrnjeno z obrazložitvijo, češ, da obravnavana materija sodi v isto vsebinsko zaokrožen okvir kot zakon o lastninskem preoblikovanju podjetij, ki prirejajo posebne igre na srečo.</p>
               <p>Razumem, zakon, ki smo ga vložili, se ukvarja s tem, da se uvede začasna uprava v igralnicah. Na kratko, če povem, začasna državna uprava v igralnicah zato, kot je tudi v obrazložitvi in v   oceni stanja napisano, da se najprej opravi revizija. Se pravi, da se stvari pregledajo, da se stvari uredijo in da se potem izvede lastninjenje v tem smislu, kot smo sprejeli že včeraj amandmaje na prejšnji seji. Ker gre za državno upravo in ne za lastninjenje, menim, da sta to dovolj različni materiji, čeprav sta sorodni in se ukvarjata z isto stvarjo in menim, da bi bilo dobro in pametno, da bi ta zakon sprejeli, ker bi potem pač z državno upravo v igralnicah naredili stvari čiste in bi potem lahko preprosto lastninili. Zato vztrajam oziroma predlagam, da se ta zakon sprejme na dnevni red oziroma se razširi dnevni red s to točko. Hvala.</p>
            </sp>
            <sp xml:id="SDZ1-Redna-19-1994-03-23.sp9">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Poljšak. Gospod Poljšak, vi veste, da sem dal posebna zaprosila našemu sekretariatu glede mnenja in da smo dobili mnenje, da gre za isto vsebino in po poslovniku ne moreta biti dva zakonska projekta na isti seji v obravnavi.  Zato te točke ne moremo sprejeti na dnevni red oziroma o njej glasovati.</p>
               <p>Gospod dr. Ribičič, naslednji predlog.</p>
            </sp>
            <sp xml:id="SDZ1-Redna-19-1994-03-23.sp10">
               <speaker>DR. CIRIL RIBIČIČ:</speaker>
               <p>Spoštovani! Na podlagi mnogih predlogov, ki smo jih dobili iz občin, je komisija zadolžila posebno usklajevalno skupino, da poskuša doseči soglasje glede predloga, da bi z ustavnim zakonom podaljšali mandatno dobo občinskim skupščinam. Obstajajo še posamezni pomisleki v zvezi s tistimi občinami, ki ne delujejo, ampak vendar je stopnja soglasja takšna, da mislimo, da je realno, da bi bil ustavni zakon lahko sprejet in predlagamo zelo enostavno, da se z ustavnim zakonom podaljša mandatna doba občinskim skupščinam in skupščinam posebnih družbeno političnih skupnosti do konca letošnjega leta. Zato smo zbrali več, kot je potrebnih 20 podpisov, in predlagamo, da se razširi dnevni red s to točko dnevnega reda. Se pravi, obravnava predloga za začetek postopka za spremembo ustavnega zakona za izvedbo ustave Republike Slovenije. Hvala lepa.</p>
            </sp>
            <sp xml:id="SDZ1-Redna-19-1994-03-23.sp11">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod dr. Ribičič.</p>
               <p>Želijo besedo predstavniki poslanskih skupin v zvezi s to tematiko? Želijo v zvezi s predlogom, ki ga je dal gospod dr. Ribičič, razpravljati vodje poslanskih skupin? Prosim, gospod Janez Podobnik.</p>
            </sp>
            <sp xml:id="SDZ1-Redna-19-1994-03-23.sp12">
               <speaker>JANEZ PODOBNIK:</speaker>
               <p>Spoštovani gospod predsednik, poslanke in poslanci! V poslanski skupini Slovenske ljudske stranke podpiramo predlog, ki ga je dal gospod dr. Ribičič. Ocenjujemo, da je bila tako imenovana usklajevalna komisija, da ji tako rečem, Komisije za lokalno samoupravo uspešna, da se je našel nek dogovor in da se je našla možnost, da bo Državni zbor z ustavnim zakonom podaljšal mandate občinskim skupščinam in posebnim družbenopolitičnim organizacijam. Zato podpiramo predlog, da se to uvrsti na dnevni red 19. seje Državnega zbora. Hvala lepa.</p>
            </sp>
            <sp xml:id="SDZ1-Redna-19-1994-03-23.sp13">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Podobnik. Želi še kdo besedo v imenu poslanskih skupin? Če ne želi nihče več, potem dajem ta predlog za razširitev dnevnega reda na glasovanje. Ugotovimo sklepčnost! (62 prisotnih.)</p>
               <p>Kdo je za? (52 poslancev.) Je kdo proti? (6 poslancev.)</p>
               <p>Ugotavljam, da je predlog za razširitev sprejet.</p>
               <p>Besedo dajem gospodu Rejcu. Moram reči, da ga nisem videl, držal je že prej roko, se opravičujem.</p>
            </sp>
            <sp xml:id="SDZ1-Redna-19-1994-03-23.sp14">
               <speaker>IZIDOR REJC:</speaker>
               <p>Gospod predsednik, gospe in gospodje! V zvezi s predlogom, ki ga je gospod Marijan Poljšak prej dal, oziroma zahteval, da se da na dnevni red predlog zakona o začasnem državnem upravljanju pravnih oseb, ki prirejajo posebne igre na srečo. Moram reči, da smo že dopoldan govorili o 4. sklepu Komisije za spremljanje in nadzor lastninskega preoblikovanja v katerem je nedvomno povedano, da Vlada ni za novembrsko sejo pripravila po hitrem postopku za Državni zbor zakona o prepovedi lastninjenja v podjetjih, ki opravljajo igre na srečo. Ta zadeva ni bila izvršena. Od tod sledi seveda tudi razlaga, ki smo jo prejeli s strani Sekretariata za zakonodajo in pravne zadeve.</p>
               <p>Moram reči, da v 174. členu poslovnika Državnega zbora piše, da predsednik Državnega zbora zadrži dodelitev predloga zakona, če še ni končan zakonodajni postopek o predlogu zakona z enako ali podobno vsebino. Trdim, da predlagani zakon, ki smo ga že zadnjič zavrnili oziroma, ki je bil že zadnjič zavrnjen na Državnem zboru, ni zakon z enako ali podobno vsebino, ampak je zakon, ki v bistvu pomeni realizacijo sklepa Državnega zbora in seveda neizvedeno nalogo Vlade Slovenije.</p>
               <p>Gre za to, da smo tudi 11. novembra lanskega leta, ko smo sprejemali memorandum za leto 1994, sprejeli sklep, v katerem smo ugotovili, da se zaradi spornega lastninjenja v igralnicah začasno podržavijo podjetja, ki se ukvarjajo z igrami na srečo. To bi pomenilo tudi dodatna sredstva za proračun. Tako zveni ta sklep. Na osnovi tega sklepa je ta skupina pripravila predlog zakona, ki ga imate pred seboj in ki govori o tem, da je začasno državno upravljanje pravnih oseb, to je, začasno državno upravljanje, preden pride v veljavo zakon o lastninskem preoblikovanju podjetij, ki jih prirejajo igre na srečo. Gre za to, da tu ni govora o tem, da je to lastninjenje. To je samo in točno je opredeljeno v 5. členu, da se dobiček deli seveda po določenem procentu, 40 za državni proračun, 40 za proračun občinskih skupščin za določene namene, 10% za pokojninski in invalidski sklad in seveda 10% za odškodninski sklad. To pa seveda ni lastninjenje. To je samo začasna razporeditev dobička, ni pa to lastninjenje in zaradi tega menim, da tolmačenje Sekretariata za zakonodajno in pravne zadeve ni pravilno in kot sem že dopoldan rekel, da je bolj politično kot strokovno. Menim, oziroma vztrajam pri temu, da ta zakon ni enak ali podoben  tistemu, ki smo ga dopoldan s sklepom Državnega zbora dali nazaj Vladi in razdelili v dva dela in s tem seveda namenili za drugo obravnavo. Zato vztrajam, da se sprejme na dnevni red predlagani zakon po hitrem postopku. Hvala.</p>
            </sp>
            <sp xml:id="SDZ1-Redna-19-1994-03-23.sp15">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Gospod Rejc, bom ponovil isto, kot sem že prej gospodu Poljšaku, da gre po mnenju sekretariata, katerega sem zaprosil za mnenje, za isto tematiko in seveda v skladu z našim poslovnikom ne moreta biti dva zakonska projekta v obravnavi. Danes je v obravnavi tisti, ki je prej v Državnem zboru. V tem primeru nimam drugega, kot da tako ravnam.</p>
               <p>Prosim, gospod Rejc.</p>
            </sp>
            <sp xml:id="SDZ1-Redna-19-1994-03-23.sp16">
               <speaker>IZIDOR REJC:</speaker>
               <p>Spoštovani predsednik, gospe in gospodje! Vztrajam da se o predlaganem zakonu glasuje. Pred tem pa seveda, da da ponovno svoje stališče Sekretariat za zakonodajo in pravne zadeve. Hvala.</p>
            </sp>
            <sp xml:id="SDZ1-Redna-19-1994-03-23.sp17">
               <speaker>PREDSEDNIK MAG. HERMAN RIGELNIK:</speaker>
               <p>Prosil bi gospoda Baškoviča, ali je sekretariat morda spremenil svoje mnenje, glede na tisto, ki sem ga jaz dobil. Prosim.</p>
            </sp>
            <sp xml:id="SDZ1-Redna-19-1994-03-23.sp18">
               <speaker>MILAN BAŠKOVIČ:</speaker>
               <p>To mnenje smo dali na izrecno željo predsednika Državnega zbora, ker sicer ni to naša pristojnost, da bi mi odločali o teh stvareh, ampak pomagamo s stališčem, v tem primeru vodstvu zbora, ki je potem naše mnenje pač upoštevalo. Hočem reči, da smo natančno preverjali  in primerjali vsebino zakona, ki je bil v proceduri in ki je še v proceduri in tega posebnega zakona, ki je bil naknadno vložen. Poslovnik pravi, da ne moreta biti istočasno v postopku dva zakona, ki se nanašata na isto ali podobno vsebino. Značilno je tudi po členih, če primerjate oba zakona, namreč oba zakona se ukvarjata z lastninjenjem, z lastninskim preoblikovanjem. To je že globalno isti okvir. Seveda prvi s celim sistemom, drugi pa z nekim hitrejšim posegom. Ampak okvir, vsebina, namen je v istem okviru. Oba zakona se ukvarjata z revizijskimi postopki, z revizijo kot institucijo v tem postopku. Šel sem po členih, sta tu dva, tam sta dva itn. člena, ki se s tem ukvarjata. Seveda eden malo drugače, ampak vendarle z revizijo, to je tudi vsebina, ki je ista. Ravno tako  se oba zakona nanašata na organe upravljanja, na nekakšen suspenz poslovodnih in upravnih organov in oba uvajata začasno upravo v tem prehodu. Tudi tukaj ne moremo govoriti, da tu ne gre za podobno oziroma celo ponekod povsod enako materijo. Značilno je pa tudi to, kar smo poudarili v našem mnenju, če ga berete, če ga imate pred seboj, dopoldne smo ga imeli, zdaj ga nisem s seboj jemal, ker nisem na to računal. Ampak s kasnejšimi amandmaji pri obravnavi tega zakona v drugi obravnavi je bila vrsta amandmajev, ki so bili pravzaprav skoraj prepisani v ta posebni zakon. Se pravi, po dveh tirih iste določbe - amandmajsko in v tem zakonu. To je bil za nas poseben kazalec, da gre za najmanj podobno, če ne celo za isto vsebino in celo rešitve so ponujene v enaki smeri v vrsti točk. Z amandmaji se je poskušalo dopolnjevati ta zakon, ki je v proceduri na enak način, kot je hkrati nastajal v tem posebnem zakonu. Lahko bi to locirali čisto po točkah.</p>
               <p>Končno pa še to, da ta posebni zakon, kasneje vložen, v 6. členu, to je predzadnjem, se pa izrecno vklaplja nazaj v skupni zakon o lastninjenju, ko pravi, da preneha veljati ta zakon v nekem roku, ki je tam napisan, po uveljavitvi zakona o lastninskem preoblikovanju podjetij, ki se ukvarjajo z igralnicami. Se pravi, da celo svojo usodo veže potem na usodo tega zakona.</p>
               <p>Tako da smo morali po vseh teh elementih čisto strokovno zaključiti, ne politično, da se vsebina tu v glavnem prekriva. Sklep, ki sledi iz tega, je pa druge narave, ampak naše strokovno mnenje je šlo do tu in nič  več. Hvala lepa.</p>
            </sp>
            <sp xml:id="SDZ1-Redna-19-1994-03-23.sp19">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Baškovič. To zadevo smo obravnavali tudi na kolegiju in sklenili, da kolegij predsednika Državnega zbora ne predlaga te širitve na tej seji zato, ker je v obravnavi že zakonski projekt. Šlo bi za zakonski projekt, ki ima enako oziroma podobno  vsebino. Prosim, gospod Žare Pregelj.</p>
            </sp>
            <sp xml:id="SDZ1-Redna-19-1994-03-23.sp20">
               <speaker>ŽARKO PREGELJ:</speaker>
               <p>Spoštovani! Predsednik, verjamem, da ste se posvetovali s kolegijem, verjamem, da ste se posvetovali s sekretariatom, ampak odločitev je vaša. Zato vas sprašujem, zakaj ne izpolnjujete sklepa Državnega zbora, ko je zadolžil Vlado in od nje zahteval, da pripravi tak interventni zakon za čas, dokler ne bo sprejet zakon o lastninskem preoblikovanju podjetij, ki se ukvarjajo z igrami na srečo. To je zbor sprejel. Vlada bi morala ta zakon pripraviti in ker tega ni naredila, je to naredila skupina poslancev iz te komisije. Sprašujem, s kakšno pravico ne dovolite niti tega, da bi zbor o tem ponovno odločal.</p>
            </sp>
            <sp xml:id="SDZ1-Redna-19-1994-03-23.sp21">
               <speaker>PREDSEDNIK MAG. HERMAN RIGELNIK:</speaker>
               <p>Gospod Žaro Pregelj, odgovor je relativno enostaven. Zato, ker ni v skladu s poslovnikom in mi imamo v postopku potem dva enaka oziroma podobna zakonska projekta, kar seveda  ni v skladu... (Vmes Pregelj iz klopi: zakonskega projekta, kar seveda ni v skladu s ... (motnje!)</p>
               <p>Prosim, gospod Žaro Pregelj! V tem trenutku jaz govorim in ko bom končal, boste dobili besedo.</p>
               <p>Torej, gre za dva zakonska projekta, ki sta po mnenju sekretariata in po mnenju kolegija enako vredna, ki imata enako tematsko problematiko in ne moreta biti v postopku. In zaradi tega tega ne bom dal na glasovanje.</p>
               <p>Besedo dajem gospodu Potrču.</p>
               <p>(V dvorani se oglaša Žaro Pregelj - ne sliši se.) Prosim za mir v dvorani!</p>
            </sp>
            <sp xml:id="SDZ1-Redna-19-1994-03-23.sp22">
               <speaker>MIRAN POTRČ:</speaker>
               <p>Gospod predsednik, spoštovane kolegice in kolegi! Poslanska skupina Združene liste je predlagala razširitev 19. seje Državnega zbora Republike Slovenije s točko "Poročilo Vlade Republike Slovenije o ugotovitvah dejanskega stanja in odgovornosti pristojnih organov za nasilni odvzem prostosti Smolnikar Milanu v Depali vasi". Ob predložitvi te točke dnevnega reda smo želeli opraviti tudi razgovor s koalicijskimi partnerji, kar pa med odmorom, na žalost, ni bilo mogoče. Zato vas v imenu poslanske skupine prosim za pol ure odmora, da bi to lahko storili. Hvala.</p>
            </sp>
            <sp xml:id="SDZ1-Redna-19-1994-03-23.sp23">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Odrejam odmor do 17.30 ure.</p>
            </sp>
            <stage type="time">(Seja je bila prekinjena ob 16.50 uri in se je nadaljevala ob 17.36 uri.)</stage>
            <sp xml:id="SDZ1-Redna-19-1994-03-23.sp24">
               <speaker>PREDSEDNIK MAG. HERMAN RIGELNIK:</speaker>
               <p>Nadaljujemo sejo. Prosim, ugotovimo prisotnost v dvorani! Ugotavljamo prisotnost v dvorani!</p>
               <p>Ugotavljam, da je navzočih 58 poslank in poslancev. Tako je zbor sklepčen in lahko odloča.</p>
               <p>Besedo dajem gospodu Potrču.</p>
            </sp>
            <sp xml:id="SDZ1-Redna-19-1994-03-23.sp25">
               <speaker>MIRAN POTRČ:</speaker>
               <p>Spoštovani gospod predsednik! Spoštovane poslanke in poslanci! Poslanska skupina Združene liste je predsedniku Državnega zbora, mag. Hermanu Rigelniku, podala predlog za razširitev dnevnega reda 19. seje Državnega zbora Republike Slovenije s točko "Poročilo Vlade Republike Slovenije o ugotovitvah dejanskega stanja in odgovornosti pristojnih organov za nasilni odvzem prostosti Smolnikar Milanu v Depali vasi".</p>
               <p>O tem smo napisali najkrajšo obrazložitev, ki se glasi:</p>
               <p>"Nasilni odvzem prostosti gospodu Milanu Smolnikarju, dne 20. marca 1994 zvečer, v Depali vasi je močno vznemiril javnost. O oceni dogodkov in razlogih zanje je v javnosti več interpretacij. Upravičeno se postavljajo vprašanja, ali in v kolikšni meri so bili pri tem kršeni ustava in zakoni in kdo je za morebitne kršitve odgovoren. Predsednik Vlade dr. Janez Drnovšek je že imenoval komisijo, ki naj oceni okoliščine in posledice tega dogodka. Glede na politične razmere, v katerih je prišlo do nasilnega odvzema prostosti, in glede na upravičen sum, da so za kršitve pozitivnih predpisov odgovorni državni organi, mora poročilo Vlade o tem dogodku obravnavati Državni zbor. Predlagali smo, da se zadolži Vlada Republike Slovenije, da Državnemu zboru predloži potrebna gradiva za to točko dnevnega reda, obrazložili poslovniške pogoje za njo in hkrati predlagali, naj se točka dnevnega reda uvrsti pred točko "Razrešitev - imenovanje ministrice za delo, družino in socialne zadeve".</p>
               <p>Po vložitvi tega predloga smo opravili, kot sem najavil, posvet s svojimi poslanskimi kolegi iz stranke Liberalne demokracije Slovenije in Krščanskih demokratov Slovenije. Skupno smo ugotovili, da predstavniki teh treh vladnih strank verjamemo, da bo Vlada še danes ocenila dogodke in sprejela ne samo ocene, temveč tudi potrebne ukrepe. Da verjamemo, da bo - če bo tako ocenila za potrebno - predlagala tudi Državnemu zboru, da ugotavlja odgovornost pristojnih organov v Republiki Sloveniji za to kršitev in da bo Državni zbor tudi sprejel potrebne odločitve.</p>
               <p>Hkrati smo ocenili, da če ne bo predlogov, ali če poslanske skupine treh strank ne bomo zadovoljne z oceno in predlaganimi ukrepi Vlade, da bomo zahtevali, da se takoj skliče izredna seja Državnega zbora, ki naj to zadevo obravnava. V Združeni listi - naši poslanski skupini smo prepričani, da je na seji Državnega zbora o teh vprašanjih treba razpravljati in odločati, da pa bi - taka je tudi skupna ocena predstavnikov treh strank - zagotovili možnost Vladi, da danes v miru odloči in sprejme potrebne ukrepe in da bi se ji dalo čas - zamujenega pa ni nič, ker lahko takoj zahtevamo tudi sklic izredne seje - umikamo predlog o razširitvi točke dnevnega reda, kakor sem jo prebral. Hvala.</p>
            </sp>
            <sp xml:id="SDZ1-Redna-19-1994-03-23.sp26">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Potrč. Besedo dajem gospodu Toplerju.</p>
            </sp>
            <sp xml:id="SDZ1-Redna-19-1994-03-23.sp27">
               <speaker>VLADIMIR TOPLER:</speaker>
               <p>Spoštovane kolegice, spoštovani kolegi! Gospod predsednik, hvala za besedo. V tem odmoru smo se tudi mi posvetovali s predstavniki nekaterih poslanskih skupin in z dr. Jankom Predanom vztrajava pri tem zakonu - to je predlog zakona o spremembah in dopolnitvah zakona o posebnem davku na določene prejemke - in ga predlagava po hitrem postopku. To pa predvsem zaradi tega, ker so društva danes v nemogočem položaju. In prosim, da bi tudi drugi podprli ta zakon.</p>
            </sp>
            <sp xml:id="SDZ1-Redna-19-1994-03-23.sp28">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Topler.</p>
               <p>Poslanca dr.Topler in Janko Predan predlagata razširitev dnevnega reda z obravnavo predloga zakona o spremembah in dopolnitvah zakona o posebnem davku na določene prejemke. Poslanca tudi predlagata, da zbor navedeni zakon sprejme po hitrem postopku. Želi besedo predstavnik Vlade? Želi besedo predstavnik Sekretariata za zakonodajo? Želijo besedo predstavniki poslanskih skupin?</p>
               <p>Gospod Janez Podobnik, prosim.</p>
            </sp>
            <sp xml:id="SDZ1-Redna-19-1994-03-23.sp29">
               <speaker>JANEZ PODOBNIK:</speaker>
               <p>Spoštovani gospod predsednik, kolegice in kolegi! Poslanska skupina Slovenske ljudske stranke podpira predlog kolegov Toplerja in Predana, da se razširi dnevni red 19. seje Državnega zbora s predlogom zakona o spremembah in dopolnitvah zakona o posebnem davku na določene prejemke. Prepričan sem, da ste tudi vi, spoštovani kolegi in kolegice, dobili od društev, predvsem od društev, številne apele in klice, naj Državni zbor vendarle s to spremembo popravi nerodnost (da tako rečem), ki se nam je vsem zgodila, ko smo sprejeli ta zakon. Ta zakon je namreč na nek način zelo prizadel društva, sindikate - in tu piše "tudi politične stranke", ampak mi poudarjamo predvsem društva in sindikate. Kajti v teh se glavnina dela opravlja na prostovoljen način. S tem je bilo prostovoljno delo, ki je po našem mnenju zelo pomembno, in društva s svojim prostovoljnim delom pomenijo pomemben segment stabilnosti, sploh delovanja v državi, so bila s tem zakonom prizadeta, kajti 25% jim pač vzame ta davek (npr. tudi za potne stroške in drugo).</p>
               <p>Prepričan sem - če omenim samo športna društva, če omenim invalidska društva, upokojence in morda sindikate - da so to razlogi, zaradi katerih bomo ta predlog podprli. Res je, da v poslovniku piše, kateri so elementi in razlogi, da se uvrsti točka na tak način. Izredne razmere (če tako rečem) so v društvih, zato mislim, da bo to argument, s katerim bomo ta predlog podprli. (Predsednik opozori poslance na mir, ker ima besedo gospod Janez Podobnik.)</p>
               <p>Torej še enkrat - kljub temu nemiru - podpiram predlog gospoda Predana in gospoda Toplerja, da se to uvrsti na dnevni red te seje. Hvala lepa.</p>
            </sp>
            <sp xml:id="SDZ1-Redna-19-1994-03-23.sp30">
               <speaker>PREDSEDNIK MAG. HERMAN RIGELNIK:</speaker>
               <p>Želi še kdo besedo v imenu poslanskih skupin? Gospod Zmago Jelinčič, prosim.</p>
            </sp>
            <sp xml:id="SDZ1-Redna-19-1994-03-23.sp31">
               <speaker>ZMAGO JELINČIČ:</speaker>
               <p>Hvala lepa. Tudi naša poslanska skupina popolnoma podpira predlog zakona obeh kolegov poslancev in misli-</p>
               <p>mo, da je skrajni čas, da je prišel ta predlog zakona v parlament. Hvala lepa.</p>
            </sp>
            <sp xml:id="SDZ1-Redna-19-1994-03-23.sp32">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Jelinčič. Želi še kdo besedo v imenu poslanske skupine? Gospod Kopač, prosim.</p>
            </sp>
            <sp xml:id="SDZ1-Redna-19-1994-03-23.sp33">
               <speaker>JANEZ KOPAČ:</speaker>
               <p>Hvala za besedo. Jaz bom sicer najprej rekel, da predloga ni obravnaval matični odbor, ampak drugo pa je, da ne vem, če ste vsi, ki zagovarjate tako vehementno in z veliko čustvenih izjav ta zakon, vključno s predlagateljema, ta zakon sploh prebrali? Ta zakon namreč govori - se opravičujem, ker moram govoriti o vsebini, čeprav je sedaj točka o dnevnem redu - v 1.členu  ta zakon uzakonja nekaj, kar že velja. V 2. členu pa uzakonja nekaj, proti čemur sem jaz vsebinsko zelo proti, sploh se pa nanaša na problematiko ali pa na žulj, ki dejansko žuli društva. To pa je zakon o dohodnini. To pa zaradi tega, ker je Ministrstvo za finance napisalo tolmačenje, ki ga slovenski SDK oziroma centrala v Ljubljani noče izvajati, ker pravijo, da po njihovem mnenju to ni v skladu z zakonom. Jaz sicer ne vem, koliko daleč se je zapletel ta spor, ampak stvar oziroma problem je v zakonu o dohodnini. Jaz mislim, da tudi tam ni. Problem je v SDK. Ampak to, kar pa vi želite reševati tukaj, je pa urejeno. Zato jaz nasprotujem temu zakonu. Hvala.</p>
            </sp>
            <sp xml:id="SDZ1-Redna-19-1994-03-23.sp34">
               <speaker>PREDSEDNIK MAG. HERMAN RIGELNIK:</speaker>
               <p>Gospod Kopač, govorili</p>
               <p>ste v imenu poslanske skupine.</p>
               <p>Besedo ima gospod Peršak v imenu poslanske skupine.</p>
            </sp>
            <sp xml:id="SDZ1-Redna-19-1994-03-23.sp35">
               <speaker>ANTON PERŠAK:</speaker>
               <p>Jaz bom v imenu poslanske skupine podprl uvrstitev tega zakona na dnevni red. Ne glede na to, da se mu mogoče v tem trenutku še da izreči kakšen očitek, ampak to je zakon, ki ima tri člene in se ga da korigirati. Mislim, da je res to, če smem nepolemično reči, da je problem tudi v zakonu o dohodnini in problem je tudi v zakonu o davku na dobiček pravnih oseb. Marsikje je problem, ampak tudi v tem zakonu je problem in to za društva in tiste, ki berete - predpostavljam pa, da marsikdo od vas bere revijo Denar. V 4. številki ste lahko prebrali zelo ilustrativen kratek članek, ki dokazuje, da je tudi ta zakon problem. Celo za podjetja, ne samo za društva in za take organizacije, kot so v tem zakonu navedene. Sega pa seveda, glede na to, da je kratek zakon in da je urgenten za marsikoga, da ga je v tej obravnavi, tudi skozi obravnavo na odboru, ustrezno še dopolniti in sami se bomo tudi potrudili, da bomo prispevali k temu. Hvala.</p>
            </sp>
            <sp xml:id="SDZ1-Redna-19-1994-03-23.sp36">
               <speaker>PREDSEDNIK MAG. HERMAN RIGELNIK:</speaker>
               <p>Hvala. Želi še kdo v imenu poslanske skupine? Če ne, zaključujem razpravo in na glasovanje dajem predlog za razširitev dnevnega reda z navedenim predlogom zakona. Ugotovimo sklepčnost! (68 prisotnih.)</p>
               <p>Kdo je za? (50 poslancev.) Je kdo proti? (5 poslancev.)</p>
               <p>Ugotavljam, da je predlog za razširitev dnevnega reda sprejet.</p>
               <p>Zbor bo navedeni zakon obravnaval kot 50. točko dnevnega reda.</p>
               <p>Na glasovanje dajem tudi predlog, da se navedeni zakon sprejme po hitrem postopku. Ugotovimo sklepčnost! (61 prisotnih.)</p>
               <p>Kdo je za? (52 poslancev.) Je kdo proti? (1 poslanec.)</p>
               <p>Ugotavljam, da je predlog za sprejem navedenega zakona po hitrem postopku sprejet.</p>
               <p>Opravičujem se. Navedeni zakon bomo obravnavali kot 5.d točko in ne 50. točko, ker je napaka v tekstu.</p>
               <p>Prehajamo na obravnavo in odločanje o predlogih za skrajšanje rokov. V sklicu 19. seje Državnega zbora so pod točkami 19., 20., 28. vključeni tudi predlogi zakonov, ki so bili poslancem posredovani v roku, krajšem od 30 dni, kot to določa drugi odstavek 52. člena poslovnika. Z namenom, da bi omogočili obravnavo teh zakonov na tej seji, kolegij predsednika Državnega zbora predlaga, da zbor odloči skladno z drugim odstavkom 179. člena poslovnika Državnega zbora o skrajšanju 30 dnevnega roka za predložitev gradiva poslancem za naslednje predlogov zakonov: predlog zakona o popravi krivic - prva obravnava, predlog zakona o političnih strankah - prva obravnava, predlog zakona o spremembah in dopolnitvah zakona o davku od dobička pravnih oseb - prva obravnava. Prehajamo na odločanje o posameznih predlogih.</p>
               <p>Na glasovanje dajem predlog za skrajšanje roka za obravnavo predloga zakona o popravi krivic - prva obravnava. Ugotovimo sklepčnost! (61 prisotnih.)</p>
               <p>Kdo je za? (36 poslancev.) Je kdo proti? (5 poslancev.)</p>
               <p>Ugotavljam, da je predlog za skrajšanje roka sprejet.</p>
               <p>Na glasovanje dajem predlog za skrajšanje roka za obravnavo predloga zakona o političnih strankah - prva obravnava. Ugotovimo sklepčnost! (57 prisotnih.)</p>
               <p>Kdo je za? (36 poslancev.) Je kdo proti? (8 poslancev.)</p>
               <p>Ugotavljam, da je predlog za skrajšanje roka sprejet.</p>
               <p>Na glasovanje dajem predlog za skrajšanje roka za obravnavo predloga zakona o spremembah in dopolnitvah zakona o davku od dobička pravnih oseb - prva obravnava. Ugotovimo sklepčnost! (54 prisotnih.)</p>
               <p>Kdo je za? (33 poslancev.) Je kdo proti? (4 poslanci.)</p>
               <p>Ugotavljam, da je predlog za skrajšanje roka sprejet.</p>
               <p>Kolegij predsednika Državnega zbora predlaga zboru, da skrajša roke za vlaganje amandmajev k predlogu zakona o spremembah in dopolnitvah stanovanjskega zakona - tretja obravnava, k predlogu zakona o sodiščih - tretja obravnava, k predlogu zakona o delovnih in socialnih sodiščih - tretja obravnava, k predlogu zakona o sodniški službi - tretja obravnava, k predlogu zakona o javnih glasilih - tretja obravnava, k predlogu zakona o Radiu in televiziji Slovenije - tretja obravnava in k predlogu zakona o investicijah za javne zdravstvene zavode, katerih ustanovitelj je Republika Slovenija za obdobje 1994-1999 - tretja obravnava, in sicer se morebitni amandmaji navedenih predlogov zakonov lahko vlagajo do začetka obravnave na seji Državnega zbora.</p>
               <p>Prehajamo na odločanje. Na glasovanje dajem predlog za skrajšanje roka za vlaganje amandmajev k predlogu zakona o spremembah in dopolnitvah stanovanjskega zakona - tretja obravnava. Ugotovimo sklepčnost! (58 prisotnih.)</p>
               <p>Kdo je za? (43 poslancev.) Je kdo proti? (Nihče.)</p>
               <p>Ugotavljam, da je predlog za skrajšanje roka sprejet.</p>
               <p>Na glasovanje dajem predlog za skrajšanje roka za vlaganje amandmajev k predlogu zakona o sodiščih - tretja obravnava. Ugotovimo sklepčnost! (51 prisotnih.)</p>
               <p>Kdo je za? (42 poslancev.) Je kdo proti? (Nihče.)</p>
               <p>Ugotavljam, da je predlog za skrajšanje roka sprejet.</p>
               <p>Na glasovanje dajem predlog za skrajšanje roka za vlaganje amandmajev k predlogu zakona o delovnih in socialnih sodiščih - tretja obravnava. Ugotovimo sklepčnost! (51 prisotnih.)</p>
               <p>Kdo je za? (36 poslancev.) Je kdo proti? (2 poslanca.)</p>
               <p>Ugotavljam, da je predlog za skrajšanje roka sprejet.</p>
               <p>Na glasovanje dajem predlog za skrajšanje roka za vlaganje amandmajev k predlogu zakona o sodniški službi - tretja obravnava. Ugotovimo sklepčnost! (48 prisotnih.)</p>
               <p>Kdo je za? (45 poslancev.) Je kdo proti? (Nihče.)</p>
               <p>Ugotavljam, da je predlog za skrajšanje roka sprejet.</p>
               <p>Na glasovanje dajem predlog za skrajšanje roka za vlaganje amandmajev k predlogu zakona o javnih glasilih - tretja obravnava. Ugotovimo sklepčnost! (54 prisotnih.)</p>
               <p>Kdo je za? (45 poslancev.) Je kdo proti? (1 poslanec.)</p>
               <p>Ugotavljam, da je tak predlog za skrajšanje roka sprejet.</p>
               <p>Na glasovanje dajem predlog za skrajšanje roka za vlaganje amandmajev k predlogu zakona o RTV Slovenija, tretja obravnava. Ugotovimo sklepčnost! (48 prisotnih.)</p>
               <p>Kdo je za? (32 poslancev.) Je kdo proti? (3 poslanci.)</p>
               <p>Ugotavljam, da je predlog za skrajšanje roka sprejet.</p>
               <p>Na glasovanje dajem predlog za skrajšanje roka za vlaganje amandmajev k predlogu zakona o investicijah v javne zdravstvene zavode, katerih ustanovitelj je Republika Slovenija za obdobje 1995 - 1999, tretja obravnava. Ugotovimo sklepčnost! (49 prisotnih.)</p>
               <p>Kdo je za? (47 poslancev.) Je kdo proti? (Nihče.)</p>
               <p>Ugotavljam, da je predlog za skrajšanje roka sprejet.</p>
               <p>K predlogu za združevanje obravnav nismo prejeli. Želi v zvezi s tem kdo besedo?</p>
               <p>Če ne, prehajamo na obravnavo k predlogu za hitri postopek. Skupina poslancev, in sicer Benjamin Henigman, Štefan Kociper, Nada Skuk, Ciril Pucko, Jožef Kocuvan, Jurij Malovrh in Ivan Oman so predložili predlog zakona o lastninskem preoblikovanju podjetij z družbenim kapitalom, ki opravljajo turistično dejavnost in katerih nepremičnine se nahajajo na območju Triglavskega narodnega parka, in predlagajo zboru, da ga sprejme po hitrem postopku. Kolegij predsednika predloga za sprejem navedenega zakona po hitrem postopku ne podpira. Želi predstavnik predlagatelja besedo? Gospod Henigman.</p>
            </sp>
            <sp xml:id="SDZ1-Redna-19-1994-03-23.sp37">
               <speaker>BENJAMIN HENIGMAN:</speaker>
               <p>Spoštovani! Predlagatelji se glede na razpravo v delovnih telesih strinjamo s tem, da bi šel zakon po rednem postopku v prvo obravnavo.</p>
            </sp>
            <sp xml:id="SDZ1-Redna-19-1994-03-23.sp38">
               <speaker>PREDSEDNIK MAG. HERMAN RIGELNIK:</speaker>
               <p>Želi predstavnik Vlade besedo? (Ne želi.) Želi besedo poročevalec matičnega delovnega telesa? (Ne želi.) Želi besedo predstavnik sekretariata? Želijo besedo predstavniki poslanskih skupin? (Ne želijo.)</p>
               <p>Na glasovanje dajem predlog za sprejem navedenega zakona po hitrem postopku. Prosim? Predlog je bil. Se strinjate vsi? Ker vas je več podpisnikov. Po rednem postopku? Potem glasovanja o hitrem postopku ni. Gremo v redni postopek.</p>
               <p>Vlada Republike Slovenije je v obravnavo zboru predložila predlog zakona o dopolnitvi zakona o rednih sodiščih in predlaga zboru, da ga sprejme po hitrem postopku. Kolegij predsednika in matično delovno telo s predlogom za sprejem navedenega zakona po hitrem postopku soglaša. Ugotovimo sklepčnost! (60 prisotnih.)</p>
               <p>Kdo je za? (45 poslancev.) Je kdo proti? (3 poslanci.)</p>
               <p>Ugotavljam, da je predlog sprejet.</p>
               <p>Poslanka Metka Karner-Lukač in poslanec Žarko Pregelj sta predložila predlog zakona o spremembah in dopolnitvah zakona o lastninskem preoblikovanju podjetij in predlagata zboru, da ga sprejme po hitrem postopku. Kolegij predsednika predloga za sprejem navedenega zakona po hitrem postopku ne podpira. Želi predstavnik predlagateljev besedo? Gospa Metka Karner-Lukač.</p>
            </sp>
            <sp xml:id="SDZ1-Redna-19-1994-03-23.sp39">
               <speaker>METKA KARNER-LUKAČ:</speaker>
               <p>Spoštovani predsednik, spoštovani zbor! Res so veliki razlogi, da uvrstimo ta zakon na dnevni red in sicer po hitrem postopku. Sedajle sem prišla iz Agencije za privatizacijo in prestrukturiranje, kjer so mi povedali, da od takrat, ko so se pojavile te naše spremembe, ki sva jih s predlagateljem predlagala, Agencija ni dobila v odobritev nobenega programa več. To vsekakor ni bila želja predlagateljev in iz tega razloga je zelo nujno, da ta zakon sprejmemo po hitrem postopku in da ga obravnavamo in naj ta zbor reče, kar misli reči, ne pa da v tej neodločeni situaciji pustimo naša podjetja. Hvala lepa.                          </p>
            </sp>
            <sp xml:id="SDZ1-Redna-19-1994-03-23.sp40">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospa Lukačeva.</p>
               <p>Želi besedo poročevalec matičnega delovnega telesa?</p>
               <p>Prosim, gospod Rejc.</p>
            </sp>
            <sp xml:id="SDZ1-Redna-19-1994-03-23.sp41">
               <speaker>IZIDOR REJC:</speaker>
               <p>Spoštovani predsednik, gospe in gospodje! Mi smo že za prejšnjo sejo pripravili ustrezno poročilo. Moram povedati, da je bilo tudi glasovanje na seji komisije za to, da pride na dnevni red. To moram povedati tako, kot je bilo. S tem pa seveda, da so bile v razpravi mnoge stvari podane drugače, in sicer v tem, da ta zakon seveda pomeni poseg v določeno razmerje, določene možnosti pri notranjem odkupu in seveda v to, da bi  potem pri tistih, ki so že dali svoj program oziroma že lastninijo, nastala določena nerazmerja in seveda edina stvar, ki je bila, ki smo jo tudi podprli, je v tem, da bi bilo potrebno lastniniti oziroma določiti, da se lahko lastninijo tudi podjetja, ki so na Skladu. To je tisti del zakona, ki ga je komisija podprla. Vendar komisija je pri glasovanju izglasovala to, da se da na dnevni red. Hvala.</p>
            </sp>
            <sp xml:id="SDZ1-Redna-19-1994-03-23.sp42">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Rejc.</p>
               <p>Želi besedo predstavnik sekretariata? (Ne). Želi besedo predstavnik Vlade? (Ne). Želijo besedo predstavniki poslanskih skupin? Prosim, gospod Jožef Školč.</p>
            </sp>
            <sp xml:id="SDZ1-Redna-19-1994-03-23.sp43">
               <speaker>JOŽEF ŠKOLČ:</speaker>
               <p>Hvala lepa. Zelo na kratko. Takemu hitremu postopku nasprotujem. Argument, o katerem je govorila gospa Lukačeva, pač kvečjemu govori, da bi bilo pametno, da se tak zakon sploh umakne z dnevnega reda, če ovira te stvari. Hvala lepa.</p>
            </sp>
            <sp xml:id="SDZ1-Redna-19-1994-03-23.sp44">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Školč. Želi še kdo v imenu poslanske skupine razpravljati?</p>
               <p>Prosim, gospod Žarko Pregelj.</p>
            </sp>
            <sp xml:id="SDZ1-Redna-19-1994-03-23.sp45">
               <speaker>ŽARKO PREGELJ:</speaker>
               <p>Spoštovani! Poslanska skupina Slovenske ljudske stranke podpira uvrstitev tega zakona po hitrem postopku, ker meni, da bo le tako uresničen namen tega zakona. Če se uporablja običajni, počasni, trifazni postopek, se utegne razvodeneti smisel in lahko bi povzročili občutno ekonomsko škodo. Da je tak zakon potreben, dokazuje vrsta dodatnih sporočil prav iz podjetij, ki se lastninijo. To so predvsem dobra podjetja in zelo velika, katerim bi v bistvu te možnosti, ki jih ta zakon ponuja, še kako prav prišle in hkrati bi tudi tak način lastninjenja nekako pomagal ohraniti večjo vrednost v našem gospodarstvu. Hvala.</p>
            </sp>
            <sp xml:id="SDZ1-Redna-19-1994-03-23.sp46">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Žarko Pregelj. Želi še kdo v imenu poslanskih skupin?</p>
               <p>Želi predlagatelj dodatno obrazložiti svoj predlog? (Ne.)</p>
               <p>Na glasovanje dajem predlog za sprejem navedenega zakona po hitrem postopku. Ugotovimo sklepčnost! (63 prisotnih.)</p>
               <p>Kdo je za tak predlog? (28 poslancev.) Je kdo proti? (33 poslancev.)</p>
               <p>Ugotavljam, da predlog ni sprejet in ga bomo obravnavali v prvi obravnavi.</p>
               <p>Ker ni dodatnih predlogov v zvezi z dnevnim redom, prehajamo na sprejem dnevnega reda. V zvezi z dnevnim redom vas želim obvestiti, da bo zbor pod točko "volitve in imenovanja" obravnaval</p>
               <p>- predlog odlokov o izvolitvi sodnika za prekrške Republiškega senata za prekrške,</p>
               <p>- treh sodnic Temeljnega sodišča v Kopru,</p>
               <p>- sodnic Sodišča združenega dela v Ljubljani in Kopru,</p>
               <p>- o razrešitvi sodnika Vrhovnega sodišča Republike Slovenije,</p>
               <p>- sodnika Temeljnega sodišča v Novem mestu,</p>
               <p>- sodnice Temeljnega sodišča v Kranju,</p>
               <p>- sodnice Temeljnega sodišča v Celju,  </p>
               <p>- o imenovanju namestnika javnega tožilca Temeljnega javnega tožilstva v Novem mestu,</p>
               <p>- o razrešitvi namestnika javnega tožilca Temeljnega javnega tožilstva v Mariboru,</p>
               <p>- o razrešitvi in imenovanju člana nadzornega odbora Rudnika Žirovski vrh, javnega podjetja za zapiranje Rudnika urana, Todra št. 1, Gorenja vas,</p>
               <p>- o imenovanju dveh namestnic javnega pravobranilca Republike Slovenije</p>
               <p>- in namestnice javnega tožilca Temeljnega javnega tožilstva v Ljubljani,</p>
               <p>- o imenovanju 16 predstavnikov upokojencev za člane skupščine Zavoda za pokojninsko in invalidsko zavarovanje Republike Slovenije.</p>
               <p>Pod to točko bo zbor obravnaval tudi zadeve, ki jih bo Komisija za volitve, imenovanja in administrativne zadeve predložila med sejo.</p>
               <p>Tako predlagam za današnjo sejo dnevni red, kot ste ga prejeli s sklicem in sprejetimi spremembami. Dovolite mi, da ga ne berem. Na glasovanjem dajem predlog dnevnega reda v celoti. Ugotovimo sklepčnost! (56 prisotnih.)</p>
               <p>Kdo je za predlagani dnevni red? (52 poslancev.) Je kdo proti? (1 poslanec.)</p>
               <p>Ugotavljam, da je predlog dnevnega reda 19. seje Državnega zbora sprejet.</p>
               <p>Naj podam še nekaj obvestil v zvezi s potekom te seje. Na tej seji bomo nekaj predlogov zakonov sprejemali po hitrem postopku, prav tako pa je zbor sklenil, da je k nekaterim predlogom zakonov možno vlagati amandmaje do začetka obravnave. Poslanke in poslance prosim, da morebitne amandmaje čim prej pisno vložijo pri sekretarki Državnega zbora oziroma, da imajo pri ustni predstavitvi amandmaja pripravljen tudi že pisni tekst, ki ga predložijo predsedujočemu, da ne bi prihajalo do morebitnih prekinitev pred glasovanjem zaradi priprave pisnega besedila amandmaja. Za pomoč pri oblikovanju amandmajev se obrnite na dežurno službo Državnega zbora v sobi 128.</p>
               <p>Poslanke in poslance tudi prosim, da v skladu s 67. členom poslovnika vložijo pisne prijave pri sekretarki zbora pred pričetkom razprave, in sicer samo za predloge zakonov, ki se obravnavajo v prvi in tretji obravnavi, kar pa ni potrebno za razpravo pri predlogih zakonov v drugi obravnavi in po hitrem postopku. S tem v zvezi poslanke in poslance obveščam, da bom izrabil možnost, ki mi jo daje drugi odstavek 67. člena poslovnika in bom omejil razpravo poslancem, ki se niso prej pisno prijavili, na 5 minut. Dodatne prijavnice dobite v dvorani pri referentki Državnega zbora.</p>
               <p>Točko "vprašanja in pobude poslancev" bomo obravnavali v petek, dne 25. marca 1994 od 10. - 12. ure. Na klop vam bo med sejo razdeljen pregled vprašanj in pobud poslank in poslancev, ki so bile podane na prejšnjih sejah, in pregled že danih odgovorov oziroma stališč Vlade in ministrstev, ki se objavljajo tudi v Poročevalcu.</p>
               <p>V skladu z določbami poslovnika bo zbor odločal o vsaki točki sproti, razen, če ne bo drugače dogovorjeno. S tem v zvezi vas opozarjam, da mora biti zbor sklepčen ne samo ob glasovanju, ampak tudi med razpravami.</p>
               <p>Obveščam vas, da bo odmor vsak dan zasedanja predvidoma od 14. - 16. ure.</p>
               <p>Skladno s sprejetim terminskim planom zasedanj Državnega zbora v letu 1994 bo zbor delal do vključno petka, 25. marca, in nato še v torek in sredo, 29. in 30. marca 1994. - Sekretarka Državnega zbora je malo pesimistična, pravi, da se bomo med sejo pogovarjali; upam, da bomo zaključili sejo pravočasno.</p>
               <p>Prehajamo na <title>1. TOČKO DNEVNEGA REDA</title>, to je na <title>OBRAVNAVO PREDLOGA AKTA O NASLEDSTVU VEČSTRANSKIH MEDNARODNIH POGODB O ZRAČNEM PROMETU, KATERIH ČLANICA JE BILA NEKDANJA SFRJ</title>.</p>
               <p>Predlog akta je v obravnavo zboru predložila Vlada Republike Slovenije. Želi predstavnik Vlade besedo?</p>
               <p>Predlog akta je obravnaval tudi Odbor za mednarodne odnose. Želi poročevalec besedo? Želi besedo predstavnik sekretariata? (Ne). Želijo besedo predstavniki poslanskih skupin? (Ne). Besedo dajem poslankam in poslancem. (Ni razpravljalcev). Zaključujem splošno razpravo.</p>
               <p>Ker ni nobenega amandmaja, predlagam, da odločamo o vseh točkah akta skupaj. Ugotovimo sklepčnost! (48 prisotnih.)</p>
               <p>Kdo je za tak predlog? (48 poslancev.) Je kdo proti? (Nihče.)</p>
               <p>Ugotavljam, da je predlog sprejet.</p>
               <p>Na glasovanje dajem vse točke akta skupaj. Ugotovimo sklepčnost! (45 prisotnih.) Ugotavljamo sklepčnost. Prosim, ugotovimo sklepčnost. (47 prisotnih.)</p>
               <p>Kdo je za tak predlog? (39 poslancev.) Je kdo proti? (Nihče.)</p>
               <p>Ugotavljam, da so točke sprejete.</p>
               <p>Glasujemo o naslovu akta. Ugotovimo sklepčnost! (50 prisotnih.)</p>
               <p>Kdo je za naslov akta? (39 poslancev.) Je kdo proti? (Nihče.)</p>
               <p>Ugotavljam, da je naslov akta sprejet.</p>
               <p>Ker ni bilo nobenih amandmajev, dajem na glasovanje predlog akta v celoti. Ugotovimo sklepčnost! (47 prisotnih.)</p>
               <p>Kdo je za predlog akta v celoti? (45 poslancev.) Je kdo proti? (Nihče.)</p>
               <p>Ugotavljam, da je predlog akta v celoti sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA</title>, to je na <title>OBRAVNAVO PREDLOGA AKTA O NASLEDSTVU NEKATERIH MEDNARODNIH POGODB, KATERIH ČLANICA JE BILA NEKDANJA SFRJ</title>.</p>
               <p>Predlog akta je v obravnavo zboru predložila Vlada Republike Slovenije. Želi predstavnik Vlade besedo? (Ne želi). Predlog akta je obravnaval tudi Odbor za mednarodne odnose. Želi poročevalec besedo? (Ne želi). Želi besedo predstavnik sekretariata? (Ne želi). Želijo besedo predstavniki poslanskih skupin? (Ne želijo). Besedo dajem poslankam in poslancem. Ker ne želi nihče besede, zaključujem razpravo.</p>
               <p>Imamo dva amandmaja matičnega delovnega telesa Odbora za mednarodne odnose in zato predlagamo, da glasujemo o amandmajih posebej, o drugih točkah, ki niso amandmirane, v celoti. Ugotovimo sklepčnost! (46 prisotnih.)</p>
               <p>Kdo je za? (35 poslancev.) Je kdo proti? (Nihče.)</p>
               <p>Ugotavljam, da je tak predlog sprejet.    </p>
               <p>K 2. točki je amandma: v besedilu 2.točke se letnica podpisa popravi, tako da se namesto letnice 1980 navede letnica 1984.</p>
               <p>Želi kdo besedo? (Ne.)</p>
               <p>Prosim vas, kot kolege in kolegice, da sodelujete v razpravi. Moram reči, da imam sam dosti velike težave z očmi in da tudi jaz težko tukaj sedim. In če želite, seveda lahko delamo težave in probleme drug drugemu, pa mislim, da to ni želja. Ugotovimo sklepčnost! (52 prisotnih.)</p>
               <p>Kdo je za? (45 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Dajem 2. točko na glasovanje v celoti. Ugotovimo sklepčnost! (48 prisotnih.)</p>
               <p>Kdo je za? (38 poslancev.) Je kdo proti? (Nihče.)</p>
               <p>Ugotavljam, da je 2. člen v celoti sprejet.</p>
               <p>Na glasovanje dajem amandma k zadnjemu odstavku tega akta, in sicer: besedilo zadnjega odstavka se dopolni, tako da se na začetku doda naslednje besedilo: "Ta akt in ..." to se pravi, gre za amandma, ki je redakcijske narave. Ugotovimo sklepčnost! (46 prisotnih.)</p>
               <p>Kdo je za? (40 poslancev.) Je kdo proti? (1 poslanec.)</p>
               <p>Ugotavljam, da je amandma k zadnjemu odstavku sprejet.</p>
               <p>Na glasovanje dajem preostale člene. Ugotovimo sklepčnost! (47 prisotnih.)</p>
               <p>Kdo je za? (40 poslancev.) Je kdo proti? (1 poslanec.)</p>
               <p>Ugotavljam, da smo sprejeli vse člene.</p>
               <p>Prehajamo h glasovanju o naslovu akta. Ugotovimo sklepčnost! (49 prisotnih.)</p>
               <p>Kdo je za? (43 poslancev.) Je kdo proti? (Nihče.)</p>
               <p>Ugotavljam, da smo naslov akta sprejeli.</p>
               <p>Sprejeli smo tudi dva amandmaja. Želi kdo vložiti dodatne amandmaje? (Ne).</p>
               <p>Na glasovanje dajem predlog akta v celoti. Ugotovimo sklepčnost! (52 prisotnih.)</p>
               <p>Kdo je za? (46 poslancev.) Je kdo proti? (Nihče.)</p>
               <p>Ugotavljam, da je predlog akta v celoti sprejet.</p>
               <p>S tem zaključujemo to točko dnevnega reda.</p>
               <p>Prehajamo na <title>3. TOČKO DNEVNEGA REDA</title>, to je na <title>OBRAVNAVO PREDLOGA ZAKONA O RATIFIKACIJI KONVENCIJE O SPRAVI IN ARBITRAŽI V OKVIRU KONFERENCE O VARNOSTI IN SODELOVANJU V EVROPI S FINANČNIM PROTOKOLOM</title>.</p>
               <p>Predlog zakona je v obravnavo zboru predložila Vlada Republike Slovenije. Želi predstavnik Vlade besedo? (Ne želi). Predlog zakona je obravnaval tudi Odbor za mednarodne odnose. Želi poročevalec besedo? Želi besedo predstavnik sekretariata? (Ne želi). Želijo besedo predstavniki poslanskih skupin? (Ne želijo). Besedo dajem poslankam in poslancem. Kdo želi besedo? Ker ni razpravljavcev, zaključujem splošno razpravo.</p>
               <p>Zboru predlagam, da skladno z zadnjo alineo 189. člena poslovnika razpravlja in glasuje o vseh členih skupaj. Ugotovimo sklepčnost! (51 prisotnih.)</p>
               <p>Kdo je za? (43 poslancev.) Je kdo proti? (Nihče.)</p>
               <p>Ugotavljam, da je predlog sprejet.</p>
               <p>Na glasovanje dajem naslov zakona. Ugotovimo sklepčnost! (55 prisotnih.)</p>
               <p>Kdo je za? (41 poslancev.) Je kdo proti? (Nihče.)</p>
               <p>Ugotavljam, da je naslov zakona sprejet.</p>
               <p>Na glasovanje dajem predlog zakona v celoti. Ugotovimo sklepčnost! (51 prisotnih.)</p>
               <p>Kdo je za? (45 poslancev.) Je kdo proti? (1 poslanec.)</p>
               <p>Ugotavljam, da je predlog zakona sprejet.</p>
               <p>S tem zaključujemo to točko dnevnega reda.</p>
               <p>Prehajamo na <title>43. TOČKO DNEVNEGA REDA</title>, to je na <title>OBRAVNAVO PREDLOGA ODLOKA O STOPNJAH PRISPEVKOV ZA OBVEZNO ZDRAVSTVENO ZAVAROVANJE</title>.</p>
               <p>Predlog odloka je zboru predložila skupščina Zavoda za zdravstveno zavarovanje Republike Slovenije. Želi predstavnik zavoda besedo? (Ne želi). Predlog zakona je obravnaval tudi Odbor za zdravstvo, delo, družino in socialno politiko kot matično delovno telo. Želi poročevalec odbora besedo? Prosim, gospod Kociper.</p>
            </sp>
            <sp xml:id="SDZ1-Redna-19-1994-03-23.sp47">
               <speaker>ŠTEFAN KOCIPER:</speaker>
               <p>Hvala lepa. Odbor Državnega zbora za zdravstvo, delo, družino in socialno politiko je na svoji 32. seji, 22. marca 1994, obravnaval predlog odloka o stopnjah prispevkov za obvezno zdravstveno zavarovanje, ki ga je Državnemu zboru predložil v obravnavo Zavod za zdravstveno zavarovanje Slovenije. Na podlagi opravljene razprave je odbor sprejel sklep, ki ga predlaga Državnemu zboru: "Odbor za zdravstvo, delo, družino in socialno politiko podpira predlog odloka o stopnjah prispevkov za obvezno zdravstveno zavarovanje in predlaga Državnemu zboru, da ta odlok v predlaganem besedilu sprejme".</p>
               <p>Odbor pa je oblikoval in sprejel še naslednji predlog dodatnega sklepa, ki ga predlaga Državnemu zboru prav tako v sprejem.</p>
               <p>"Državni zbor Republike Slovenije nalaga Vladi Republike Slovenije, da do konca leta 1994 predloži Državnemu zboru celovito sistemsko rešitev, ki bo predstavljala enakomerno in uravnoteženo obremenitev vseh kategorij zavarovancev v zvezi s plačevanjem prispevkov za obvezno zdravstveno, pokojninsko in invalidsko zavarovanje". Hvala lepa.</p>
            </sp>
            <sp xml:id="SDZ1-Redna-19-1994-03-23.sp48">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospod Kociper. Želi besedo predstavnik Sekretariata za zakonodajo? (Ne želi.) Želi predstavnik Vlade besedo? (Ne želi.) Želijo besedo predstavniki poslanskih skupin? (Ne želijo.) Besedo dajem poslankam in poslancem. Kdo želi besedo? Ker ne želi nihče razpravljati, zaključujem razpravo in dajem na glasovanje.</p>
               <p>Prosim gospod Jelinčič, se opravičujem, vas nisem videl.</p>
            </sp>
            <sp xml:id="SDZ1-Redna-19-1994-03-23.sp49">
               <speaker>ZMAGO JELINČIČ:</speaker>
               <p>Hvala lepa. Mislim, da gre zgolj za povišanje dajatev za Zavod za zdravstveno zavarovanje Slovenije zato, ker se nekako navezuje na nekakšno povečanje oziroma oceno o rasti plač v letu 1994. Nikjer pa ne piše, da je konec koncev v državi Sloveniji tudi inflacija. Sem proti temu, da bi sprejeli take nove stopnje. Hvala lepa.</p>
            </sp>
            <sp xml:id="SDZ1-Redna-19-1994-03-23.sp50">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Jelinčič. Želi še kdo besedo? Prosim, gospod Kociper. Kakor sem razumel, gre za znižanje prispevne stopnje.</p>
            </sp>
            <sp xml:id="SDZ1-Redna-19-1994-03-23.sp51">
               <speaker>ŠTEFAN KOCIPER:</speaker>
               <p>Ravno to bi rad gospodu Jelinčiču pojasnil, da gre za znižanje in da bi malo prej pogledal. Hvala lepa.</p>
            </sp>
            <sp xml:id="SDZ1-Redna-19-1994-03-23.sp52">
               <speaker>PREDSEDNIK MAG. HERMAN RIGELNIK:</speaker>
               <p>Želi še kdo besedo? Toliko je raznih materialov, da človek ne ve več, kje je znižanje in kje je zvišanje. Želi še kdo besedo? (Ne.) Ker ne želi nihče več razpravljati, zaključujem razpravo in dajem na glasovanje predlog odloka o stopnjah prispevkov za obvezno zdravstveno zavarovanje. Na glasovanje dajem predlog odloka v celoti. Ugotovimo sklepčnost! (48 prisotnih.)</p>
               <p>Kdo je za? (38 poslancev.) Je kdo proti? (1 poslanec.)</p>
               <p>Ugotavljam, da je predlog odloka sprejet.</p>
               <p>Na glasovanje dajem še dodatni sklep našega odbora, ki se glasi: "Državni zbor Republike Slovenije nalaga Vladi Republike Slovenije, da do konca leta 1994 predloži Državnemu zboru celovito sistemsko rešitev, ki bo predstavljala enakomerno in uravnoteženo obremenitev vseh kategorij zavarovancev v zvezi s plačevanjem prispevkov za obvezno zdravstveno, pokojninsko in invalidsko zavarovanje". Želi kdo besedo? (Ne želi.) Ugotovimo sklepčnost! (47 prisotnih.)</p>
               <p>Kdo je za? (41 poslancev.) Je kdo proti? (Nihče.)</p>
               <p>Ugotavljam, da je predlog odloka v celoti sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>43.a TOČKO DNEVNEGA REDA - NA OBRAVNAVO PREDLOGA ODLOKA O STOPNJI PRISPEVKA ZA PORODNIŠKO VARSTVO.</title>
               </p>
               <p>Predlog odloka je zboru predložila Vlada Republike Slovenije. Želi predstavnik Vlade besedo? (Ne želi.) Predlog odloka je obravnaval tudi Odbor za zdravstvo, delo, družino in socialno politiko. Gospod Kociper, želite besedo?</p>
            </sp>
            <sp xml:id="SDZ1-Redna-19-1994-03-23.sp53">
               <speaker>ŠTEFAN KOCIPER:</speaker>
               <p>Hvala lepa. Odbor je na isti seji, torej 32. seji, obravnaval tudi predlog odloka o stopnji prispevka za porodniško varstvo, ki ga je Državnemu zboru predložila v obravnavo Vlada Republike Slovenije. V uvodu je predstavnik predlagatelja povedal, da je predlog odloka pripravljen v skladu z določilom 11. člena zakona o družinskih prejemkih in ob upoštevanju ocene mase bruto plač, izražene v povprečnih cenah za leto 1994, in ocene mase potrebnih sredstev za denarna nadomestila za čas porodniškega dopusta, prav tako izražene v povprečnih cenah leta 1994. Predlagana stopnja prispevka pa ne zagotavlja nujno potrebnih sredstev za zagotavljanje pravice do nadomestila plače za čas porodniškega dopusta, zato se bodo manjkajoča sredstva morala zagotavljati iz drugih virov, se pravi, iz proračuna.</p>
               <p>Odbor Državnega zbora za zdravstvo, delo, družino in socialno politiko zato predlaga Državnemu zboru, da ta predlog odloka sprejme in da zagotovi objavo tega odloka v Uradnem listu še v mesecu marcu. Hvala lepa. Tokrat pa gre za povišanje - toliko v vednost.</p>
            </sp>
            <sp xml:id="SDZ1-Redna-19-1994-03-23.sp54">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Kociper. Želi besedo predstavnik Sekretariata? (Ne želi.) Želijo besedo predstavniki poslanskih skupin? (Ne želijo.) Besedo dajem poslankam in poslancem. Kdo želi besedo?</p>
               <p>Ker ne želi nihče razpravljati, zaključujem razpravo in dajem na glasovanje predlog odloka o stopnjah prispevkov za obvezno zdravstveno zavarovanje na glasovanje. Ugotovimo sklepčnost! (50 prisotnih.)</p>
               <p>Kdo je za predlog odloka v celoti? (45 poslancev.) Je kdo proti? (Nihče.)</p>
               <p>Ugotavljam, da je predlog odloka sprejet.</p>
               <p>S tem zaključujemo to točko dnevnega reda.</p>
               <p>Prehajamo na <title>4. TOČKO DNEVNEGA REDA</title>, to je na <title>OBRAVNAVO PREDLOGA ZAKONA O LASTNINSKEM PREOBLIKOVANJU PODJETIJ Z DRUŽBENIM KAPITALOM, KI OPRAVLJAJO TURISTIČNE DEJAVNOSTI IN KATERIH NEPREMIČNINE SE NAHAJAJO NA OBMOČJU TRIGLAVSKEGA NARODNEGA PARKA</title>.</p>
               <p>Predlog zakona so v obravnavo zboru predložili poslanci Benjamin Henigman, Štefan Kociper, Nada Skuk, Ciril Pucko, Jožef Kocuvan, Jurij Malovrh in Ivan Oman. Želi predstavnik predlagateljev besedo?</p>
               <p>Prosim, gospod Henigman.</p>
            </sp>
            <sp xml:id="SDZ1-Redna-19-1994-03-23.sp55">
               <speaker>BENJAMIN HENIGMAN:</speaker>
               <p>Predsedujoči, gospod predsednik, spoštovane kolegice in kolegi! Pri sprejemanju dnevnega reda smo predlagatelji odstopili od hitrega postopka pri tem zakonu, iz preprostega razloga, ker je pri obravnavah na Odboru za infrastrukturo in na Komisiji za lastninsko preoblikovanje podjetij prišlo do bistvenih pripomb. Pripombe sta dala tudi Vlada in Sekretariat, zato menimo, da je umestno, da se zakon obravnava tako, kot je sprejel zbor, v normalnem postopku. Smo pa zadovoljni, da je končno zakon prišel v proceduro.</p>
               <p>Prva verzija zakona je bila vložena že v septembru prejšnjega leta. Šla je skozi proceduro Državnega sveta in Komisije za lastninsko preoblikovanje podjetij, ki je v sklopu tega zakona sprejela tudi določena stališča. Ta stališča smo predlagatelji, skupno z Ministrstvom za ekonomske odnose in razvoj, s predstavniki občin in Zavoda Triglavski narodni park usklajevali in poizkušali uskladiti; 16. februarja pa smo vložili novo, popravljeno verzijo tega zakona. Ker je zakon sedaj v prvi obravnavi, ne bi šel podrobno v same člene in v podrobnosti, ampak bi omenil samo nekatere važnejše poudarke oziroma tisto, kar je potrebno pri tem zakonu opozoriti.</p>
               <p>Zakon je nadaljevanje sistemskega zakona o lastninskem preoblikovanju podjetij in ima osnovo v 5. členu tega zakona, kjer govori, da je potrebno za vsa podjetja s turističnim kapitalom, za vsa družbena podjetja s tega področja, sprejeti poseben zakon. Zakon je potrebno hitro sprejeti, zato smo predlagatelji predlagali tudi hitri postopek, ker je blokada lastninjenja podjetij na tem področju, ker je potrebno upoštevati poseben zakon.</p>
               <p>Zakon v 1. členu definira lastninskopravni status nepremičnin, lastninsko preoblikovanje podjetij. Imenuje oziroma predvideva ustanovitev posebnega sklada za spodbujanje razvoja Triglavskega narodnega parka na tem področju. Predvideva prenos nepremičnin v lasti občine oziroma države na poseben sklad TNP in prenos dela kmetijskih zemljišč in gozdov na območju Triglavskega narodnega parka tudi na ta sklad. Potem govori tudi o podeljevanju koncesij na teh nepremičninah. V začetku moram pojasniti, da je pri tiskanju tega predloga prišlo do napake, da je v Poročevalcu 9/94 objavljen delovni tekst, ki se v nekaterih točkah loči od zadnje vložene verzije. To se nanaša predvsem na člene oziroma na zaporedje členov. Nanaša se tudi na predzadnjo alineo 1. člena, kjer se govori o prenosu kmetijskih zemljišč in gozdov. Gre v bistvu za del teh kmetijskih zemljišč in gozdov in prenos nepremičnin v lasti občine ali države, kjer gre v bistvu za prenos državnih nepremičnin na ta sklad.</p>
               <p>Zakon se dotika v bistvu osnovnega zakona o Triglavskem narodnem parku, ki v 12. in 13. členu govori o določenih omejitvah, ki jih imajo prebivalci pri gospodarjenju na tem področju. Osnovni namen predlagateljev oziroma tistih, ki so kreirali ta zakon, to so pa predvsem prebivalci iz Triglavskega narodnega parka, s tega področja, vključno z občinami, je bil, da se s specifičnim načinom lastninjenja omogoči, da pridejo prebivalci tega področja v prednostni položaj pri lastninjenju teh družbenih podjetij. Omogoči pa se jim naj tudi prednostna pravica, kasneje pa se vključijo v proces lastninskega preoblikovanja tudi vsi drugi državljani Republike Slovenije. Zakon se dotika približno 2 tisoč prebivalcev s tega področja in je, kot sem že rekel, nadaljevanje oziroma realizacija osnovnega zakona o Triglavskem narodnem parku. Vsi vemo, da je zadnje čase velika polemika okrog ustanavljanja novih parkov, kjer se ugotavlja, da je vsak nacionalni park v bistvu omejitev za gospodarski razvoj tega področja.</p>
               <p>Zakon predvideva v 2. členu v četrtem odstavku ustanovitev posebnih pooblaščenih razvojnih turističnih delniških družb ali pa zadrug, katerim država poda posebno pooblastilo za razpolaganje z nepremičninami oziroma za lastninjenje na tem področju. S tem pooblastilom je podana velika teža Zavodu Triglavskega narodnega parka, da vpliva na gospodarjenje na tem področju. Tako so te družbe omejene ali zadruge strogo omejene pri gospodarjenju in poslovanju z osnovnim zakonom, ki Triglavski nacionalni park, ohranja kot kulturno dediščino.</p>
               <p>V 5. členu oziroma v 2. poglavju predvidevamo ustanovitev posebnega sklada TNP, na katerega se prenese določen procent. Predvidevamo  40% delnic podjetij v družbeni lastnini, ki ima nalogo, da v bistvu nadomešča tako imenovani Sklad za razvoj Republike Slovenije oziroma, da ta Sklad omogoči spodbujanje varovanja naravne in kulturne dediščine, ekološko sanacijo in omogoča morebitno izplačevanje odškodnin za izgubljene dohodke privatnim lastnikom, in še nekatere druge zadeve.</p>
               <p>Sklad naj bi bil državni, ustanovitelj naj bi bila Republika Slovenija z ustanovnim kapitalom 3 milijone tolarjev, kasneje pa so delničarji tega sklada še Javni zavod Triglavski narodni park s 5% delnic, občine oziroma lokalne skupnosti s 15% in pa za to pooblaščene družbe ali zadruge do 45% delnic. S tem se želi ohraniti večinski delež sklada v rokah države Slovenije oziroma pod kontrolo Vlade Republike Slovenije. Organi sklada so, kot normalno oziroma kot je to predvideno v skladu z zakonom o gospodarskih družbah, skupščina, nadzorni svet in uprava.</p>
               <p>Sedaj bi pa prešel na tisto, kar je najpomembnejše pri tem zakonu. To je lastninsko preoblikovanje podjetij.</p>
               <p>Predlog predvideva v bistvu dva načina oziroma dva dela lastninskega preoblikovanja. Prvi del je prenos 40% deleža na ta sklad TNP, 20% interno razdelitev delnic zaposlenim in bivšim zaposlenim, upokojenim in 40% delež notranje razdelitve s 50% popustom, tako za zaposlene, kakor tudi za prebivalce tega področja, organizirane v te pooblaščene zadruge ali pa družbe.</p>
               <p>Specifika tega zakona je dejansko v tem, da se omogoči prebivalcem na osnovi tega osnovnega zakona o Triglavskem narodnem parku, da enakopravno sodelujejo pri notranji razdelitvi delnic v sklopu 40%.</p>
               <p>Dilema, ki se je pojavila, je, ali je to v bistvu smiselno in postavlja se vprašanje, če ne bi pri teh 40% z 20% sodeloval tudi pokojninski in odškodninski sklad, vendar to prepuščam v nadaljnjo razpravo vam, poslancem, in predstavnikom Vlade in drugim. Za prenos 40%-nega deleža na poseben sklad pa velja drugi način lastninskega preoblikovanja, tako kot je bilo navedeno, se pravi da Triglavski narodni park pridobi 5% delnic  iz enostavnega razloga, da je v bistvu soudeležen, da participira in da ima možnost odločanja o vseh ključnih zadevah, ki se nanašajo na gospodarjenje in na statusne spremembe sklada. 15% naj bi pridobile občine zaradi tega, ker pač ocenjujemo, da je lokalna skupnost tudi omejena pri samem gospodarjenju in izkoriščanju tega prostora. Do 45% pa imajo možnost organizirani prebivalci participirati na petih zaključenih območjih, v petih za to pooblaščenih družbah ali zadrugah.</p>
               <p>Poudarek zakona je tudi v tem, da se tujcem onemogoči soudeležba v vsakem primeru, tako tujim pravnim osebam z večinskim ali nevečinskim deležem. S tem želimo, da ohranimo Triglavski narodni park, tudi kar se tiče podjetij na tem področju izključno v rokah državljanov Republike Slovenije. Hkrati pa predlagamo podržavljanje  tistega dela družbenih podjetij, v katerih so lastniki tuje pravne ali fizične osebe. V kasnejši fazi lastninskega preoblikovanja podjetij, govorim podjetij, kjer ne pride v skladu z notranjim odkupom do 20% vsakoletnega odkupa s certifikati, potem participirajo oziroma so lahko udeleženi v tem deležu tudi drugi prebivalci oziroma državljani Republike Slovenije.</p>
               <p>V usklajevalni fazi je prišlo do nejasnosti oziroma kasnejših uskladitev predvsem s strani Triglavskega narodnega parka in Ministrstva za kmetijstvo, ker v bistvu predlagatelji s tem zakonom nismo želeli posegati v področje zakona o kmetijskih zemljiščih in gozdovih. Tukaj predlagamo oziroma menimo, da je potrebno razmisliti o funkcionalnih zemljiščih, ki pripadajo nepremičninam v Triglavskem narodnem parku. Namen predlagateljev je bil, da se eventualno, če je to potrebno, iz sklada kmetijskih zemljišč in gozdov na ta sklad TNP po informacijah prenese maksimalno cca 2 ha zemljišč. Seveda ta dikcija v zakonu ni potrebna. Potem se lahko vse točke glede prenosa kmetijskih zemljišč in gozdov v zakonu v naslednji fazi črtajo.</p>
               <p>Na koncu bi rad poudaril, da je prišlo v usklajevalni fazi do velikega poenotenja mnenj, predvsem z Zavodom Triglavski narodni park in občinami, pa tudi z Ministrstvom za ekonomske odnose in razvoj, s tem, da se v nekaterih ključnih stvareh nismo v celoti strinjali. Glede samih podjetij, ki so se v predhodnih fazah opredeljevala do predloga zakona zelo negativno, pa smo ugotovili, da vsi zaposleni in bivši zaposleni, ki bodo sodelovali pri lastninjenju teh podjetij, praktično pridejo v isti položaj kot vsi prebivalci. Praktično govorim zato, ker je več kot 90% zaposlenih v podjetjih z družbeno lastnino na tem področju tudi prebivalcev tega področja; sodijo v krajevne skupnosti ali pa mejijo na Triglavski narodni park. Tako da je tukaj vsako polemiziranje o tem, ali so zaposleni v podjetjih v podrejenem položaju glede na intenco predlagateljev, po našem mnenju odveč.</p>
               <p>Zakon je v bistvu kompromisni predlog treh pristopov lastninjenja podjetij. En pristop je strogo radikalen v smislu celotnega podržavljenja. Ta pristop je bil viden predvsem s strani Agencije za privatizacijo. Drugi pristop je bil strogo liberalen oziroma s strani podjetij, kjer so vložili svoj predlog zakona, da ni potreben poseben zakon, ki ureja lastninjenje na tem področju. Po mnenju predlagateljev tako stališče v bistvu pomeni nerazumevanje nacionalnega parka in omejitev, ki iz tega izhajajo, in je v bistvu s strani predlagateljev nesprejemljiv. Tretji predlog pa je ta kompromisni, katerega je potrebno obravnavati in v prvi obravnavi nedvomno sprejeti. To je bilo - kot sem že povedal - mnenje vseh, ki so v postopku do sedaj sodelovali. Je pa res, da ima Vlada Republike Slovenije oziroma Ministrstvo za ekonomske odnose in razvoj v tem trenutku večje pripombe, vendar te pripombe so razumljive v smislu hitrega postopka, kjer so pripombe na posamezni člen, če bi bil zakon sprejet po hitrem postopku. Sicer pa menim, da je možno nesoglasja oziroma tiste sporne zadeve, ki se tičejo predvsem prednostne pravice prebivalstva procentualnih deležev pri lastninskem preoblikovanju in pa posebne pravice po posebnem pooblastilu posameznih družb ali zadrug na zaključenem področju Triglavskega narodnega parka. Menim, da je možno te zadeve v kasnejših fazah uskladiti, dopolniti in sprejeti zakon v smislu intence predlagateljev in osnovnega zakona o Triglavskem narodnem parku. Toliko za uvod.</p>
            </sp>
            <sp xml:id="SDZ1-Redna-19-1994-03-23.sp56">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Henigman. Predlog zakona je obravnavala tudi Komisija za spremljanje in nadzor lastninskega preoblikovanja. Želi poročevalec besedo? Prosim, gospod Izidor Rejc.</p>
            </sp>
            <sp xml:id="SDZ1-Redna-19-1994-03-23.sp57">
               <speaker>IZIDOR REJC:</speaker>
               <p>Spoštovani predsednik, gospe in gospodje! Komisija za spremljanje in nadzor lastninskega preoblikovanja družbene lastnine je tudi obravnavala omenjeni predlog zakona o lastninskem preoblikovanju podjetij, ki opravljajo turistično dejavnost in katerih nepremičnine so na področju Triglavskega narodnega parka. Kot je povedal predstavnik predlagateljev, gospod Benjamin Henigman, je že komisija na 18. seji v novembru obravnavala prvi predlog in seveda sedaj na svoji 29. seji 17. marca predlog, ki je predmet te obravnave. Kot vidite, smo se opredelili za to, da je postopek redni in seveda nastale so komplikacije na področju nadaljevanja tega postopka in nosilstva. Predlog je bil predlagatelju, da naj predlagatelj skupaj z Vlado in z mnenjem Vlade, Sekretariata za zakonodajo in pravne zadeve, Komisije za lastninsko preoblikovanje pripravi predlog za drugo obravnavo. Potem je bil izglasovan na komisiji drugačen predlog, ki ste ga dobili v stališčih in predlogih, s tem, da se je vseeno vrinila napakica, ki smo jo naknadno popravili. V tistem delu, ko nalagamo, da Vlada s predlagatelji upošteva mnenje Vlade, potem Sekretariata za zakonodajo in pravne zadeve in seveda Komisije zaspremljanje in razvoj lastninskega preoblikovanja in pripravi zakon za drugo obravnavo.</p>
               <p>Namreč to določilo, ki je bilo sprejeto, je v toliko sporno, ker v tem primeru kaže na to, da pobudo oziroma nosilstvo tega zakona nosi naprej Vlada, kar mislim, da nekako ni v skladu s poslovnikom oziroma da mora biti to soglasje. Sicer pa menimo, da je ta predlog zakona mogoče pri obravnavi obdelati in pripraviti za naslednjo stopnjo in da je to seveda tudi predlog zakona, ki ga čakamo in ki tudi predstavlja potem sestavni del celovitosti lastninske zakonodaje. Hvala.</p>
            </sp>
            <sp xml:id="SDZ1-Redna-19-1994-03-23.sp58">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Rejc. Izvolite, gospod Žarko Pregelj. Ali je bilo vaše mnenje upoštevano ali ni bilo upoštevano? (Ni bilo.) Izvolite.</p>
            </sp>
            <sp xml:id="SDZ1-Redna-19-1994-03-23.sp59">
               <speaker> ŽARKO PREGELJ:</speaker>
               <p>Spoštovani! Nastopam v imenu Odbora za infrastrukturo in okolje, ki se je pri tem zakonu razglasil za zainteresirano delovno telo. Svoja stališča je seveda sporočil matičnemu odboru. Žal ta odbor, ali je dobil prepozno ali pa ni uspel uvrstiti teh stališč, zato mi dovolite, da jih na kratko predstavim.</p>
               <p>Odbor za infrastrukturo je obravnaval ta zakon predvsem iz naravovarstvenega stališča, stališča varstva okolja in stališča infrastrukture. Ni se dotikal posebej lastninskih rešitev, ki jih predlagatelji zakona ponujajo. Tako je odbor poslušal mnenje predstavnika Zavoda za varstvo naravne in kulturne dediščine, gospoda Breginca, ki je opozoril, da zakon premalo upošteva že veljavni zakon o Triglavskem narodnem parku. Poslušali smo tudi predstavnika Ministrstva za okolje, to je ministra Gantarja in predstavnika za promet in zveze, ki sta opozorila na nedorečenost pri lastninjenju predvsem infrastrukturnih objektov, ki bi jih bilo predhodno potrebno nekako razmejiti na infrastrukturne objekte javnega značaja in na infrastrukturne objekte turističnoposlovnega značaja. Gre za žičnice na tem področju. Člani odbora so nato predlagali, da naj predlagatelji s pomočjo Vlade in ob upoštevanju mnenj Sekretariata za zakonodajo, Zavoda Republike Slovenije za varstvo naravne dediščine ter Ministrstva za okolje in prostor pripravijo zakon za drugo obravnavo. Pri tem naj posebej proučijo vse probleme, ki se nanašajo na primarno zagotavljanje ekoloških in naravovarstvenih funkcij parka. Potem na razmejitev infrastrukturnih objektov, na objekte javnega značaja in objekte turistično-poslovnega značaja. Potem na oblike status in pravice pooblaščenih razvojno-turističnih delniških družb in razmerja med deleži delniškega kapitala v Skladu za razvoj Triglavskega narodnega parka.</p>
               <p>Odbor je sprejel tudi stališča in sklepe. Ker v stališčih matičnega odbora ni posebej omenjeno, da naj bi predlagatelji pri pripravi zakona za drugo obravnavo upoštevali tudi stališča Odbora za infrastrukturo in okolje, predlagamo, da se ta stališča doda in da se sprejmejo stališča in sklepi, ki jih je sprejel Odbor za infrastrukturo, predvsem drugo, tretje in četrto stališče. Kajti prvo stališče je bilo v bistvu danes že konzumirano z uporabo zakona oziroma za obravnavo zakona po rednem postopku.</p>
               <p>Tako v drugem stališču Odbor za infrastrukturo predlaga: "Naj predlagatelj zakona pri pripravi predloga zakona za drugo obravnavo upošteva pri oblikovanju sklada za razvoj Triglavskega narodnega parka ter njegovih nalogah in pristojnostih tudi določila, ki izhajajo iz zakona o Triglavskem narodnem parku in zakona o varstvu okolja in se nanašajo predvsem na varstvo naravne in kulturne dediščine."</p>
               <p>Naslednje stališče. "Predlagatelj zakona naj pri pripravi predloga zakona za drugo obravnavo skupaj z Ministrstvom za promet in zveze razmeji infrastrukturne objekte na območju narodnega parka na objekte javnega in na objekte turističnega značaja."</p>
               <p>Četrtič: "Odbor predlaga, da naj predlagatelj skupaj z Vlado pripravi zakon za drugo obravnavo, tako da bo upošteval vse prej omenjene vidike, predvsem naravovarstveni in ekološki vidik, hkrati pa povzel vse dobre rešitve, ki se nanašajo na lastninsko preoblikovanje podjetij, ki opravljajo družbeno dejavnost in katerih nepremičnine se nahajajo na območju Triglavskega narodnega parka."</p>
               <p>To stališče je odbor predvsem sprejel v tem smislu, ker se zaveda, da bodo rešitve pri oblikovanju takega sklada verjetno prezidenčne tudi za podobne rešitve pri drugih parkih, ki jih bomo v kratkem ustanovili. Hvala lepa.</p>
            </sp>
            <sp xml:id="SDZ1-Redna-19-1994-03-23.sp60">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospod Pregelj. Želi besedo predstavnik sekretariata? (Ne želi.) Želi besedo predstavnik Vlade? Prosim, gospod Rop.</p>
            </sp>
            <sp xml:id="SDZ1-Redna-19-1994-03-23.sp61">
               <speaker>MAG. TONE ROP:</speaker>
               <p>Spoštovane poslanke, spoštovani poslanci! Mnenje Vlade je pisno priloženo, zato ga ne bi posebej razlagal. Tisto, kar se mi zdi bistveno povedati ta hip je to, da pravzaprav podpiramo stališče Komisije za spremljanje zakona o lastninskem preoblikovanju podjetij. Bistvo tega je, da se podpira mnenje in stališče Vlade. To je bistveno za nas in  seveda tudi, da Vlada pripravi predlog zakona za drugo obravnavo. V kolikor seveda bo to tako sprejeto, potem mi podpiramo, da se sprejme zakon v prvi obravnavi. Je pa seveda problem proceduralne narave, da mora verjetno predstavnik predlagateljev soglašati s tem, da Vlada skupaj s predlagatelji pripravi ta predlog zakona za drugo branje. V kolikor to ni tako, potem moramo seveda nasprotovati temu zakonu iz številnih vsebinskih razlogov. Potrebno je povedati, da je bila Vlada vseskozi aktivno angažirana pri pripravi tega zakona in tudi Ministrstvo za ekonomske odnose in razvoj, da smo prišli do praktično usklajenega mnenja, da pa so predlagatelji v zadnji fazi spremenili ta predlog in prišlo je do številnih vsebinskih razlogov. Tako v tem kontekstu pravzaprav lahko samo nasprotujemo temu.</p>
               <p>Morda samo nekaj osnovnih vsebinskih razlik. Prva je ta, da mora biti po mnenju Vlade lastninjenje na območju Triglavskega narodnega parka prilagojeno pogojem in kriterijem, ki so sprejeti v programih zavarovanja Triglavskega narodnega parka kot nacionalnega parka. Skratka, za nas je bilo vseskozi bistveno to, da se Triglavski narodni park kot nacionalni park posebej upošteva, posebej lastnini in da se te stvari posebej upoštevajo pri lastninjenju. Vsekakor smo priznali in tudi uskladili tista stališča, ki govore o tem, da je treba prebivalcem Triglavskega narodnega parka omogočiti določene kompenzacije zaradi omejitev pri gospodarjenju na tem območju. Vendar pa so tudi te koncesije, ki so dane prebivalstvu, prilagojene dejstvu, da govorimo o nacionalnem parku. V tem kontekstu in zato se mi zavzemamo, da ima večinski delež in odločanje na tem območju, tudi po vzpostaviti nove lastniške strukture, država, da pa imajo prebivalci seveda ustrezen vpliv, tako preko Sklada za razvoj Triglavskega narodnega parka kot tudi preko drugih oblik lastninjenja v okviru podjetij, kar je posebej rešeno v tem kontekstu in je bilo v okviru tistega predloga tudi rešeno.</p>
               <p>Posebej nasprotujemo konceptu in predlogu pooblaščenih investicijskih družb, ki dejansko na tak način, kot so definirane, sedaj deformirajo že obstoječi zakon o vzajemnih skladih oziroma investicijskih skladih in družbah za upravljanje, ki se ravno te dni začenja uresničevati, na katerem Agencija za trg vrednostnih papirjev že aktivno dela. Jasno je, da imamo nesoglasja tudi v zvezi s kmetijskimi zemljišči in gozdovi, za katere se zavzemamo, da ostanejo v okviru Sklada kmetijskih zemljišč in gozdov. Prav tako je npr. nesoglasje v zvezi z nacionalizacijo nepremičnin, ki so v lasti tujcev, brez poprejšnje preveritve, kakšne finančne posledice ima to za proračun. In gre za problem, da je treba preveriti tudi eventualno reciprociteto v primeru, da gre za določene države in da imajo drugje Slovenci ali slovenska lastnina podrejen položaj.</p>
               <p>Skratka, ne predlagamo nič drugega kot to, da Vlada, skupaj s predlagatelji, pripravi predlog za drugo obravnavo. Vendar je ključno pri tem to, da predlagatelji na to pristanejo. Če pristanejo, smo seveda pripravljeni skupaj z njimi pripraviti to verzijo predloga. Hvala.</p>
            </sp>
            <sp xml:id="SDZ1-Redna-19-1994-03-23.sp62">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Rop. Naporen dan je za nami. Prekinjam to točko dnevnega reda in vam želim miren večer.</p>
            </sp>
            <stage type="time">(SEJA JE BILA PREKINJENA 23. MARCA 1994 OB 19.01 URI IN</stage>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-24-1994-09-30">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D08B61F4166AADE3C1257832004838E4</idno>
               <idno type="URI">D08B61F4166AADE3C1257832004838E4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-24-1994-09-30.DZ" n="24">
               <name>Redna</name>
               <date when="1994-09-30"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-24-1994-09-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 30. SEPTEMBRA 1994 OB 10.11 URI.)</stage>
            <sp xml:id="SDZ1-Redna-24-1994-09-30.sp1">
               <speaker>PODPREDSEDNIK VLADIMIR TOPLER:</speaker>
               <p>Kolegice in kolegi, prosim, da postopoma zasedete svoje mesto v dvorani.</p>
               <p>Spoštovane kolegice, poslanke, spoštovani kolegi poslanci! Pričenjam nadaljevanje
                  24. seje Državnega zbora Republike Slovenije. Obveščen sem, da so zadržani in se
                  danes ne morejo udeležiti zasedanja naslednje poslanke in poslanci: Irena Oman,
                  Mihaela Logar, Marjan Podobnik, Andrej Lenarčič, Jože Lenič za 1 uro, Rafael
                  Kužnik, Jurij Malovrh, Janez Jug, Gabrijel Berlič, Vika Potočnik in Nada Skuk za 1
                  uro. Vse ostale pa lepo prosim, da ugotovimo prisotnost v dvorani.</p>
               <p>Ugotavljam, da je navzočih 51 poslank in poslancev. Zbor je sklepčen in lahko
                  odloča. Na to sejo sem vabil predstavnike Vlade Republike Slovenije in jih lepo
                  pozdravljam. Kolegice in kolegi, ker še nimamo poročila pregleda amandmajev, ki
                  obsega 25 strani, predlagam, da najprej pričenjamo sejo s 23. in 24. točko
                  dnevnega reda, ko bomo dobili poročilo, bomo sejo nadaljevali z zakonom o
                  občinah.</p>
               <p>Prehajam na <title xml:id="SDZ1-Redna-24-1994-09-30.title1">23. TOČKO DNEVNEGA REDA,</title> to je <title xml:id="SDZ1-Redna-24-1994-09-30.title2">PREDLOG ZAKONA O
                     DOPOLNITVAH ZAKONA O BANKI SLOVENIJE</title>.</p>
               <p>Predlog zakona so v obravnavo zboru predložili poslanci: Franc Lipoglavšek, Zmago
                  Jelinčič in Branko Jan. Želi predstavnik predlagateljev besedo? Prosim, gospod
                  Lipoglavšek.</p>
            </sp>
            <sp xml:id="SDZ1-Redna-24-1994-09-30.sp2">
               <speaker>FRANC LIPOGLAVŠEK:</speaker>
               <p>Hvala lepa, gospod predsedujoči, kolegice in kolegi poslanci! Zakon o Banki
                  Slovenije in nasploh reševanje problematike edine proizvajalke vrednostnih
                  papirjev v Sloveniji se že kar nekaj časa vleče v teh naših poslanskih klopeh.
                  Moram reči, da smo poskušali vse, da bi dosegli usklajenost med Vlado, med
                  parlamentom, med ministrstvi, med Banko Slovenije in med predlagatelji, da bi iz
                  presežka nad stroški Banke Slovenije pokrili izgubo v podjetju Radeče papir v letu
                  1992, 1993 in v prvem polletju 1994. Priznati je treba, da povsem usklajeni pri
                  tem nismo bili, zato sem želel pri dnevnem redu tega zasedanja doseči, da se zakon
                  vrne v hitri postopek, kar smo v začetku tudi opredelili, pa smo zaradi
                  nedorečenosti na 23. seji vrnili zakon iz hitrega postopka v normalni postopek, to
                  se pravi, v prvo obravnavo.</p>
               <p>Glede na to, da so potekala še nadaljnja intenzivna dogovarjanja med
                  predlagatelji, Banko Slovenije, Ministrstvom za gospodarstvo, Ministrstvom za
                  finance, je prišlo do usklajenega predloga, in sicer, da predlagatelji umaknemo
                  zakon o Banki Slovenije iz procedure in da vložimo nov zakon, in sicer zakon o
                  zagotovitvi sredstev za pokrivanje izgub v podjetju Radeče papir - hitri postopek.
                  Zato bi danes želel obvestiti cenjeni zbor, da predlagatelji umikamo zakon o Banki
                  Slovenije, in da vlagamo nov zakon - kot sem že dejal - zakon o zagotovitvi
                  sredstev za pokrivanje izgub v podjetju Radeče papir, hitri postopek.</p>
               <p>Hkrati pa bi prosil, da Državni zbor kljub temu, da mislim, da kakšne posebne teže
                  ni, ampak, da bi vendarle za večjo varnost ali pa zato, da bi predlagatelji
                  vendarle občutili, da smo dosegli nek premik, da sprejmemo naslednji sklep, in
                  sicer, da na osnovi - oprostite - da se zakon o zagotovitvi sredstev za pokrivanje
                  izgub v podjetju Radeče papir obravnava na prvi naslednji seji. To se pravi, da bi
                  bila na nek način to obveza, da se obravnava na prvi naslednji seji. To iz
                  preprostega razloga, ker je situacija resnično tako težka in glede na to, da je
                  tudi Ministrstvo za finance tak naš predlog podprlo. Hvala lepa.</p>
            </sp>
            <sp xml:id="SDZ1-Redna-24-1994-09-30.sp3">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Francu Lipoglavšku. Ugotavljam, da je zakon umaknjen iz
                  procedure in s tem je zakonodajni postopek končan. O predlogu sklepa ne moremo
                  razpravljati, ker o dnevnem redu odločamo na kolegiju in vam lahko zagotovim, da
                  bomo o tem razpravljali na kolegiju. S tem zaključujem to točko dnevnega reda.</p>
               <p>Prehajamo na <title xml:id="SDZ1-Redna-24-1994-09-30.title3">24. TOČKO DNEVNEGA REDA - NA STRATEGIJO UČINKOVITE RABE IN
                     OSKRBE SLOVENIJE Z ENERGIJO.</title>
               </p>
               <p>Gradivo je v obravnavo zboru predložila Vlada Republike Slovenije. Želi besedo
                  predstavnik Vlade? Trenutno nimamo predstavnika Vlade v dvorani. Ko bo prišel, mu
                  bomo dali besedo. Gradivo je obravnaval Odbor za gospodarstvo kot matično delovno
                  telo. Prosim poročevalca, da poda mnenje. Gospod Feri Horvat, prosim. <stage xml:id="SDZ1-Redna-24-1994-09-30.stage2">(Ne
                     želi.)</stage> Želi predstavnik sekretariata? <stage xml:id="SDZ1-Redna-24-1994-09-30.stage3">(Ne.)</stage> Besedo dajem
                  predstavnikom poslanskih skupin. Kolegice in kolegi, mislim, da smo malo
                  preglasni, da marsikdo sploh ne ve, da imamo v obravnavi strategijo učinkovite
                  rabe in oskrbe Slovenije z energijo. Ali želi kdo besedo kot predstavnik poslanske
                  skupine? <stage xml:id="SDZ1-Redna-24-1994-09-30.stage4">(Ne.)</stage> Odpiram splošno razpravo. Besedo dajem poslankam in
                  poslancem. Kot vidim, ne želi nihče razpravljati. Prosim, gospod Janc ima
                  besedo.</p>
            </sp>
            <sp xml:id="SDZ1-Redna-24-1994-09-30.sp4">
               <speaker>BRANKO JANC:</speaker>
               <p>Hvala lepa, gospod predsedujoči. Mislim, da je vse presenetil hitri potek seje.
                  Mislim, da bi bilo za obrazložitev zelo koristno, da bi predstavnik Vlade povedal
                  nekaj o tako pomembni tematiki, kot je predlog strategije učinkovite rabe in
                  oskrbe Slovenije z energijo. Želim biti v svojem razmišljanju zelo kratek.
                  Opozoril bi na tri sklope strategije, ki po mojem mnenju ne definirajo in ne
                  zagotavljajo kvalitetne oskrbe Slovenije z energijo.</p>
               <p>Prvo vprašanje, za katerega mislim, da ga je treba danes oziroma v naslednjih
                  obravnavah zelo točno definirati, je vprašanje obratovanja Nuklearne elektrarne
                  Krško. V tem sklopu se v javnosti pojavljajo različna ugibanja. Eno temeljnih
                  vprašanj je vprašanje zaprtja Jedrske elektrarne Krško. Leta 1990 je bilo glede
                  zaprtja zelo jasno povedano o letnici zaprtja, namreč 1995. leta. Seveda so taka
                  razmišljanja dokaj neutemeljena. Kaj bomo dejansko naredili z Jedrsko elektrarno
                  Krško, je vprašanje naslednjih odločitev - gre za odločitev o nabavi uparjalnikov.
                  Znano je, da je dobavni rok od časa naročila do dobave 3 leta. To je treba že
                  danes ugotoviti, ali se bo Slovenija odločila, da bo še naprej imela tudi jedrsko
                  energijo ali je ne bo. Sama strategija o tem postavlja dilemo in je prav, da danes
                  tudi Državni zbor o tem sprejme nedvoumen sklep, ali se gre v nabavo uparjalnikov
                  ali ne.</p>
               <p>Druga stvar, za katero ostaja odprto vprašanje, je vprašanje odvisnosti Slovenije
                  z energetskimi viri glede na nezadostnost lastnega zagotavljanja. Torej, biti
                  odvisen zgolj od uvoženih energentov, je strateško zelo sporna zadeva. To se je
                  pokazalo tudi v preteklosti, od omejitve porabe goriv, do izklapljanja električne
                  energije itd. V tej zvezi je posebno pomemben odnos Slovenije do naših
                  premogovnikov, in sicer do rudnikov rjavega premoga in tudi do rudnika lignita
                  Velenje. V strategiji je dovolj jasno opredeljeno, da bo Slovenija zaprla do leta
                  1997 tri rudnike rjavega premoga, in sicer Zagorje, Senovo in Kanižarica. Po
                  energetski bilanci naj bi bila poraba rjavih vrst premoga približno 1 mio ton
                  letno; kakor pa smo slišali iz ugotovitev državnega sekretarja Soviča, naj bi bil
                  za leto 1995 zagotovljen odjem le za približno 750 tisoč ton, kar pomeni, da bodo
                  morali biti rudniki rjavega premoga zaprti ali pred letom 1997 oziroma, da bo tudi
                  v obeh obratujočih rudnikih, to je Trbovlje in Hrastnik, potrebno odpustiti
                  dodatno število rudarjev. Ta stvar očitno ni definirana. Seveda se za gigajouli in
                  za tonami premoga skrivajo ljudje, ki jih je, prvič, težko prezaposliti, ki imajo
                  svojo tradicijo rudarjenja 200 in tudi več let, zato je naš odnos in odgovornost
                  Državnega zbora do reševanja problematike zapiranja rudnikov rjavega premoga
                  toliko večja, da ta del ustrezno rešimo. Zaradi tega pričakujem, da bo tudi danes
                  Ministrstvo za gospodarstvo za severovzhodni del, ki pokriva energetiko, točno
                  povedalo, kaj se z vprašanjem zapiranja rudnika rjavega premoga in tudi z
                  energetsko bilanco, kaj se dogaja v tem trenutku. Ne vidim nobenega smisla, da se
                  o strategiji tu pogovarjamo, po drugi strani pa v tekočih zadevah stvari tečejo
                  popolnoma drugače kakor smo jih tudi zapisali.  </p>
               <p>Tretja stvar, na katero se mi zdi, da je potrebno govoriti je vprašanje
                  nadomestnih virov v primeru zaprtja rudnikov rjavega premoga. V tej zvezi tudi
                  vprašanje obratovanja termoelektrarn Trbovlje in tudi Šoštanj in zaprtje
                  nuklearke. Kaj bomo mi v tem primeru v Sloveniji seveda storili, da zagotovimo
                  nadomestne vire. Strategija govori tudi o hidroelektrarnah, in sicer za gradnjo
                  hidroelektrarne v spodnjesavski verigi, obnovo Dravskih elektrarn in tudi
                  izgradnjo Soških elektrarn. Stvari v zvezi z nadomestnimi viri tečejo absolutno
                  prepočasi in ne zagotavljajo, da bomo z eliminacijo za okolje problematičnih
                  energentov in proizvajalcev električne energije in na drugi strani tudi glede
                  vprašanja jedrske elektrarne zagotovili ustrezno nadomestilo za električno
                  energijo. To pomeni, da je verjetno potrebno v strategiji določiti terminsko takoj
                  kar se tiče predvidenega zapiranja jedrske elektrarne, kakor tudi izgradnje okolju
                  manj varstveno problematičnih vrst energije kot so hidroelektrarne. Samo načelna
                  opredelitev, da bo Slovenija uvajala nadomestne vire, je premalo za zagotovitev
                  dejanske kvalitetne oskrbe Slovenije z energijo. Toliko za sedaj. Hvala lepa.</p>
            </sp>
            <sp xml:id="SDZ1-Redna-24-1994-09-30.sp5">
               <speaker>PODPREDSEDNIK VLADIMIR TOPLER:</speaker>
               <p>Ja, boste dobili, gospod Peršak, gospod Sisinger vse. Kolegice in kolegi!
                  Ugotavljam, da Državni zbor ni pripravljen, da to temo in razpravo vodimo naprej.
                  Ugotovil sem tudi, da druge točke tudi niso pripravljene, nimamo poročil in sta
                  samo dve možnosti, ali naredimo odmor do 11. ure ali pa pričnemo s prvo obravnavo
                  o lokalni samoupravi, vendar poudarjam, da nimamo poročila. Mislim pa, da je
                  potrebno poročilo pregled amandmajev. Proceduralno, gospod Feri Horvat, prosim. To
                  točko sem prekinil, o tem mislim, da ne bi več govorili.</p>
            </sp>
            <sp xml:id="SDZ1-Redna-24-1994-09-30.sp6">
               <speaker>FRANC (FERI) HORVAT:</speaker>
               <p>Moj predlog je bil prav ta proceduralni, da bi prekinili in nadaljevali prihodnji
                  teden, ker nima smisla, da samo formalno opravimo to točko. Vlade ni, ker je bila
                  očitno presenečena, da je to prišlo sedaj v obravnavo. Nisem se oglašal kot
                  predsednik odbora, ker smo dali pisna stališča skupaj z Odborom za infrastrukturo,
                  tako da ni potrebno, da bi komentiral. Vendar, točka zahteva temeljitejšo
                  razpravo, kljub temu, da bomo imeli še eno obravnavo in dokončni sprejem. Tako, da
                  bi bilo bolj smiselno preložiti na torek.</p>
            </sp>
            <sp xml:id="SDZ1-Redna-24-1994-09-30.sp7">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Feri Horvat. To točko prekinjam, mislim, da je prav, da
                  naredimo odmor do 11. ure in ob 11. uri nadaljujemo s točko zakon o občinah.
                  Odrejam odmor do 11. ure.</p>
            </sp>
            <stage type="time">(Seja je bila prekinjena ob 10.30 uri in se je nadaljevala ob 11.11
               uri.)</stage>
            <sp xml:id="SDZ1-Redna-24-1994-09-30.sp8">
               <speaker>PODPREDSEDNIK VLADIMIR TOPLER:</speaker>
               <p>Pričenjam nadaljevanje seje. Ugotovimo sklepčnost! <stage xml:id="SDZ1-Redna-24-1994-09-30.stage6">(44 prisotnih.)</stage>
                  Mislim, da nas je več. Kolegice in kolegi, prosim, da ugotovimo prisotnost v
                  dvorani. Ugotavljam, da je navzočih 50 poslank in poslancev, zbor je sklepčen in
                  začenjamo sejo.</p>
               <p>Prehajamo na <title xml:id="SDZ1-Redna-24-1994-09-30.title4">A4. TOČKO DNEVNEGA REDA - PREDLOG ZAKONA O USTANOVITVI OBČIN
                     TER O DOLOČITVI NJIHOVIH OBMOČIJ.</title>
               </p>
               <p>Zakon bomo obravnavali po hitrem postopku. Predlog zakona je v obravnavo zboru
                  predložila Vlada Republike Slovenije. Ali želi besedo predstavnik Vlade? Prosim,
                  gospod minister za lokalno samoupravo Boštjan Kovačič. Kolegice in kolegi, lepo
                  prosim za malo več pozornosti in miru v dvorani.</p>
            </sp>
            <sp xml:id="SDZ1-Redna-24-1994-09-30.sp9">
               <speaker>MAG. BOŠTJAN KOVAČIČ:</speaker>
               <p>Spoštovani predsedujoči, cenjene poslanke in poslanci! Pred nami je zakon o
                  ustanovitvi občin ter o določitvi njihovih območij, po hitrem postopku. Uvodoma bi
                  rad izpostavil, da ne zveni preveč dramatično, če rečem, da gre za usodni
                  trenutek, ko v bistvu zaključujemo, koncipiramo; gre za državotvorno dejanje in
                  kako doseči v tem trenutku konsenz pri tem, kako sprožiti postopek ustavne
                  preobrazbe lokalne samouprave kot enega ključnih elementov države. Osebno
                  ocenjujem, da ta vsebina ne more biti predmet prestiža, ampak želel bi, da dobimo,
                  dosežemo konsenz v tem procesu, ker sem osebno prepričan, da ne gre za enkratno
                  dejanje, ampak gre za proces, ki bo trajal kar nekaj let.</p>
               <p>Uvodoma moram izpostaviti nekatera dejstva. Prvo dejstvo je časovna stiska. Do
                  konca leta moramo izpeljati lokalne volitve. Tu smo zavezani z ustavnim zakonom,
                  ki je do konca decembra podaljšal legitimiteto dosedanjim obstoječim občinskim
                  organom, razen, če z formo ustavnega zakona podaljšamo ta mandat, kar mislim, da
                  bi bilo nekompetentno v smislu prepoznavnosti nove slovenske države navzven, ali z
                  isto formo z ustavnim zakonom speljemo volitve v stare občine, kar je pa na nek
                  način v koliziji ali v nasprotju z modernimi kriteriji Evropske listine o lokalni
                  samoupravi.</p>
               <p>Samo da se v praksi ne bi pogrevalo geneze in zgodovine, letošnje, v zvezi s
                  pripravami in postopkom te lokalne preobrazbe. Na nek način smo bili soočeni z
                  maksimalistično vizijo. Poznamo 340 občin, na tem konceptu izražena volja ljudi.
                  Rezultat poznamo. Slaba volilna udeležba, a kljub temu za te rezultate vemo,
                  kakšni so bili. V zvezi s tem je reagiralo Ustavno sodišče. Vemo, da je
                  razveljavilo 13. in 14. člen, in da je ta cenjeni Državni zbor postavil nove
                  kriterije v novem 13. in 14. členu, dopolnjenem, spremenjenem členu zakona o
                  lokalni samoupravi, kjer bolj decidirano, bolj zavezujoče opredeljuje kriterije za
                  nastanek novih občin in tudi postavlja cenzus oziroma numerus števila
                  prebivalcev.</p>
               <p>Skratka, lahko rečem, da pravzaprav ni čistih rešitev, ni čistih strokovnih
                  rešitev, ni čistih rešitev na osnovi izražene volje ljudi na referendumih, ker
                  govorimo o novih kriterijih in govorimo o novih referendumskih območjih oziroma o
                  novih območjih. S tem niti ne nameravam podcenjevati te izražene volje ljudi, ki
                  je v vsakem primeru izjemno pomembna in kolikor se je dalo, najbolj upoštevana
                  tudi pri tem zakonu, ki je danes pred nami.</p>
               <p>Izhodišče pri pripravi zakona je bilo z naše strani, s strani Vlade, naslednje.
                  Kot sem že rekel, volitve do konca leta, referenduma se pač ne da ponavljati glede
                  na rok, ki ga imamo do konca leta. Kljub temu, da ta zakon, ki ste ga dopolnili,
                  dopušča v 15. in 16. členu institut naknadnega referenduma, priključevanja,
                  izločanja ali celo odločanja o novi občini, po tej reformi. Skratka, ta postopek
                  je lahko sprožen takoj - zelo poenostavljeno rečeno - po novem letu. Kot tretja
                  zadeva, da ta razmejitev občin ni samo teritorialni proces, ampak je tudi proces
                  organizacijske in funkcionalne preobrazbe občin. Reformo bo težko izpeljati kot
                  naslednje izhodišče brez hkratne preobrazbe državne uprave. Mislim, da ta hkraten
                  proces, ki se je v bistvu že začel, terja neko nulto izhodiščno točko pravzaprav s
                  01.01.1995. V tem zakonu, kot vemo, opredeljujemo tudi vlogo in status mestnih
                  občin. Sedaj, kakšni so kriteriji, jih dobro poznate. Mi smo na osnovi tega ta
                  predlog pripravili, ocenjujemo, da je to na nek način le kompromis med stroko,
                  politiko in voljo ljudi. Moja ocena je to, da je to le proces, kot sem že rekel in
                  mislim, da je vsa odgovornost tega Državnega zbora, Vlade in stroke, da ne
                  vstopamo v čas ustavne ali kakršne drugačne krize, ki bi postavila pod vprašaj
                  celotno preobrazbo lokalne samouprave. Hvala lepa.</p>
            </sp>
            <sp xml:id="SDZ1-Redna-24-1994-09-30.sp10">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu ministru. Predlog zakona je obravnavala Komisija za lokalno
                  samoupravo kot matično delovno telo. Prosim poročevalca, da poda mnenje. Gospod
                  Ribičič, izvolite.</p>
            </sp>
            <sp xml:id="SDZ1-Redna-24-1994-09-30.sp11">
               <speaker>DR. CIRIL RIBIČIČ:</speaker>
               <p>Spoštovane kolegice in kolegi! Poročilo ste dobili, oziroma dobivate v pisni
                  obliki. Kot smo vas že včeraj obvestili, se komisija ni opredelila do konkretnih
                  amandmajev. To pa ne pomeni, da niste videli vsega, kar bi morali, da bi bilo
                  odločanje v tem Državnem zboru čimbolj kakovostno.</p>
               <p>Do konkretnih amandmajev smo se opredelili pozitivno samo do amandmaja gospoda
                  Kopšeta, potem pa sprejeli sklep, da se ne opredeljujemo do drugih konkretnih
                  amandmajev. Razlog je seveda deloma tudi v tem, da so pogledi znotraj komisije,
                  kot znotraj poslanskih skupin in med poslankami in poslanci, zelo različni.
                  Temeljni razlog pa je bil drug. Šlo je predvsem za to, da smo ugotovili, da bi se
                  razprava ponavljala, da še dolgo časa ne bi omogočili Državnemu zboru, da začne s
                  to razpravo, potem bi se pa iste razprave ponavljale v Državnem zboru kot v
                  komisiji. To je bil razlog, da se nismo opredelili za takšno dolgotrajno razpravo
                  in odločanje.</p>
               <p>Seveda pa je v poročilu povzeto tisto bistveno, kar so navedli posamezni poslanci
                  in poslanke, v glavnem tudi v imenu svojih poslanskih skupin in s tem je
                  opredeljen načelni odnos posameznih poslanskih skupin, poslancev in članov
                  komisije do tega predloga. Mi menimo, da so ustvarjeni pogoji za to, da se začne
                  razprava v Državnem zboru o predlogu tega zakona. Če osebno še rečem, se
                  zahvaljujem ministru, ki je predstavil dileme in mislim, da dovolj odkrito
                  povedal, da je tudi tisto, kar Vlada predlaga, pač rezultat iskanja kompromisa med
                  stroko, politiko in voljo ljudi. Seveda, vsi iščemo takšne in drugačne kompromise,
                  poglede in rešitve, vendar so tukaj naši pogledi glede teh stvari dokaj
                  različni.</p>
               <p>Skratka, pisno poročilo pove, ob tistih odločitvah, ki jih je komisija sprejemala
                  že poprej, zlasti v zvezi s kriteriji in drugimi spremembami zakona o lokalni
                  samoupravi, kakšen je odnos komisije do teh vprašanj, o katerih bomo danes
                  odločali. Hvala lepa.</p>
            </sp>
            <sp xml:id="SDZ1-Redna-24-1994-09-30.sp12">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ali želi besedo predstavnik sekretariata? <stage xml:id="SDZ1-Redna-24-1994-09-30.stage7">(Ne.)</stage> Besedo
                  dajem predstavnikom poslanskih skupin. Besedo dajem poslankam in poslancem. Smo
                  pri prvi splošni razpravi. Gospod Školč. Še v imenu poslanske skupine, gospod
                  Potrč. Izvolite. Ponovno odpiram, kdo želi v imenu poslanske skupine? Prvi je
                  gospod Potrč.</p>
            </sp>
            <sp xml:id="SDZ1-Redna-24-1994-09-30.sp13">
               <speaker>MIRAN POTRČ:</speaker>
               <p>Hvala lepa. Pričakoval sem, da se bo v imenu poslanske skupine javil še kdo, ampak
                  če se nihče, bi rad spregovoril v imenu Združene liste.</p>
               <p>Združena lista je prepričana, da je teritorialno oblikovanje občin le ena od
                  pomembnih sestavin reforme lokalne samouprave. Državni zbor in slovenske politične
                  stranke so že doslej ravnale napačno in proti volji večine državljank in
                  državljanov Slovenije, ko so zaradi svojih političnih interesov, da bi imele
                  čimveč lastnih strankarskih občin, ta vidik poudarjale kot edino zveličaven. V tem
                  niso uspele. Na referendumu, 29. maja, se je za predvideno razčlenitev občin
                  odločilo 44,3% volivcev, ki so glasovali, 52,8% pa jih je bilo proti. Skupaj je
                  bil od 239 referendumskih območij na 111 dosežen pozitivni izid referenduma in
                  kasneje na Koprskem 112 pozitivni izid. Tudi zadnja javnomnenjske ankete
                  potrjujejo tako opredelitev volivk in volivcev.</p>
               <p>Drugič, da oblikovanje teritorija občin po ustavi zaradi značaja občine kot
                  samoupravne skupnosti in zato, ker je občina naravna skupnost ljudi na določenem
                  območju, ki jih povezujejo ne le skupni interesi, temveč tudi skupna zavest o
                  pripadnosti te skupnosti, ni mogoče brez poprejšnjega ugotavljanja volje ljudi na
                  tem območju. Sploh pa ni mogoče proti volji ljudi. Občine, oblikovane proti volji
                  ljudi, ne bi bile ustavne, prav tako ne kot današnje občine. Take občine bi ne
                  bile samoupravne skupnosti, temveč bi bile detronizirane od države.</p>
               <p>Tretjič, prepričanje je, da teritorialno oblikovanje občin ni enkratno dejanje,
                  temveč je lahko tudi proces, ki teče skozi daljše obdobje, pač skladno z
                  oblikovanjem zavesti ljudi. To predvideva tudi zakonodaja in danes oblikovani
                  teritoriji občin se bodo lahko delili ali združevali tudi v naslednjih letih.</p>
               <p>Četrtič, da je za družbeno smotrno oblikovanje občin potrebno imeti tudi
                  kriterije, pa ne zato, da bi jih vsiljevali ljudem, temveč zato, da bodo vedeli,
                  po kakšnih kriterijih bodo bodoče občine dopolnilno financirane tudi od države,
                  saj brez teh sredstev večina občin ne bo mogla uspešno delovati. Bilo bi idealno,
                  če bi lahko skladno z vsemi temi kriteriji že danes določili teritorije občin, ki
                  bi izpolnjevali te pogoje. Toda zaradi napak v naših prejšnjih odločitvah, ko smo
                  kriterije za oblikovanje občin določili še nedavno tega, ko smo referendume
                  razpisovali brez vseh kriterijev in ko še nismo oblikovali zakonodaje, po kateri
                  bi ljudje lahko vedeli, kaj jim nova občina prinaša, to na žalost ni mogoče.</p>
               <p>Vlada se je odločila pripraviti predlog, ki samo deloma upošteva zadnjega od
                  navedenih kriterijev. To je pač, kako naj se občine oblikujejo. Vse druge, za nas
                  enako pomembne, pa v celoti zanemarja. Posebej pa Vlada zavrača voljo ljudi,
                  izraženo na referendumih, in to šteje za popolnoma nepomembno. Združena lista
                  takega vladnega predloga in pristopa ne podpira in mu izrecno nasprotuje.
                  Preprosto ne more razumeti, da je lahko Vlada tako ohola, da je lahko tako
                  brezbrižna, da ji je za mnenje ljudi, izraženo na referendumu, lahko tako vseeno.
                  Združeni listi volja ljudi ni nepomembna. V dilemi, ali podpreti lastno Vlado
                  proti volji volivcev ali iskati drugo rešitev, ki bo skladnejša z voljo ljudi, se
                  kot demokratična stranka odloča v skladu z voljo volivcev.</p>
               <p>Zakaj vladnega predloga ni mogoče podpreti? V čem so njegove nedoslednosti?</p>
               <p>Prvič, v skladu z izraženo voljo ljudi na predvidenih referendumskih območjih je
                  oblikovanih le približno 1/10 predvidenih občin.</p>
               <p>Drugič, več kot polovica predlaganih občin je predvidena proti izrecni volji
                  ljudi. So celo primeri, kjer je predvidena ustanovitev občine, čeprav niti 20%
                  volivcev ni bilo za njeno ustanovitev.</p>
               <p>Tretjič, mnogo je primerov, kjer se predlaga občina z združevanjem referendumskih
                  območij ob negativnih ali različnih izidih in proti izrecni volji ljudi, da so v
                  skupni občini.</p>
               <p>In četrtič, v nekaj, resda manjšem številu primerov je občina predlagana za
                  območje, ki niti v celoti niti po delih ni bilo predvideno kot referendumsko
                  območje in na katerem ljudje svoje volje doslej sploh niso mogli izraziti. Za
                  vsako od predvidenih občin imamo po referendumskih izidih narejen natančen pregled
                  in o konkretnih primerih lahko te splošne trditve argumentiramo. Da te ugotovitve
                  niso izmišljene, kažejo reakcije iz občin in referendumskih območij. Samo v nekaj
                  dneh, odkar je znan predlog Vlade, so prišli do poslancev protesti in pripombe, ki
                  zadevajo več kot 2/3 predlaganih občin. Praktično na vse razen, kjer je predlog za
                  oblikovanje občin skladen z referendumskim izidom.</p>
               <p>Vprašam vas, poslanke in poslanci, ali smo lahko gluhi do teh opozoril in
                  protestov in da jih sploh ne upoštevamo. Vemo pa, kakšni so. Del jih protestira,
                  ker ne ustanavljamo občine na predvidenem referendumskem območju, del se ne
                  strinja z združevanjem referendumskih območij, del zahteva oblikovanje teritorija
                  sedanje občine. Mnogo je tudi pripomb, kjer želijo drugačno razporeditev
                  posameznih naselij ali krajevnih skupnosti. Da te ugotovitve niso izmišljene, kaže
                  tudi že število doslej vloženih amandmajev. Ne trdim, da sem jih natančno prebral
                  v tej minuti, odkar smo amandmaje dobili. Vendar jih je po moji evidenci že sedaj
                  preko 100. Nanašajo se praktično na večino predlogov. Ker pa še sproti dobivamo
                  amandmaje, pričakujem, da jih bo še kar nekaj deset. Ob takem stanju stvari želi
                  Združena lista poudariti:</p>
               <p>1. Zakon o določitvi območij občin moramo sprejeti. Najbolj nedemokratično bi
                  bilo, če bi v predvidenih rokih v decembru letošnjega leta volitev ne opravili.
                  Volitve morajo biti. To je naše prvo in najpomembnejše stališče.</p>
               <p>2. Združena lista si bo prizadevala, da z amandmaji, argumenti in glasovanjem
                  Državni zbor določi teritorije občin, ki bodo skladni tako z voljo ljudi kot tudi
                  s kriteriji za določitev občin. Vemo, da so pri tem možni mejni primeri in v
                  svojih predlogih in glasovanjih ne bomo togi. Toda, če bomo ugotovili, da želi
                  Državni zbor proti volji ljudi oktroirati veliko večino novih občin, bomo odločno
                  proti taki odločitvi. Odgovornost zanjo naj prevzamejo stranke in poslanci, ki jim
                  je strankarski interes za lastno stankarsko občino pomembnejši od volje ljudi. Pri
                  takem nedemokratičnem početju ne bomo sodelovali.</p>
               <p>In na koncu. Vložili smo amandma, ki je dogovorjen v stranki in poslanski skupini.
                  Njegov prvopodpisani je dr. Ciril Ribičič, zanj pa smo pridobili še nekaj uglednih
                  poslank in poslancev iz drugih strank. Njegovo vsebino bomo ob razpravi o
                  amandmajih celovito obrazložili. Naj uvodoma povem o njem samo to:</p>
               <p>1. Da je to predlog, ki se ob vseh kontroverznih pogledih najbolj približuje
                  večinskemu razpoloženju volivcev.</p>
               <p>2. Da je to predlog, ki bi po našem prepričanju povzročil najmanj nerazpoloženja
                  med ljudmi in med bodočimi občinami.</p>
               <p>3. Da je to predlog, ki nam omogoča, da preudarno nadaljujemo proces teritorialne
                  členitve občin, torej predlog, ki tudi po našem prepričanju pomeni prehodno
                  rešitev. Tudi mi namreč soglašamo, da v naslednjem letu ali dveh moramo priti do
                  nove teritorialne organiziranosti. Toda zato je potrebno poleg poslancev
                  prepričati tudi ljudi, ne pa jim že danes vsiljevati odločitev, ki je proti
                  njihovi volji.</p>
               <p>4. Zavedamo se, da tudi naš predlog ni popoln. Da so tudi glede na referendumske
                  rezultate pri njem možne manjše korekcije, tudi z ustanovitvijo nekaj dodatnih
                  občin, če se dogovorimo za kriterije, po katerih bi to storili, smo pripravljeni
                  pri tem sodelovati.</p>
               <p>Apeliram na Državni zbor, na vse poslanke in poslance, pa tudi na Vlado, da vsaj v
                  končni fazi odločanja prevlada razum, da skupno ugotovimo, da razen nas, 90
                  poslank in poslancev, živi v Sloveniji še 2 milijona državljank in državljanov. Mi
                  imamo pooblastilo odločati v njihovem imenu, ne pa proti njihovi večinski volji.
                  Hvala.</p>
            </sp>
            <sp xml:id="SDZ1-Redna-24-1994-09-30.sp14">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Potočniku, predstavniku Slovenske ljudske
                  stranke.</p>
            </sp>
            <sp xml:id="SDZ1-Redna-24-1994-09-30.sp15">
               <speaker>FRANC POTOČNIK:</speaker>
               <p>Spoštovani! Gospod minister Kovačič je na začetku dejal, da je ta zakon kompromis
                  med stroko in željami občanov. Kljub temu, kot smo že slišali, prihaja ogromno
                  pripomb na ta zakon od ljudi s terena, od posameznikov, od skupin, od krajevnih
                  skupnosti in od občin. Te pripombe so, bodisi za združevanje posameznih občin, ki
                  so zdaj predvidene v tem zakonu, ali pa za delitev posameznih občin, ki so tu
                  predvidene, ali pa seveda samo za prestavljanje posameznih krajev zaradi
                  geografskih in drugih razlogov v drugo občino.</p>
               <p>V Slovenski ljudski stranki smo na osnovi teh pobud vložili precej amandmajev in
                  tudi druge stranke in moram reči, da bomo podpirali tiste amandmaje, ki so v
                  skladu z voljo ljudi na terenu, predvsem tam, kjer so bili izglasovani referendumi
                  za določena referendumska območja oziroma občine.</p>
               <p>Odvisno od tega, kako bodo ti amandmaji izglasovani oziroma neizglasovani, se bomo
                  potem v stranki na koncu odločili, ali bomo ta zakon podprli ali ne. Hvala.</p>
            </sp>
            <sp xml:id="SDZ1-Redna-24-1994-09-30.sp16">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Potočniku. Gospod Maks Sušek, predstavnik Liberalne demokracije
                  Slovenije.</p>
            </sp>
            <sp xml:id="SDZ1-Redna-24-1994-09-30.sp17">
               <speaker>MAKS SUŠEK:</speaker>
               <p>Spoštovane kolegice in kolegi! Naš klub Liberalne demokracije je ves čas
                  intenzivno spremljal vsa ta dogajanja na področju naše lokalne samouprave. Njegova
                  stališča do predloga tega zakona o oblikovanju občin in njegovih območij izhajajo
                  predvsem iz naslednjih osnov, in sicer: iz geneze nastajanja zakonodaje s področja
                  preobrazbe družbenega sistema, to je lokalne samouprave in državne uprave. Da je
                  to nastajanje zakonodaje vsem v našem Državnem zboru poznano, da smo v veliki
                  časovni stiski, torej do konca leta mora ta zadeva steči, da smo glede tolmačenja
                  in razumevanja zakonodaje zelo razdeljeni, to je na strokovnem področju, bi lahko
                  rekli, na strokovno pravnem področju, v javnosti in na vseh političnih področjih.
                  Obstajajo zelo različna razumevanja, ki izhajajo predvsem iz različnosti naših
                  pogledov in pojmovanj sodobne lokalne samouprave. Različno je tolmačenje tudi
                  volje ljudi, izražene na referendumih. Prihaja, kot je bilo že rečeno, množica
                  novih predvsem lahko rečemo, subjektivnih pobud in tolmačenj iz vodstev krajevnih
                  skupnosti, iz vodstev občinskih skupščin in izvršnih svetov ter iz raznih
                  družbenopolitičnih in političnih sil in strank. Torej, iz vsega tega vidimo, da
                  gre za množico dilem pri sprejemanju tega zakona. Zato menimo, da v tem trenutku
                  ni mogoče ponuditi take zakonske rešitve, ki bi hkrati zadovoljila vsem, ampak se
                  je predlagatelj, to je Vlada, morala na našo zahtevo odločiti za koncept, ki bi v
                  tem trenutku predstavljal stvarno osnovo za začetek preobrazbe naše lokalne
                  samouprave. Pri tem so bile predvsem za osnovo, kot je že bilo povedano, so ji
                  bile za osnovo strokovne podlage in odraz volje tam, kjer so bili tudi dani pogoji
                  o tem našem novem 13. členu zakona o lokalni samoupravi.</p>
               <p>Naš klub LDS podpira vladni predlog z amandmaji, do katerih se je Vlada pozitivno
                  opredelila. Gre torej za podporo konceptu, ki omogoča začetek, predvsem začetek
                  preobrazbe na osnovi že intenzivnejše teritorialne členitve. Seveda, brez te tudi
                  ni mogoče začeti s kvalitativnimi spremembami in preobrazbe na drugih bistvenih
                  področij preobrazbe lokalne samouprave. To je na organizacijskem in funkcionalnem
                  področju, pa tudi dodelava na ekonomskem področju ni možna brez predhodne
                  teritorialne členitve. Zato naš klub LDS predlaga, da se zakon z amandmaji, ki jih
                  Vlada tudi sprejema in priporoča, sprejme. Vsak drugačen pristop bi zadevo zelo
                  zapletel in mi našega generalnega cilja, da startamo s 1.1.1995 ne bi dosegli.</p>
            </sp>
            <sp xml:id="SDZ1-Redna-24-1994-09-30.sp18">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Sušku. Predstavnik Slovenske nacionalne stranke, gospod
                  Jelinčič, ima besedo.</p>
            </sp>
            <sp xml:id="SDZ1-Redna-24-1994-09-30.sp19">
               <speaker>ZMAGO JELINČIČ:</speaker>
               <p>Hvala lepa za besedo. Lep pozdrav vsem skupaj! Ta zakon, ki smo ga dobili v
                  razpravo, ni kompromis ne med stroko, še manj pa z željami občanov. Stroka, ki je
                  vodila v tak način razbijanja občin in dodeljevanja občin tam, kjer so bile v
                  popolnem nasprotju z voljo ljudi, mislim, da tako stroko lahko prisodimo nekam v
                  Afriko, nikakor pa ne v Evropo proti koncu 20. stoletja. Če pogledamo samo dva
                  primera, ki pa morda nista najbolj kričeča. Selnica ob Dravi, v njej je bilo samo
                  13,9% prebivalcev za novo občino. In vendar se je Vlada odločila proti volji
                  ljudi, da jim vsili to novo občino, ne glede na to, kaj ljudje hočejo. Sedaj res
                  ne vem, čigava je potem ta Vlada, ali je to nadaljevanje nekakšne tiste prejšnje
                  vlade, ki je vladala 45 let, pa bi sedanja Vlada rada vladala 45 let, ne glede na
                  to, kaj so se ljudje odločili.</p>
               <p>In drug, še bolj kričeč primer je občina Apače. 11,9% ljudi samo je bilo za občino
                  in vendar jim Vlada vsiljuje to občino.</p>
               <p>Močan občutek imamo v naši stranki, da hoče Vlada na nekaterih področjih doseči
                  to, da bodo nekatera področja umrla od lakote, da bo začela kraljevati revščina. V
                  drugih središčih, kot na primer v Novem mestu pa bo v samem centru nekakšen
                  etabliran konzorcij nekih gospodov, ki bodo zbirali denar in se smehljajoče
                  ozirali po revni okolici.</p>
               <p>Ta zakonski predlog nikakor ni začetek preobrazbe, ampak je predvsem začetek
                  kaosa. Dejstvo je, če se gre v členitev občin, se mora členitev na teritorialni
                  osnovi narediti nazadnje. Takrat, ko so izdelana vsa izhodišča o pristojnosti teh
                  občin, o tem, kako se bo delilo premoženje, ki je bilo prej ustvarjeno skupaj in
                  vse ostalo. Tega ni narejenega popolnoma nič. Zato Slovenska nacionalna stranka ne
                  prevzema nobene odgovornosti, če bo na silo ali kakorkoli drugače sprejet ta
                  zakonski predlog, ki ga je vložila Vlada. Mi bomo proti njemu. Hvala.</p>
            </sp>
            <sp xml:id="SDZ1-Redna-24-1994-09-30.sp20">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospa Jana Primožič, kot predstavnica Slovenskih krščanskih demokratov
                  ima besedo.</p>
            </sp>
            <sp xml:id="SDZ1-Redna-24-1994-09-30.sp21">
               <speaker>JANA PRIMOŽIČ:</speaker>
               <p>Dober dan, spoštovani predsedujoči, drage poslanke in poslanci! Po mnenju
                  Poslanske skupine SKD predstavlja vladni predlog dokaj celovito strokovno rešitev
                  preobrazbe slovenskih občin, priznamo tudi, da z nekaj političnimi primesmi.
                  Predlog Vlade je v bistvu za nas edina rešitev, ki temelji na odločbah Ustavnega
                  sodišča in ustavi, saj uvaja tudi osnovni element reforme lokalne samouprave, to
                  je teritorialno razčlenitev. Poslanska skupina SKD bo zakon podprla, podprla bo
                  tudi tiste amandmaje, ki jih Vlada podpira, ne pa tiste, ki jim Vlada nasprotuje.
                  Hvala lepa.</p>
            </sp>
            <sp xml:id="SDZ1-Redna-24-1994-09-30.sp22">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, želi še kdo kot predstavnik poslanskih skupin besedo? Gospod Hvalica,
                  predstavnik Socialdemokratske stranke Slovenije. Izvolite.</p>
            </sp>
            <sp xml:id="SDZ1-Redna-24-1994-09-30.sp23">
               <speaker>IVO HVALICA:</speaker>
               <p>Hvala lepa. Spoštovani! Vladni predlog, ki ga imamo pred seboj, je politični
                  kompromis. Pravzaprav je to bolj kompromis stroke, ker politični kompromis v tem
                  Državnem zboru ni bil mogoč. Ni pa bil mogoč zato, ker nekateri lokalne uprave
                  niso hoteli. Amandma, ki ga je dala Združena lista, to jasno dokazuje. To ni
                  amandma, ki bi v bistvu uvajal v Sloveniji lokalno samoupravo, ampak to je
                  amandma, ki v bistvu sedanjo upravo dopolnjuje še s približno 10 občinami. Torej,
                  to sploh ni razdelitev slovenskega teritorija na podlagi ustavnih določil in
                  zakona o lokalni samoupravi. Dokazov za to trditev je veliko. Začnimo na 1. strani
                  tega mega amandmaja. Predstavniki Združene liste se sklicujejo na voljo ljudstva.
                  Torej ta mega amandma začenja z občino Ajdovščina, kjer sedanjo občino Ajdovščino
                  ponovi v sedanji obliki. Tu pa sta kar dve občini.</p>
            </sp>
            <sp xml:id="SDZ1-Redna-24-1994-09-30.sp24">
               <speaker>PODPREDSEDNIK VLADIMIR TOPLER:</speaker>
               <p>Gospod Hvalica, oprostite, samo moment, prosil bi, da podate mnenje poslanske
                  skupine, da ne bi polemizirale poslanske skupine med seboj. Se opravičujem, ker
                  vas moram opozoriti. Mi smo se večkrat pogovarjali, da, ko predstavljamo mnenje
                  poslanske skupine, predstavite vaše mnenje, ni pa mnenje poslanske skupine
                  polemiziranje med poslanskimi skupinami. Se opravičujem. Imate pravico govoriti o
                  amandmajih, ker so govorili tudi drugi, samo prosim, ne polemizirati s poslanskimi
                  skupinami. Izvolite.</p>
            </sp>
            <sp xml:id="SDZ1-Redna-24-1994-09-30.sp25">
               <speaker>IVO HVALICA:</speaker>
               <p>Dobro, se bom držal tega. Torej v tem amandmaju, kot sem ponovil, je navedena
                  Ajdovščina kot ena občina. Na tem referendumskem območju sta bili pa izglasovani
                  dve občini z voljo ljudstva, torej se ta volja ljudstva ne spoštuje, ampak se z
                  njo pač manipulira. Kjer ustreza tako, kjer ne ustreza pač ne ustreza. Glede volje
                  ljudstva bi lahko govorili tudi naprej, na primer za občino Nova Gorica, kjer na
                  vseh referendumskih območjih ni bila izglasovana niti ena občina. Vladni predlog
                  tu predvideva sedaj 6 občin, pri čemer je zanimivo, da je moj poslanski kolega
                  Borut Pahor predlagal zopet združitev v eno občino, predsednik krajevne skupnosti,
                  kjer gospod Borut Pahor živi, pa zahteva še eno dodatno občino. Kaj je sedaj volja
                  ljudstva? Torej na vsak način ta amandma, ki je v bistvu totalni antipod vladnemu
                  predlogu, ta mega amandma za te mega občine oziroma komune ustvarja eno mega
                  zmedo, kot sem že povedal in je po mojem prepričanju tudi poskus mega prevare.
                  Hvala lepa.</p>
            </sp>
            <sp xml:id="SDZ1-Redna-24-1994-09-30.sp26">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Hvalici. Ali želi še kdo besedo kot predstavnik poslanske
                  skupine? <stage xml:id="SDZ1-Redna-24-1994-09-30.stage8">(Ne.)</stage> Imamo dva prijavljena, gospoda Školča in gospoda
                  Peršaka. Najprej dajem besedo gospodu Školču. Izvolite.</p>
            </sp>
            <sp xml:id="SDZ1-Redna-24-1994-09-30.sp27">
               <speaker>JOŽEF ŠKOLČ:</speaker>
               <p>Hvala lepa, gospod predsedujoči. Spoštovane poslanke in poslanci! Rad bi rekel, da
                  čas tokrat ni zaveznik tistih, ki bi radi stvari spremenili in tistih, ki bi radi
                  prišli do lokalne samouprave. Kot veste, smo se na predlog vseh poslanskih skupin
                  dogovorili, da bi prioritetno obravnavali tri zakone - dva od teh smo sprejeli, to
                  je zakon o političnih strankah in o volilni kampanji, tretjega imamo žal na
                  dnevnem redu na tisti dan, ko bi veljalo, da je že objavljen v Uradnem listu.
                  Tisto, kar bi rad tukaj rekel, je, da bo projekt sprejemanja lokalne samouprave,
                  ki smo ga v Sloveniji pripeljali do točke, ko bo vsaka odločitev sporna, kljub
                  vsemu nujno končati v nekem formalnem smislu v tem Državnem zboru in trdno sem
                  prepričan, da bi bilo za vse najboljše, če to storimo še danes. Odgovornost za to,
                  kako bodo stvari tekle, pa bosta pred državljani in državljankami, na katere se
                  vsi sklicujemo, morala nositi, poleg Državnega zbora in njegove Komisije za
                  lokalno samoupravo, nedvomno tudi Vlada in tudi Ustavno sodišče, ki je določene
                  stvari zakoličilo tako, da so odločitve Državnega zbora precej omejene.</p>
               <p>Državni zbor se danes nahaja pred precej veliko preizkušnjo. Oblikovati bo moral
                  meje občin, ne da bi mogel preveriti to, o čemer tukaj govorimo, kaj natančno si
                  mislijo ljudje in kako bo to funkcioniralo, ker tudi funkcionalna samouprava, kot
                  jo določa zakon, ni še nikjer tekla. Kot sem že rekel, se pa po drugi strani
                  nahaja v časovni stiski, ko mora zakon sprejeti danes, morda najkasneje jutri, da
                  bi sploh lahko izvedli volitve v letošnjem letu. Odgovornost je velika. Če
                  potrdimo zakon, bomo naleteli na očitke, da smo marsikje preslišali voljo ljudi.
                  Če zakona ne potrdimo, bodo stvari še hujše. Ogrožene bodo volitve in sprašujem
                  se, kaj nam potem sploh bo lokalna samouprava, če ljudje nimajo možnosti, da si
                  izvolijo svojo, tako imenovano lokalno oblast.</p>
               <p>Spoštovane poslanke in poslanci, zato vas pozivam k čimbolj racionalnim, po
                  možnosti seveda k čim krajšim razpravam. Mislim, da so bile stvari več kot enkrat
                  povedane in da bodo vse polemike stvari samo zapletle, malo verjetnosti je, da jih
                  bodo razpletle. Hkrati predlagam, da poskušate premisliti o vseh tistih
                  amandmajih, ki bi zakon naredili povsem nekonsistenten. Za lokalno samoupravo bi
                  bilo več kot dobro, če bi jih umaknili še pred glasovanjem. To je seveda volja
                  poslancev in poslank. Ampak v takem primeru, če bi Državni zbor in njegove
                  poslanke in poslanci zmogel to moč, da se odpove kakšni od zadev, za katere seveda
                  misli, da je upravičena iz tega ali onega zornega kota, bo kasneje, ko se bo
                  vlekla polemika o odgovornosti, bistveno lažje razmejevati odgovornost poslancev
                  in poslank od odgovornosti predlagateljev. Menim, da za Državni zbor to ni povsem
                  nepomembno.</p>
               <p>Hkrati pa se zavedam, kar je bilo tukaj že rečeno. Da Državni zbor s sprejemom
                  kakršnegakoli zakona na tem področju ne bo končal svojega posla. Po vsej
                  verjetnosti ga bo marsikje šele začel in tisto, kar se lahko od tukaj obljubi,
                  sedaj ali pa na koncu sprejema tega zakona je, da bo Državni zbor prisluhnil vsem
                  tistim, ki bodo pač hoteli čimhitreje popraviti tiste meje občin, za katere bodo
                  ljudje prepričani, da so jim vsiljene. Če gremo s tako obljubo v to lokalno
                  samoupravo, potem bo mogoče bistveno lažje stvari popravljati. Če gremo s
                  prepričanjem, da ta ali drugi ali tretji povsem natančno ve, kje se volja ljudi
                  sklada z mejami, potem se bojim, da hudo daleč ne bomo prišli. Sprejem zakona nam
                  bo omogočil volitve in to v tem trenutku ni tako malo, kot se mogoče komu zdi.
                  Občinske uprave so utrujene od tega podaljševanja. Hkrati si pa ljudje marsikje
                  želijo, da bi imeli možnost kandidirati, če ne kandidirati pa predlagati ljudi za
                  nove občinske uprave, ker menijo, da ne delajo v skladu z njihovo voljo.</p>
               <p>Skratka, vse karte so na mizi. Polemike jih absolutno ne bodo premešale, zato vas
                  pozivam, da pridemo čimprej k odločanju in čimprej k temu, da lahko razpišemo
                  lokalne volitve. Hvala lepa.</p>
            </sp>
            <sp xml:id="SDZ1-Redna-24-1994-09-30.sp28">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Školču. Besedo dajem gospodu Tonetu Peršaku.</p>
            </sp>
            <sp xml:id="SDZ1-Redna-24-1994-09-30.sp29">
               <speaker>ANTON PERŠAK:</speaker>
               <p>Rad bi povedal v lastnem imenu naslednje. Najbrž smo res v situaciji, ki je na nek
                  način onkraj normalnega in racionalnega. Na poseben način, da malo začnem s tem,
                  to kaže celo poročilo Komisije za lokalno samoupravo, kjer se je zgodil zelo
                  zanimiv lapsus, ki bi si ga najbrž vsi želeli. Tam piše, da, če do leta 1994 ne
                  bomo teh zadev uredili, da bo potem zelo slabo. Verjetno bi bili vsi zelo srečni,
                  če bi imeli čas do leta 1994 danes.</p>
               <p>Rad bi povedal, kakor se bo dalo na kratko, nekaj pripomb. Mi smo danes pač v
                  tistem trenutku, ko bi pravzaprav morali opraviti zadnje operativno dejanje.
                  Sprejeti zakon, s katerim bi se več ali manj vsi strinjali o tem, kakšne in
                  kolikšne občine naj bodo v Sloveniji. Že dosedanja razprava pa je pokazala, da se
                  še danes v bistvu ne strinjamo v temeljnih predpostavkah o tem, kaj pravzaprav
                  občine so in zakaj to počnemo kar počnemo. In ker je stvar taka ni prav nič
                  presenetljivo, da so tudi odmevi iz vse države takšni kakršni so. Kar je najbolj
                  zaskrbljujoče je to, da nobena rešitev, ki se sedaj ponuja po mojem mnenju ni v
                  celoti regularna in ni čista z vidika ustave. Tudi ta, ki jo ponuja Vlada in po
                  mojem mnenju tudi ta, ki jo ponuja Združena lista, ki se zdi zelo zapeljiva, na
                  nek način zelo estetska, se jo da izpodbijati že na osnovi sprejetih ustavnih
                  odločb in seveda bi te odločbe za velik del Slovenije tudi onemogočile
                  volitve.</p>
               <p>Mislim, da je to posledica tega dejstva, da smo na nek način pozabili na namen
                  tega in smo se predvsem prepirali ves čas okrog teritorijev. Ampak sedaj, na nek
                  način je kar je, mislim pa in to bi rad povedal, da smo verjetno, ne bom rekel da
                  strokovno, ne bom rekel, da bi bila stvar zelo lepa, ko bi gledali na zemljevid
                  Slovenije, ampak metodološko politično smo imeli prav tisti, ki smo po referendumu
                  zagovarjali tezo, da je treba ustanoviti občine v skladu z izidi referenduma. Pač
                  ustanoviti tiste, ki so bile izglasovane in izglasovati tiste ostanke, kjer občine
                  niso bile izglasovane. Takrat je bil ugovor, da je to nestrokovno in da bi imeli v
                  Sloveniji, kot je to nekdo metaforično označil, noje in piščance. Te noje in
                  piščance imajo seveda po vsej Evropi. Če pogledate Nemčijo, kjer imajo po več
                  milijonske občine na eni strani, pa imajo po nekaterih podatkih približno 500
                  občin s po manj kot 1000 prebivalci in jih to v sistemu nič ne moti. Čeprav bi
                  bilo dobro upoštevati tudi nekatere druge kriterije.</p>
               <p>Zdaj, kot rečeno, se pač ukvarjamo z rešitvami, ki nobena od njih ni popolnoma
                  regularna. Imperativ, ki je in na katerega seveda ne pristajamo, ampak imperativ
                  je pa naslednji, da morajo biti volitve decembra letos in da je treba najbrž res
                  sprejeti nek zakon, ki bo te volitve v največji možni meri in v največjem delu
                  Slovenije omogočil. Mogoče, da se motim, ampak mislim, da vendarle to omogoča, kot
                  rečeno, z nekakšnimi dopolnitvami zakon, ki ga zdaj ponuja Vlada. Ne glede na vse
                  očitke, ki so bili izrečeni na njegov račun in ki jih imam tudi sam kar precej.
                  Zato sem se pač po premisleku odločil, da bom podpiral to rešitev, ki jo daje
                  Vlada, seveda z nekaj korekcijami. Na nekatere korekcije Vlada že pristaja. Ali na
                  ta način, da jih podpira ali da jih sama predlaga ali pa jim ne nasprotuje.
                  Mislim, da se jih da še nekaj narediti.  </p>
               <p>In v zvezi s tem bi na koncu samo to povedal, da sem vložil dva amandmaja skupaj s
                  še dvema poslancema, ki sta sicer povezana, nista pa pogojena kot je mogoče iz
                  pregleda sklepati. Če ni prvi sprejet ne pomeni, da je ta a'priori povezan z
                  drugim in da mora biti sprejet tudi drugi.</p>
               <p>Mislim pa, da so argumenti za oba. Prvi je argument, ki ga nekako pozabljamo, da
                  se je od leta 1991, na katerih temelji večina podatkov, na katerih bazira sedanja
                  razporeditev občin, v nekaterih okoljih vendarle marsikaj zgodilo. Predlagam, da
                  se ustanovi tudi občina Trzin, in sicer predlagam z amandmajem to zato, ker je
                  prvič naraslo število prebivalstva od leta 1991, in to za več kot 500 prebivalcev,
                  drugič, ker je nekoč tam bila občina, tretjič, ker je to po tistih podatkih, ki so
                  prišli iz Vlade, ki smo jih vsi dobili pred referendumom, relativno, seveda, glede
                  na število prebivalcev predvidoma po kriterijih, izračuna povprečje porabe na
                  glavo prebivalca, najbogatejša občina v Sloveniji. Ker je tisti indeks glede na
                  povprečje 136, kar je najvišji indeks v Sloveniji. Za vse ali pa za večino tistih,
                  ki ste govorili o občinah v Sloveniji, ste vsi prisegali predvsem na gospodarski
                  vidik in sposobnost občine, da preživi.</p>
               <p>Poleg tega pa je v tem času od takrat, ko smo se mi o tem začeli pogovarjati in o
                  kriterijih, do danes so se tudi te razmere spremenile, da to območje sedaj
                  odgovarja kriterijem. V kraju je zasebna ambulanta in je dana koncesija za pošto,
                  ki je prej ni bilo. Tako, da izpolnjuje kriterije, ne izpolnjuje kriterija 5000,
                  ki ga pa ne izpolnjuje še 51 predlogov. In 13.a člen to tudi omogoča. Poleg tega
                  ima to območje eno najmočnejših obrtnih con v Sloveniji. Se pravi, da je
                  gospodarsko izredno propozivno.</p>
               <p>Predlagal sem tudi amandma na iniciativo občinske skupščine oziroma vodstva
                  občinske skupščine - da bom natančen - za uvrstitev Domžal med mestne občine. To
                  sem pa predlagal zato, že spet zato, ker je po vseh kriterijih enakovredna ali
                  Velenju ali Murski Soboti. Obstaja oddelek visoke šole v Grobljah, obstaja število
                  prebivalcev, število zaposlenih in tako naprej in verjetno ni uvrščena med
                  predlagane mestne občine zato, ker je blizu Ljubljane. Hvala.</p>
            </sp>
            <sp xml:id="SDZ1-Redna-24-1994-09-30.sp30">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Podobnik. Gospod Podobnik se je javil pisno, boste dobili
                  besedo, gospod Kocijančič.</p>
            </sp>
            <sp xml:id="SDZ1-Redna-24-1994-09-30.sp31">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Najprej bi predlagal, da bi
                  o posameznih amandmajih poslanci razpravljali potem, ko bomo glasovali. S tem bomo
                  pač prihranili dvojno razpravo. Osebno pričakujem, da bomo danes začeli z
                  razpravo, da bomo zakon z amandmaji dopolnili in ga potem na koncu tudi
                  sprejeli.</p>
               <p>Glede same vsebinske razprave pa menim, da smo si v zadnjem letu dni, poslanci o
                  teh stvareh toliko že povedali drug drugemu, da danes to ni več potrebno in zato
                  bi se sam osredotočil samo na način, torej na proceduro, kako pristopiti k
                  obravnavi tega zakona v parlamentu. Mislim, da je to zelo pomembno vprašanje. Sam
                  sem na komisiji za lokalno samoupravo kar dvakrat predlagal, da bi se poskušali
                  dogovoriti za nekakšne kriterije za pristop, s katerim se bomo poslanci
                  opredeljevali do posameznih amandmajev. Mislim, da bi bilo zelo dobro, če bi
                  poslanci, ko bomo pač odločali, vedeli pri vsakem amandmaju ali je to področje,
                  torej kakšen je bil procent na referendumu, to je zelo pomembno vprašanje ali
                  vsebino amandmaja podpira krajevna skupnost ali ga podpira občinska skupščina.
                  Mislim, da je zelo pomembno in mislim, da bi bilo pošteno do vseh nas, da vsak
                  poslanec pove, zakaj je amandma vložil in bi se v tem smislu strinjal s
                  predsednikom Državnega zbora gospodom Školčem, da je tukaj odgovornost poslancev,
                  ko vlagamo amandmaje, še večja. Je pa, recimo, velika odgovornost takrat, če
                  vložimo nek amandma, za katerega sploh nismo preverili, če ga ljudje na terenu
                  podpirajo in nekaj takšnih amandmajev je bilo vloženih. Tako, da bi predlagal, da
                  bi se o teh stvareh zelo odkrito pogovorili in seveda, še enkrat bi apeliral, da
                  se poskušamo v začetku razprave dogovoriti, kako bomo pristopili do amandmajev.
                  Mislim, da je skoraj konsenzualno sprejeta odločitev, da bi v primerih, ko bi
                  videli, da je amandma takšen, da je bila na referendumu podprta neka občina več
                  kot 50%, potem bi morali takšen amandma s posebno pozornostjo obravnavati. To je
                  moje osnovno izhodišče.</p>
               <p>Nato sledi vprašanje kriterijev in vprašanje števila prebivalcev. Nato pa sledijo
                  seveda amandmaji, ki od tega odstopajo. Namreč, če ne bomo imeli izdelanih
                  kriterijev fair playa, nekega odnosa do amandmajev, se bo dogajalo, da bomo
                  glasovali povsem po občutku in tudi po prepričljivosti nas, poslancev, s katerim
                  bomo posamezni amandma predlagali.</p>
               <p>V tej zvezi obžalujem, da je to gradivo, ta pregled amandmajev za poslance zelo
                  slab kažipot in bi bilo zelo dobro, da bi se dogovorili, da bi dobili podatek,
                  torej, najprej je odstotek podpore na referendumu, ali so amandmaji, ki jih
                  podpira krajevna skupnost oziroma občina. To je vsaj nek napotek pri tem
                  glasovanju. Hvala lepa.</p>
            </sp>
            <sp xml:id="SDZ1-Redna-24-1994-09-30.sp32">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Podobnik. Besedo predajam gospodu Kocijančiču.</p>
            </sp>
            <sp xml:id="SDZ1-Redna-24-1994-09-30.sp33">
               <speaker>MAG. JANEZ KOCIJANČIČ:</speaker>
               <p>Spoštovani gospod podpredsednik, spoštovane kolegice in kolegi! V Združeni listi
                  smo definitivno opredeljeni za to, da se reforma lokalne samouprave izvede in da
                  se volitve izvedejo v letošnjem letu. To navajam v začetku, da se izognem
                  različnim manipulacijam na to temo. Tudi sprejem predlogov, ki jih predlaga
                  poslanska skupina Združene liste, bi omogočil reformo lokalne samouprave in bi
                  omogočil, da bi bile volitve v letošnjem letu. Našo konstruktivnost dokazuje tudi
                  naš pristop, saj so naši amandmaji, tudi citirani "veliki amandma", oziroma, kot
                  nekateri kolegi pravijo: mega amandma, usmerjeni v to smer. Pri svojem pristopu
                  izhajamo iz ugotovljene volje ljudi in iz kriterijev zakona. Mi vztrajamo in rad
                  bi to ponovno podčrtal, da občin tam, kjer ni bila izražena volja ljudi, ni možno
                  ustanoviti. V ustavi v 139. členu je povsem jasna dikcija: "Občina se ustanovi z
                  zakonom po prej opravljenem referendumu, s katerim se ugotovi volja prebivalstva
                  na določenem območju". Torej, če se na določenem območju ni ugotavljala volja
                  prebivalstva, ni pravne in ni ustavne možnosti, da bi se občina ustanovila, razen,
                  če bi po z ustavo predpisanem postopku predhodno spreminjali tekst ustave.</p>
               <p>Združena lista ima vtis in se misli tudi v naprej obnašati tako, da bo izražala
                  voljo ljudi in bo stala na strani ljudi. Zato ne moremo upoštevati sicer
                  dobronamerne sugestije predsednika Državnega zbora Jožefa Školča, naj po možnosti
                  umaknemo svoje amandmaje. Prav tako zelo težko sprejmem trditve, ki jih je v
                  uvodni besedi v imenu poslanske skupine Socialdemokratske stranke Slovenije
                  izrazil kolega Hvalica.  Sicer ne bi želel govoriti o njegovi dobronamernosti, zdi
                  se mi pa, da kvalifikacija o mega prevari ne zasluži komentarja in presega rob
                  parlamentarnega okusa. Javen in jasen predlog, zelo transparenten, ne more biti
                  mega prevara. Mega prevare so tiste, ki se delajo komu za hrbtom.</p>
               <p>Gospod Hvalica je imel dve konkretni pripombi, dve konkretni ilustraciji. Prva je
                  bila občina Ajdovščina, kjer je trdil, da predlog Združene liste ne upošteva volje
                  ljudi, da torej stališče volje ljudi ni točno. Dovolite mi, da konkretno povem,
                  kakšno je bilo glasovanje v sedanji občini Ajdovščina, da povem, kakšen je predlog
                  Vlade in kakšen je predlog Združene liste. V občini Ajdovščina je bilo 5
                  referendumskih območij, v referendumskem območju Ajdovščina je bil rezultat 54,8
                  proti 41,2 za občino, v občini Vipava je bil odnos 42,8 za 49,1 proti, v občini
                  Batuje je bil odnos 31,6 za in 66,4 proti, v območju Gora je bil odnos 40,1 za in
                  56,8 proti in v območju Podnanos je bil odnos 54,8 za in 40% proti. Vlada predlaga
                  2 občini, in sicer občino Ajdovščino in občino Vipava. Nemogoče je trditi, da je
                  bil na teh dveh območjih dosežen kakršenkoli rezultat, še manj je pa mogoče
                  trditi, da je bil ta rezultat pozitiven, recimo v Vipavi. Kjer se nominalno
                  imenuje Vipava, je bil dosežen povsem jasen negativen izid, ki sem ga prej
                  citiral. Naš predlog je, da bi se namesto teh dveh predlaganih občin formirala ena
                  občina.</p>
               <p>Drugi primer je iz Nove Gorice. V Novi Gorici se je volja občanov ugotavljala na
                  18 referendumskih območjih in na vseh območjih je bil dosežen negativen rezultat.
                  Se pravi, so občani glasovali proti ustanovitvi novih občin. Sedaj se predlaga 6
                  občin in dejstvo, da predsednik ene od krajevnih skupnosti predlaga sedmo, zadeve
                  v ničemer ne spreminja. Menimo in smo prepričani, da večina prebivalstva tudi meni
                  tako, da bi bila tudi v Novi Gorici primerna ena občina. Vprašajte ljudi, če si
                  jih upate.</p>
               <p>In če dovolite na koncu, gospod Peršak je pozival na ustavne odločbe, mislim, da
                  je mislil na odločbe Ustavnega sodišča.</p>
               <p>Ob tej priložnosti bi lahko ponovil samo to, kar sem govoril v neki drugi zvezi
                  včeraj. Odločbe Ustavnega sodišča veljajo za tisto na kar se nanašajo, Ustavno
                  sodišča razsoja o ustavnosti sklepov, odločitev, zakonov, ali pa posameznih členov
                  zakonov, ki jih sprejema Državni zbor. Odločbe Ustavnega sodišča pa niso
                  obvezujoče in niso v ničemer napotek za zakonodajno delo v prihodnje.</p>
            </sp>
            <sp xml:id="SDZ1-Redna-24-1994-09-30.sp34">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Hvalica ima repliko.</p>
            </sp>
            <sp xml:id="SDZ1-Redna-24-1994-09-30.sp35">
               <speaker>IVO HVALICA:</speaker>
               <p>Hvala lepa. Spoštovani! Mislim, da se je gospodu Kocijančiču močno zareklo.
                  Namreč, na področju Ajdovščine že, če gre v detajle in na področju Nove Gorice,
                  zahteva enotno občino, pri čemer pa poslušajte sedaj kakšni so bili rezultati. V
                  Ajdovščini 54,8 za, v Gorici pa 9,8 za. Kje je tukaj koesistenca med temi dvemi
                  stvarmi. Ne razumem, ne vem kaj hočete povedati. Ponavljam, Ajdovščina okroglo 55
                  za v Novi Gorici pa nekaj manj ko 10% za. Za vas je to vse skupaj enako oziroma
                  enakovredno. Tega ne razumem.</p>
               <p>Kar se tiče prevare, pa lahko to  zelo zelo enostavno utemeljim. Leto pa pol sedim
                  v Komisiji za lokalno samoupravo. Saj smo se vendar tam pogovarjali o lokalni
                  samoupravi, o občinah po merah ljudi, ne pa o mega občinah, ne pa o sedanjih
                  občinah plus dodatku desetih občin. To ni lokalna samouprava, to so lahko upravni
                  okraji, so lahko sedeži pokrajin in ne vem kaj, ne pa občine. Kdo nas je potem
                  imel za norca, kdo? Poglejte, ponavljam, leto pa pol smo govorili vedno o nekem
                  številu občin, ki naj bi preseglo najmanj sto. Sto, in nekaj je bilo tudi z
                  referendumom, na katerega se toliko sklicujete, izglasovanih, sedaj je pa predlog
                  70 občin. Lepo vas prosim, zadeva je preveč prozorna, da se ne bi dala razbrati.
                  Vam gre preprosto za to, da ali preprečite volitve letos ali, drugič, da imate
                  volitve v sedanje občine. Hvala lepa.</p>
            </sp>
            <sp xml:id="SDZ1-Redna-24-1994-09-30.sp36">
               <speaker>PODPREDSEDNIK VLADIMIR TOPLER:</speaker>
               <p>Imamo tri replike gospod Kocijančič, gospod Ribičič in gospod Potrč. Repliko imate
                  na gospoda Kocijančiča? Prej ima gospod Peršak.</p>
            </sp>
            <sp xml:id="SDZ1-Redna-24-1994-09-30.sp37">
               <speaker>ANTON PERŠAK:</speaker>
               <p>Gospod Kocijančič. V tem času sem se seveda naučil, odkar sem v parlamentu, točno
                  to, kar ste povedali</p>
               <p>vi, da neka odločba Ustavnega sodišča ne pomeni, da jo mora zakonodajalec
                  upoštevati a'priori, vendar pameten zakonodajalec verjetno ne bo v nizu sprejemal
                  odločitev, enakih odločitev, kot so na Ustavnem sodišču že padle, razen, če ima
                  seveda interes, da se nekaj ne bi zgodilo, kar se naj sicer bi. Hvala.</p>
            </sp>
            <sp xml:id="SDZ1-Redna-24-1994-09-30.sp38">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kocijančič.</p>
            </sp>
            <sp xml:id="SDZ1-Redna-24-1994-09-30.sp39">
               <speaker>MAG. JANEZ KOCIJANČIČ:</speaker>
               <p>Ker mi je gospod Peršak neposredno ponudil priložnost, da ponovno govorim o tem
                  vprašanju, mi dovolite, da povem samo to. Možna je vaša varianta in vaš pristop,
                  čeprav gre v bistvu, kadar Ustavno sodišče razveljavlja odločitve Državnega zbora,
                  za konflikt dveh vej oblasti in sedaj je pač odvisno, ali da Državni zbor več na
                  svojo integriteto ali pa na integriteto Ustavnega sodišča oziroma je odvisno od
                  tega ali, se pro futuro Državni zbor postavlja na svojo stran ali pa na stran
                  tistega, ki mu razveljavlja večinsko voljo. Kar se tiče gospoda Hvalice pa ponovno
                  poudarjam, da se ne bi želel ukvarjati z njegovimi kvalifikacijami. On ima vso
                  pravico, da na njih insistira in pač doživi aplavz tam, kjer ga želi doživeti in
                  doživi kritiko tam, kjer jo bo dobil. On v svojih specifičnih nastopih očitno to
                  poskuša doseči, zato mi dovolite, da ne komentiram tega o mega prevari. Vi ste
                  zelo specifični poslanec, mislim, da svetovni fenomen kot takšen, ki poskuša,
                  recimo, obračunati z najuspešnejšo organizacijo na območju, kjer je izvoljen,
                  izvolite...</p>
            </sp>
            <sp xml:id="SDZ1-Redna-24-1994-09-30.sp40">
               <speaker>PODPREDSEDNIK VLADIMIR TOPLER:</speaker>
               <p>Gospod Kocijančič. Prosim, da se držite dnevnega reda in da ne zahajamo. Sedaj
                  bomo poleg lokalne samouprave odprli tudi druge zadeve. Mislim, da je replika in
                  gospod Hvalica ni govoril o stvareh, na katere ste sedaj vi prišli. Prosim, da se
                  držimo dnevnega reda in hkrati dovolite - se opravičujem - da vas še enkrat
                  pozivam, da so razprave kratke in jedrnate, da bomo lahko stvar zaključili.
                  Izvolite, vam dajem besedo naprej.</p>
            </sp>
            <sp xml:id="SDZ1-Redna-24-1994-09-30.sp41">
               <speaker>MAG. JANEZ KOCIJANČIČ:</speaker>
               <p>Veste kaj, pravzaprav sem se  samo v podstavku morda malo izmaknil, čeprav je bil
                  glavni stavek, v katerem je govoril gospod Hvalica o stališčih stranke, ki jo,
                  recimo, zastopam, mnogo bolj grob, pa ste ga vi dvakrat pustili, da ga dokonča.
                  Hotel sem povedati nekaj drugega. V Novi Gorici je bil negativen rezultat, ker so
                  ljudje v 18 območjih eksplicitno povedali, da so proti razdrobitvi občin. V
                  Ajdovščini je pa bil pozitiven rezultat v centru občine, v obrobju je bil pa
                  rezultat negativen z eno samo izjemo Podnanosa, kjer gre pa za specifični problem,
                  ki sem vam ga pripravljen razložiti, ker je šlo zato, ko so oni glasovali za
                  občino, so de facto glasovali za to, da ne bi bili eventualno v sestavu Vipave, ne
                  Ajdovščine.</p>
            </sp>
            <sp xml:id="SDZ1-Redna-24-1994-09-30.sp42">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Ribičič. Replika tudi gospod Mozetič.</p>
            </sp>
            <sp xml:id="SDZ1-Redna-24-1994-09-30.sp43">
               <speaker>DR. CIRIL RIBIČIČ:</speaker>
               <p>Spoštovani! Nisem protestiral, ko se je gospod Hvalica že v stališčih svoje
                  poslanske skupine posebej lotil amandmaja na isti način, kot se ga je lotil že
                  včeraj na komisiji. Celo mislim, da ta njegova opredelitev, da gre za "mega
                  amandma", ni v naprej nekaj žaljivega. Malo sem imel priložnost, pa sem pogledal,
                  pobrskal in sem našel lep epigram, ki govori v tem smislu, da niso veliki tisti,
                  ki stojijo na gori, ampak tisti, ki stojijo na tleh, pa kljub temu vidijo prek
                  glav ostalih ljudi in mislim, da zasluži ta amandma oznako "mega amandma" ravno iz
                  tega vidika. Poskuša biti zasidran na tleh, kolikor je le mogoče spoštovati voljo
                  ljudi, pa kljub temu preseči zelo huda nasprotja, ki so pred nami.</p>
               <p>Rad bi pa korigiral tisto, kar je gospod Hvalica - ne vem, ali namenoma ali
                  nenamenoma spregledal - mi ne predlagamo ustanovitev 70 občin za vse večne čase.
                  Mi menimo, da je ta trenutek najboljša rešitev dosedanje občine, združitev
                  Ljubljane in ustanovitev novih 12 občin, in sicer tistih, ki so najmanj sporne,
                  zato, ker so bili ljudje odločno zanje, in ker izpolnjujejo predlagane pogoje. Mi
                  ne menimo, da je s tem konec, da je s tem pač začetek teritorialnega
                  preoblikovanja občin, ta členitev bi se v dveh letih nadaljevala, medtem bi pa
                  izpolnili nekatere druge pogoje, ki jih ljudje zahtevajo. Zahtevajo pa jih glede
                  finančnih predpisov, upravnih predpisov, ki smo jih deloma sprejeli včeraj in
                  potem bo situacija drugačna kot je danes ali pa, kot je bila maja na referendumu.
                  Toliko o tem "mega amandmaju". Hvala lepa.</p>
            </sp>
            <sp xml:id="SDZ1-Redna-24-1994-09-30.sp44">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potrč se odpoveduje. Imam veliko replik. Vsem bom dal besedo.
                  Sedaj je na vrsti gospod Mozetič, potem gospa Pečanova, gospod Hvalica in gospod
                  Šiftar.</p>
            </sp>
            <sp xml:id="SDZ1-Redna-24-1994-09-30.sp45">
               <speaker>MIROSLAV MOZETIČ:</speaker>
               <p>Hvala za besedo. Drage kolegice, dragi kolegi! Sedaj lahko nadaljujemo s takšno
                  ali drugačno polemiko. Strinjam se, da sta bila gospod Kocijančič in gospod
                  Ribičič v takšnih strankah, ki so trdno gazile po tleh in videle čez vse. To je
                  jasno. In videle tudi v duše in srca 50 let, ampak sedaj ne vidijo več tako
                  dobro.</p>
               <p>Hotel bi reči neko drugo stvar. To, kar se stalno in to kar hoče gospod Kocijančič
                  tu stalno govoriti o tem Ustavnem sodišču, kaj je Ustavno sodišče in kaj smo mi.
                  Zato sem vzel ustavo, ker na pamet ne znam in tukaj lepo piše: "Zakoni morajo biti
                  v skladu z ustavo. Zakone sprejema parlament skladno z ustavo". In za Ustavno
                  sodišče piše, da preverja zakon skladno z ustavo. Sedaj, lahko se sprenevedamo
                  kakor koli se hočemo, tudi na tak način kot gospod Kocijančič, vendar Ustavno
                  sodišče in parlament se lahko tudi tepeta med seboj, vendar v ustavi tako piše. V
                  ustavi piše: Ustavno sodišče je tisto, ki presoja, mi smo pa dolžni ustavne zakone
                  sprejemati. Sedaj, interpretacije gospoda Kocijančiča so vztrajne, kaže, da bo
                  celo uspel s tem, da Ustavno sodišče lahko nekaj dela in se zmišljuje, vendar, ker
                  mu ta trenutek nekatere odločbe niso všeč, bi želel, da ga ne bi bilo najbrž ali
                  nekaj podobnega. Toliko sem mislil s to repliko. Hvala lepa.</p>
            </sp>
            <sp xml:id="SDZ1-Redna-24-1994-09-30.sp46">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Kolegice in kolegi! Imam polno replik, imam še razprave. Sprašujem vas
                  in apeliram na vas, da se odpoveste replikam. To ni zakon o političnih strankah.
                  Sedaj se pa kregajo politične stranke med seboj. Mislim, da se moramo zavedati
                  odgovornosti in prosim, da se odpovedujete replikam. Imam pa še prijavljenega
                  gospoda Sisingerja, gospoda Pahorja in gospo Pečanovo k razpravi. Želi kdo kljub
                  temu repliko? Prosim pa, da se zavedamo, da nas čas preganja. <stage xml:id="SDZ1-Redna-24-1994-09-30.stage9">(Ne.)</stage>
                  Dajem besedo gospodu Sisingerju. Prosim pa tudi, da so razprave čim krajše.</p>
            </sp>
            <sp xml:id="SDZ1-Redna-24-1994-09-30.sp47">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci! Pridružujem se temu pozivu, da bi
                  bili v razpravah vsi kratki. Pridružujem se temu, kar je prej povedal gospod
                  Podobnik, da nam razprave pravzaprav niso potrebne. Mi razpravljamo več kot leto
                  dni o teh vprašanjih in da se zavedamo vsi odgovornosti, da zakon o oblikovanju
                  občin moramo sprejeti, da moramo izvesti volitve nam je vsem enotno in edino.
                  Moram pa tudi reči kot član Komisije za lokalno samoupravo, to, kar sem povedal
                  tudi na komisiji, da sem v zadnjih dveh, treh dneh, ko smo dobili na desetine
                  protestov, ko smo dobili na desetine amandmajev, sem tudi kot poslanec s svojo
                  odgovornostjo pred občani v veliki težavi, kaj storiti in kateri amandma
                  podpirati.</p>
               <p>Odločil sem se, da iz te velike težke situacije, v katero smo zašli, sem med
                  podpisniki amandmaja, ki se vodi v poročilu pod številko 4, kjer gre za tako
                  imenovanih 70 občin. To, kar je pravkar povedal gospod Mozetič, mi smo dolžni
                  ravnati kot poslanci v skladu z ustavo. In če imam pred seboj ustavo, potem moram
                  reči, da je tudi prav, da vemo v tem parlamentu, kdo je za nekim zakonom, kdo mora
                  za nekim zakonom stati in kdo nosi odgovornost. Če je Vlada ponudila tako
                  imenovani kompromisni predlog, ki ni grajen čisto na ustavnih temeljih, ki je v
                  bistvu sestavljen na kompromisu, kjer ni upoštevana volja občanov, je predlagala
                  drugače. Zato bom ravnal tako, da bom glasoval, da bomo vedeli in da bom sam
                  vedel, ko se bo vprašalo za odgovornost do teh občanov, kako smo naredili, da bom
                  glasoval za predloge Vlade in glasoval bom v prvi vrsti za četrti amandma, ki sem
                  ga podpisal. Potem bom pa glasoval, ko bomo glasovali o amandmajih, samo za te
                  amandmaje Vlade, ki sem jih danes dobil. To je pa šest amandmajev, ki jih Vlada
                  podpira in ničesar več. Proti vsemu drugemu se bom osebno izrekel proti.
                  Hvala.</p>
            </sp>
            <sp xml:id="SDZ1-Redna-24-1994-09-30.sp48">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Sisingerju. Gospod Pahor.</p>
            </sp>
            <sp xml:id="SDZ1-Redna-24-1994-09-30.sp49">
               <speaker>BORUT PAHOR:</speaker>
               <p>Hvala, gospod predsedujoči za besedo. Gospe in gospodje! V svojem kratkem posegu
                  ne bom polemiziral z nobenim od kolegic ali kolegov, pač pa samo na kratko povedal
                  nekaj svojih stališč o projektu lokalne samouprave. Najprej naj zelo kategorično
                  rečem, da se mi zdi, da je ta projekt izveden prehitro in da smo vsi žrtve tega,
                  da je bil to projekt, ki je bil narejen na 24 in sedaj se počutim kot tisti
                  krojač, ki na hitro krpa luknje v tej obleki, ki poka po vseh šivih. Mislim, da bo
                  rezultat tega slab in da večina ljudi v naši državi z njim ne bo zadovoljna.
                  Mislim, da smo si vzeli premalo časa, predvsem pa da nismo toliko samokritični, da
                  bi po referendumu ugotovili, da je projekt zavožen do te mere, da ga je potrebno
                  začeti na novo, z novimi zamislimi, vendar zaradi tega ne odložiti volitev. No,
                  sedaj smo pred tem, da moramo pač zakon sprejeti in taka kot bo volja večine v tem
                  zboru, tako bomo vsaj za nekaj časa zastavili lokalno samoupravo.</p>
               <p>Rad bi se oglasil v zvezi z razpravo o Novi Gorici. Kot ste lahko razbrali, sem
                  vložil amandma, ki predlaga, da bi se Nova Gorica ne delila, da bi ostala v taki
                  teritorialni celoti, kot je sedaj. Mislim, da sem v svoji utemeljitvi dovolj
                  argumentirano pokazal, da so se občani, po mojem mnenju, odločili nasprotovati
                  njeni drobitvi. Rekel sem tudi zelo pošteno, da nekdo utegne reči, da s tem še
                  niso jasno glasovali za eno samo občino. To je res. Vendar se mi zdi, da je
                  predlog Vlade bistveno bolj oddaljen od ugotovljene volje ljudi, kot predlaga
                  amandma. Mislim, da tako prepričanje krepijo tudi zadnje izjave političnih
                  gremijev občine; 23. junija 1994 je goriška skupščina sprejela sklep pod št. 1, ki
                  pravi: "Na podlagi izida glasovanja na referendumu za ustanovitev občin, z dne
                  29.5.1994, ostane sedanje območje občine Nova Gorica ob prehodu v novo lokalno
                  samoupravo nespremenjeno". No, kot rečeno, vsak ima svoje mnenje. Referendumi so
                  pokazali neko generalno razpoloženje ljudi, mi pa moramo danes odločiti. Vsekakor
                  bom prosil pri glasovanju o Novi Gorici za prisluh argumentom, ki sem jih navedel
                  v utemeljitvi. Mislim, da bi bilo koristno, da občin ne drobimo preveč, še prav
                  posebej po mojem mnenju na Goriškem, saj občina Koper ostaja velika, ostaja in
                  postaja pomemben regionalni center v južni Primorski. Mislim pa, da bi bilo vsaj
                  za Goriško nesprejemljivo, da v nekem smislu postaja predverje slovenske razvojne
                  osi Maribor - Ljubljana - Koper. Hvala lepa.</p>
            </sp>
            <sp xml:id="SDZ1-Redna-24-1994-09-30.sp50">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospodu Pahorju. Besedo dajem gospe Pečanovi. Repliko imate na gospoda
                  Pahorja. Se opravičujem, gospod Pregelj ima repliko.</p>
            </sp>
            <sp xml:id="SDZ1-Redna-24-1994-09-30.sp51">
               <speaker>ŽARKO PREGELJ:</speaker>
               <p>Spoštovani! Ne razumem tega izvajanja gospoda Pahorja. Sploh ga pa ne morem
                  razumeti kot dobronamerno izvajanje. Kaj ima zvezo lokalna samouprava z regijami
                  oziroma z urbanimi središči kot primerja sedaj goriško območje s koprskim. Koprska
                  občina je ena izmed občin, res bo mogoče med največjimi, toda nima to prav nobene
                  povezave s to dilemo, kje je sedaj glavno urbano središče, ali na goriškem ali na
                  koprskem. To je umetna dilema. Ne vem, kdo ima interes to dilemo stalno
                  vzpostavljati. Vemo, da je Nova Gorica, kot urbano središče, središče svojega
                  področja in Koper, kot zgodovinsko in tudi največje urbano središče na južnem
                  Primorskem, središče svojega območja in si medsebojno ne konkurirata. Zakaj
                  sprožate to umetno dilemo ves čas? Mislim, da je to popolnoma neprimeren trenutek
                  v tistem času, ko v bistvu govorimo o lokalni samoupravi, ki je nivo, ki ne sodi v
                  ta koncept. Mislim, da boste s takim pristopom naredili samo škodo. Hvala.</p>
            </sp>
            <sp xml:id="SDZ1-Redna-24-1994-09-30.sp52">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Pečanova, prosim.</p>
            </sp>
            <sp xml:id="SDZ1-Redna-24-1994-09-30.sp53">
               <speaker>BREDA PEČAN:</speaker>
               <p>Hvala lepa. Ves čas se pridušamo, da naj bi bil to projekt, ki je pripravljen in
                  ki ga delamo v dobro  slovenskih državljank in državljanov, pa vse kaže po
                  nekaterih replikah, ki smo jih do sedaj slišali, da je predvsem namenjen temu, da
                  se tukaj nas 90 med seboj z besedami boksa, zlasti z nekaterih strani so ti
                  boksarski udarci daleč pod mejo, ki jo po navadi pri boksarskih dvobojih določa
                  tisti pas, ki ga boksarji nosijo, v kolikor sem se nekaj naučila od svojega moža o
                  boksu.</p>
               <p>Zato mislim, da tak način ne pelje nikamor in bi prosila predsednika, da če
                  prekinja ene, da mora prekiniti tudi druge takrat, kadar svoje kolege žalijo s
                  takimi obtožbami kot med drugim tudi tole: v naši poslanski skupini je starost ne
                  poprečna, ampak absolutno taka, da nobeden od nas ni mogel biti dovolj star, da bi
                  lahko gazil 50 let po Slovencih, če je bilo dobro razumeti. No, no, smo razumeli,
                  figurativnost, sem se naučila kaj pomeni v slovenščini, ko sem hodila na
                  učiteljišče.</p>
               <p>Drugo, kar sem hotela reči je pa to, da, ko govorimo o strankah, ne glede na to, o
                  kateri stranki govorimo, tisti, ki je bila pred 1941 letom, tiste, ki je bila ena
                  sama, ko tolikokrat poudarjate, po 1941 oziroma 1945 letu in od teh, ki so danes.
                  Stranke so samo velike skupine ali pa manjše ali pa večje skupine ljudi. In v
                  življenju stranke se zaradi tega, ker se ljudje v njih zamenjujejo, ker so
                  generacijske zamenjave v njih, se tudi stranke v svojem bistvu spreminjajo. Ravno
                  tako, kot se je Stranka krščanskih demokratov, pred I. svetovno vojno, v 70 letih
                  ali ne vem koliko letih obstoja, od začetka pa do zadnjih dni svojega obstoja
                  bistveno spremenila, se tudi vaša stranka, ali so se vaše stranke in naša stranka
                  v celo teh štirih letih po svojih idejah, po svojem načinu dela spreminjale zaradi
                  tega, ker so novi ljudje na nove načine začeli delovati v njih. V različnih
                  obdobjih različno. Po tej logiki bi lahko rekli, da so nekatere stranke podobne
                  katoliški cerkvi. Potem bi lahko rekli, da se v 2000 letih obstoja katoliška
                  cerkev ni nič spremenila.</p>
            </sp>
            <sp xml:id="SDZ1-Redna-24-1994-09-30.sp54">
               <speaker>PODPREDSEDNIK VLADIMIR TOPLER:</speaker>
               <p>Gospa Pečanova, tudi vas bom moral prekiniti, ker ni zakon o političnih strankah,
                  ki smo ga že sprejeli. Zakon o lokalni samoupravi je. In tudi parlament ni
                  boksarski ring, upam, da bomo končali v nekaj rundah.</p>
            </sp>
            <sp xml:id="SDZ1-Redna-24-1994-09-30.sp55">
               <speaker>BREDA PEČAN:</speaker>
               <p>No, sedaj bom pa govorila o temi, hvala lepa. Rada bi povedala samo to, da je
                  namen naših amandmajev, ki smo jih vložili na ta zakon in njihova zapeljivost, kot
                  je eden od kolegov uporabil izraz, zame, mislim da dejansko rešujejo dileme, ki
                  jih imamo ves čas pred seboj. Namreč dilemo o tem, kako preseči tisto, kar smo
                  doživeli na majskem referendumu in tisto, kar nam ukazuje datum, ukazuje skrajni
                  datum za razpis volitev. Ta dva amandmaja oziroma ti amandmaji to presegajo.
                  Presegajo namreč tako, da določajo začasnost te rešitve, ki bi jo v današnjem ali
                  jutrišnjem dnevu sprejeli, se pravi, omogočajo še spreminjanje po mehkejših
                  pogojih, kot jih trenutno zakon o lokalni samoupravi določa. Zaradi tega, ker
                  zakon o lokalni samoupravi določa to, da morajo po sprejemu zakona o določitvi
                  občin in njihovih območij prebivalci za spreminjanje območij svojih občin doseči
                  absolutno večino vseh, ki so volilni upravičenci na območju. Sedaj je ta možnost
                  dana tako, da je pač samo navadna večina, večina tistih, ki se referenduma
                  udeležijo.</p>
               <p>Drugo, kar je, bi rekla to, da množica amandmajev, ki so bili vloženi na zakon -
                  ne govorim zdaj o tem, da je - namreč, naš amandma je v bistvu samo eden - govorim
                  o množici drobnih amandmajev, kaže na to, da so poslanci, ki jih vlagajo pod
                  pritiskom prebivalcev posameznega območja, ponavadi tistega, od koder sami
                  izhajajo in da skušajo pripeljati svojo vest na varno med "Scilo in Karibdo"
                  svojih sokrajanov in pa časovne stiske in imperativa stranke.</p>
               <p>Če si na tak način mislite olajšati vest in pri tem računate, da boste lahko pred
                  sokrajani mahali s svojim vloženim amandmajem in zabeleženim glasom za ta amandma,
                  češ, vidite, da sem vložil amandma, vidite, da sem glasoval zanj, ampak nisem
                   kriv ali kriva, če pa so vsi ostali hudobneži bili proti njemu. Mislim, da boste
                  odšli iz te dvorane z zelo kosmato vestjo zaradi tega, ker hkrati veste, da boste
                  s svojim glasom za ta zakon pravzaprav dosegli samo to, da boste združili kraje,
                  ki nočejo biti skupaj, da boste določili območja občin, ki jih ljudje niso želeli
                  in da boste onemogočili tem prebivalcem, da bi se sami odločili, kakšno občino
                  hočejo imeti.</p>
               <p>Rada bi še opozorila na Koper, ki sta ga danes omenila že dva poslanca. Rada bi
                  vas opozorila samo to, da tisti, ki boste glasovali za ta zakon, ob tem, da bo
                  Koper ostal tak, kot so ga prebivalci na referendumu z veliko večino sprejeli
                  oziroma se zanj odločili, da boste samo svojo odgovornost prenesli s sebe na
                  Ustavno sodišče. Točno veste, da je mestna občina Koper v odločbi Ustavnega
                  sodišča izrecno omenjena in bom mestno občino Koper podprla in sem tudi
                  prepričana, da je tako prav, vendar mislim, da bi se Ustavno sodišče dosti težje
                  odločalo o razveljavitvi celotnega zakona in s tem razveljavitvi volitev, kot pa o
                  razveljavitvi samo enega občinskega območja.</p>
               <p>Opozarjam vas, da boste s tem znova prebivalce občine Koper spravili v drugačen
                  položaj, kot pa so vsi drugi državljani te države. Prepričana sem namreč, da bodo
                  na Ustavnem sodišču s podobno odločbo, kot so že v zvezi z odlokom za referendum,
                  odločali, tudi odpravili mestno občino Koper in bodo prebivalci mestne občine
                  Koper ne le mogli imeti volitev takrat, kot vsi drugi Slovenci, ampak da bodo
                  poleg tega še dobili prisilno upravo, kot se to reče po domače. Takšna bo ta stvar
                  in zaradi tega mislim, da je ponujena dejansko prava kompromisna rešitev. Tisti,
                  katerim se je zdel amandma predolg, predebel, premega itd, naj pregledajo amandma
                  do konca. Na 3. strani od zadaj je zelo lepo napisano, da gre za začasno rešitev
                  in v tej začasnosti, mislim, da lahko najdemo rešitev za mir in za normalno
                  sožitje v Sloveniji. Hvala.</p>
            </sp>
            <sp xml:id="SDZ1-Redna-24-1994-09-30.sp56">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Spoštovani kolegi in kolegice! Imam 10 replik. Imam še dva prijavljena
                  k razpravi o mnenju proceduralno. Dovolite, da vas vse skupaj pozovem, da umaknete
                  replike, da umaknete razprave in da prehajamo k drugi razpravi. Mislim, da nas te
                  razprave, ki jih vodimo sedaj, razdvajajo, nikakor pa nas ne povezujejo. Vsi se
                  sklicujemo na vest, mislim, da jo mora imeti tudi Državni zbor kot celota do
                  državljanov. Sprašujem, ali kdo vztraja pri svoji repliki? Dva: gospod Zagožen in
                  gospod Pregelj. Proceduralno najprej gospod Kopše.</p>
            </sp>
            <sp xml:id="SDZ1-Redna-24-1994-09-30.sp57">
               <speaker>JOŽEF KOPŠE:</speaker>
               <p>Gospod predsedujoči! Popolnoma se strinjam z vami in mislim, da sta si dve
                  politični opciji, ki si očitno stojita nasproti, kot ste vi danes videli za tem
                  pultom, vse že povedali. Lepo prosim, naj več ne replicirajo svojih političnih
                  stališč, pri drugih zakonih imajo zadosti časa. Mi imamo ogromno dela in se moramo
                  dogovoriti, kako bomo rešili to samoupravo. Zato podpiram, ker ste mi, gospod
                  predsedujoči, besedo vzeli iz ust, prosim vas, na osnovi poslovnika poskusite
                  skrajšati in prekiniti te stvari.</p>
            </sp>
            <sp xml:id="SDZ1-Redna-24-1994-09-30.sp58">
               <speaker>PODPREDSEDNIK VLADIMIR TOPLER:</speaker>
               <p>Na osnovi poslovnika tega ne morem. To lahko storite kolegice in kolegi in vas v
                  svojem imenu prisrčno prosim. Prosim, gospod Zagožen.</p>
            </sp>
            <sp xml:id="SDZ1-Redna-24-1994-09-30.sp59">
               <speaker>DR. FRANC ZAGOŽEN:</speaker>
               <p>Spoštovani predsedujoči, spoštovane poslanke in poslanci! Oglašam se zato, ker sem
                  bil priča izjemne logike gospe Pečanove. Ona namreč že ve, da je občina Koper
                  takšna kot je predlagana, v nasprotju z ustavo, da bo to torej Ustavno sodišče
                  razveljavilo, zato predlaga, da naredimo 70 občin, ki bodo v nasprotju z ustavo in
                  potem se Ustavno sodišče ne bo upalo razveljaviti. Torej, če bomo samo delno
                  kršili ustavo, bo Ustavno sodišče posredovalo, če pa gremo v popolno ignoranco
                  ustave, se pa morda ne bo upalo. Torej takšne so stvari v tem Državnem zboru.
                  Hvala.</p>
            </sp>
            <sp xml:id="SDZ1-Redna-24-1994-09-30.sp60">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj. Vi tudi vztrajate. Izvolite.</p>
            </sp>
            <sp xml:id="SDZ1-Redna-24-1994-09-30.sp61">
               <speaker>ŽARKO PREGELJ:</speaker>
               <p>Spoštovani! Vztrajam na repliki, ker mislim, da imam pravico, da povem in tudi
                  želim to povedati, kar bom sedaj povedal. Gre za opozorilo gospe Pečanove na
                  zadnji del amandmaja s prvopodpisanim gospodom Ribičičem. Poglejte, natančno smo
                  prebrali drugi, dodatni nov 3. člen. Gre za eno zanimivo operacijo, ki v resnici
                  ni konsistentna z zakonodajo. Ni. Zakon velja in velja, dokler ne pride nov zakon,
                  ki ga spremeni ali razveljavi. Zakaj bi moral sedaj z nekim zakonom začasno nekaj
                  postavljati. Ni začasnega. Sedaj postaviš in sedaj stoji. To je princip
                  upravljanja države. Ne pa z nekimi začasnimi in podzačasnimi, da bi ljudje še bolj
                  begali, da ne bi vedeli kaj narediti. Ko zakon določi območje, tisto območje živi
                  in dela, dokler ne bo po jasno znani proceduri, ki gre pa preko referenduma, to
                  mislim, da smo vsi edini, bo država oziroma Državni zbor sprejel drugačen zakon.
                  Tako, da mislim, da je pripomba, da je v tem amandmaju s prvopodpisanim gospodom
                  Ribičičem dana rešitev, v resnici lažna. Ni dana rešitev. Dana je zameglitev.</p>
            </sp>
            <sp xml:id="SDZ1-Redna-24-1994-09-30.sp62">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Ribičič ima repliko.</p>
            </sp>
            <sp xml:id="SDZ1-Redna-24-1994-09-30.sp63">
               <speaker>DR. CIRIL RIBIČIČ:</speaker>
               <p>No, zadržal se bom in ne bom komentiral tistega, kar je gospod Mozetič govoril pod
                  vsako ravnijo, pač pa bi samo odgovoril na to, kar zadeva začasnost. Seveda mi
                  menimo, da bi se trajno ustanovile nove občine, 12 novih občin, ne samo, da bi
                  bile te trajne, ampak mislim, da bi bile to ene najboljših občin. Tukaj gre za
                  občine, kjer si že desetletja pravzaprav marsikje prizadevajo, da bo občina
                  nastala. Če pogledamo Zreče ali pa Rogaško Slatino, pa tudi druge, ki jih
                  predlagamo. Mislimo, da bi bile pozitiven vzorec in tudi spodbuda za ustanavljanje
                  novih primerljivih in enako uspešnih občin. Tiste dodatne bi pa v dveh letih
                  ustanavljali. Vidite, da je čez noč to težko narediti, ne, da bi bilo zelo veliko
                  protestov, razburjanja in groženj, s katerimi imamo danes opravka, in v tem smislu
                  je ta predlog začasen, da bi tisto, kar je možno, naredili takoj, ker je že
                  dozorelo, drugo bi pa postopoma uvajali. Mislim, da je takšna začasnost pač
                  pameten pristop. Hvala lepa.</p>
            </sp>
            <sp xml:id="SDZ1-Redna-24-1994-09-30.sp64">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Vztrajate, gospod Mozetič? Mislim, da bomo to razpravo, če jo bomo
                  tako nadaljevali, vlekli v nedogled, ker mislim, da prihaja do nasprotovanj
                  političnih opcij, ne pa do skupne rešitve. Izvolite besedo.</p>
            </sp>
            <sp xml:id="SDZ1-Redna-24-1994-09-30.sp65">
               <speaker>MIROSLAV MOZETIČ:</speaker>
               <p>Hvala lepa. Drage kolegice, dragi kolegi! Prej sem se odpovedal repliki, ampak
                  sedaj, dobro, kot kristjan verjamem v spreobrnjenje in sem zadovoljen, da se je
                  cela vrsta, nisem rekel ljudi, saj sem drugače, lahko pogledate magnetogram,
                  drugače rekel, političnih stališč ali pa političnih, ne vem kaj bi rekel,
                  orientacij, spreobrnilo. Čudovito. Ampak sedaj bom kljub vsemu nekaj povedal, ker
                  je bilo prej malo na vest trkano. In kljub temu, da je gospod, ali gospoda Kopšeta
                  ni, Koper. Se strinjam s tem in sem celo proti temu, ampak zakon je bil tako
                  pripravljen. Koper kakršen je, ni v skladu z ustavo. To je Ustavno sodišče že
                  povedalo. Zakaj ni Vlada pripravila drugačnega, ne vem. Kar zadeva pa tega, ki bi
                  bil bolj ustaven, ki ga je Združena lista predlagala in ki je skladno z izraženo
                  voljo, me zanima interpretacija izražene volje v Ljubljani. Bom pa tudi rekel, ne
                  vem, pred nekaj dnevi smo na Odboru za mednarodne odnose vsi soglasno podprli, da
                  je nujno in da bomo slovesno podpisali Evropsko listino o lokalni samoupravi. V
                  Svetu Evrope se bomo hvalili, kako smo vse to sprejeli, vendar ta zakon in
                  nekateri amandmaji, zlasti pa tisto, kar Združena lista predlaga, je pa daleč mimo
                  od tega, kar je v Evropski listini in lokalni samoupravi. Hvala lepa.</p>
            </sp>
            <sp xml:id="SDZ1-Redna-24-1994-09-30.sp66">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Splošno razpravo zaključujem. Gospod Geržina želi razpravljati,
                  izvolite.</p>
            </sp>
            <sp xml:id="SDZ1-Redna-24-1994-09-30.sp67">
               <speaker>MIROSLAV GERŽINA:</speaker>
               <p>Hvala lepa za besedo. Ko sem prihajal gor, sem slišal, nehajte se posipati s
                  pepelom. Na žalost bom začel tako, danes je bilo že rečeno, da je bil tukaj boks.
                  V tej dvorani ni bil politični boks, ampak politični "catch as catch can". To
                  pomeni, primi, kjer moreš. To je igra, ki ima pravilo, da ni nobenega drugega
                  pravila. Ker ta način igre o lokalni samoupravi temu parlamentu, temu institutu ni
                  uspel, smo vsi skupaj, to je bila večinska volja tega parlamenta, predali zadevo
                  Vladi. Sedaj smo pa precej časa poslušali neko opcijo, ki je proti Vladi. Ne glede
                  na to, da smo skupno voljo dali Vladi in da je Vlada dala predlog, in da ne
                  govorimo sedaj o tem predlogu, ampak sedaj govorimo o drugi opciji. To je o opciji
                  "tovariša Kardelja", ki je pa presežena. Namreč, v čem je presežena? Ohranja
                  komune, tako kot so bile včasih, vendar te komune so bile organizirane tako, to
                  sem že enkrat govoril, da so imele gospodarstvo, da so imele materialno osnovo in
                  so bile samozadostne. Navzdol so bile organizirane preko krajevnih skupnosti, ki
                  so imele svoje žiro račune, svojo eksistenco. Tega nič več ne bo. Zakaj? To je
                  treba ljudem povedati in potem da javnost sliši. Lokalne krajevne skupnosti niso
                  bile predvidene v tem novem zakonu zaradi tega, ker danes siva tipka piše, da so
                  interesi tisti, ki združujejo, se pravi, ki oblikujejo samostojne lokalne ali pa,
                  bi rekel, lokalne skupnosti občine. Se pravi, manjše skupnosti, kjer so skupni
                  interesi. En skupni interes je v vsaki skupnosti. Ali je to velika ali je to
                  manjša. Ali je to več krajev skupaj ali je to ena sama občina, če karikiramo do
                  konca, Slovenija ena sama občina. Potem se verjetno ne bi več prepirali, gre za
                  denar. To je prvi skupni cilj. Kaj se bo sedaj dogajalo? Tiste komune, ki so po
                  tej logiki, preseženi svojega učitelja, imele včasih eksistenco, je danes nimajo
                  več in bodo po kolenih prosile centralo, da bodo nekaj dobile.</p>
               <p>Druga faza, posamezni centri se bodo okrepili, ker zastopnikov, ki jih je bilo
                  vendar nekaj sedaj po občinah več, primerna zastopanost iz krajevnih skupnostih,
                  tega sedaj ne bo. To pozabljamo, to smo ukinili. Manj jih bo, lažje jih bomo tudi
                  obvladali in uvaja se minicentralizacija oziroma regionalna centralizacija s tem
                  amandmajem. Se pravi, večja središča bodo imela denar, ostalim manjšim krajem bodo
                  pa dali, če bodo ali ne bodo. To je kompletno skregano z vsem evropskim pristopom,
                  na katerega se mi sklicujemo o lokalni samoupravi. To je centralizacija in tisti,
                  ki imajo na ustih stalno decentralizacijo, se v bistvu borijo za to
                  centralizacijo. Predlagam, da se pogovarjamo o vladnem predlogu, da sprejmemo, ker
                  vsak napad na vladni predlog in to so amandmaji, je odstop od tega.</p>
               <p>Če želite, gremo naprej, "catch as catch can", mislim, da smo ga zadosti imeli, da
                  je časa zmanjkalo, da sprejmemo vladni predlog in da gremo na volitve v nove
                  lokalne samoupravne skupnosti, ne pa v komune. Hvala lepa.</p>
            </sp>
            <sp xml:id="SDZ1-Redna-24-1994-09-30.sp68">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Pečanova ima repliko.</p>
            </sp>
            <sp xml:id="SDZ1-Redna-24-1994-09-30.sp69">
               <speaker>BREDA PEČAN:</speaker>
               <p>Če replika pomeni nasprotovanje, potem to ni to, kar bom zdaj povedala. Hotela sem
                  samo dopolniti kolego Geržino, in sicer v tem, da je zelo pomembno, da si ponovno
                  predstavljamo in se zavemo tega, da reforma lokalne samouprave pomeni tri vidike,
                  in sicer en vidik je funkcionalni, drugi je organizacijski in tretji je
                  teritorialni. Ne zamerite, če bo morda izzvenelo kot predavanje. Poskusila bom
                  biti čisto kratka. Funkcionalni vidik reforme lokalne samouprave smo delno izvedli
                  s sprejemom zakona o upravi in zakona o delovnem področju oziroma bomo še s tretjo
                  obravnavo zakona o delovnem področju ministrstev. Se pravi, s tem delom pravzaprav
                  razdiramo, demontiramo, kardeljanski komunalni sistem. Upam, da tisti, ki veste,
                  kaj pomeni kardeljanski komunalni sistem, tisti, ki ste na to temo tudi študirali,
                  diplomirali, morda celo doktorirali, veste, kaj pomeni komuna v tistem smislu, ki
                  smo jo imeli približno 35 let v Sloveniji. To je z zakonom o upravi dejansko
                  demontirano. Ne dejansko, ampak zakonsko. Dejansko se bo seveda to moralo izvesti
                  takrat, ko bodo ministrstva svoje funkcije, ki jih imajo v dosedanjih občinah,
                  prevzela. S tem je kardeljanski komunalni sistem demontiran. Ne s teritorialno
                  reformo lokalne samouprave.</p>
               <p>Drugi del demontaže kardeljanskega komunalnega sistema je pa izvedba volitev v
                  občinske svete. Zaradi tega, ker s tem končujemo tridelni skupščinski sistem v
                  občinah in gremo na občinske svete, ki bodo in na župana, ki opravlja izvršilno,
                  in dajmo temu reči, na nek način zakonodajno funkcijo v občini kot prvi mož med
                  enakimi v občinskem svetu. Tu je reforma lokalne samouprave, ki demontira
                  kardeljanski sistem.</p>
               <p>Medtem, ko pa je teritorialni del, ko primerjamo z Evropo, pravzaprav nepotreben.
                  Ker je v Evropi teritorialno tako velikih občin kot so te, ki jih imamo mi danes,
                  cela vrsta. Strinjam se, da je lepše in boljše in tudi sama podpiram manjše občine
                  kot so sedanje. Zaradi tega tudi podpiram prehodno obdobje, ko bi mi ljudje, ko
                  bomo v občini živeli in delali, videli, da se na tak način funkcij občine ne da
                  izvajati v tako velikih občinah kot so današnje, bomo sami ugotovili, da jih je
                  treba razdeliti v manjše. Samo to sem hotela povedati, pa ne tega razumeti znova
                  kot napad. Ni mišljeno ne strankarsko, ne osebno, ampak samo pač pojasnilo, kako
                  sama vidim to reformo. Hvala.</p>
            </sp>
            <sp xml:id="SDZ1-Redna-24-1994-09-30.sp70">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Geržina.</p>
            </sp>
            <sp xml:id="SDZ1-Redna-24-1994-09-30.sp71">
               <speaker>MIROSLAV GERŽINA:</speaker>
               <p>Hvala lepa za besedo. Bo zvenela replika, ampak mislim najprej, da moram čisto
                  iskreno reči. Hvala lepa za informacijo, ki pa ima, gospa Breda, eno napako. Župan
                  ni prvi med enakimi po tem sistemu, ker je voljen samostojno. Če bi bil pa
                  predlog, ki sem ga sam zagovarjal, izvoljen izmed sveta, bi bil prvi med enakimi.
                  Se pravi majhna napaka, sem vam dal kontra. Drugo pa je glejte. Saj ni nič,
                  legitimno je, legitimno ohranjati oblast, saj to ni nič hudega. Ampak, če smo se
                  dogovorili, da prepustimo Vladi in da Vlada da predlog, potem pa pridete s svojim
                  predlogom, ki praktično minira vladni predlog, glejte to vam pa zamerim. Zakaj? Tu
                  ste govorili več vas, iz vaše stranke Združene liste. Imate gospoda Ribičiča in še
                  nekateri, ki so bili v komisiji, so imeli dovolj časa, da so pripravljali in učili
                  in poučevali vse druge, kaj je samouprava. Kaj ste naredili - eno veliko meglo. To
                  vam pa moram očitati, oprostite, da si vzamem to pravico, da je bil slovenski
                  narod zaveden z meglo in da se ni znal tistikrat odločiti. Ker se sam ni znal
                  odločiti.</p>
               <p>Zdaj moram pa replicirati še gospodu Kocijančiču. Ne glede na to, zakaj so v
                  Podnanosu glasovali za svojo občino, legitimna pravica je in dolžnost. In če se vi
                  sklicujete, danes ste se tu sklicevali na pravico referenduma in izjasnjevanja,
                  oni imajo pravico, ker je prišlo več njih in so rekli, mi zahtevamo od tebe, da
                  nam boš naredil občino, ker smo mi tako glasovali in ker je referendum predvideval
                  to. Ne se sprenevedati sedaj, enkrat ko vam ustreza, je to majhna zadeva, drugič
                  pa, ko vam ustreza, je pa to prva zadeva. Enkrat materialno, enkrat teritorialno,
                  enkrat odločanje. Mislim, da je tega zadosti. Hvala lepa.</p>
            </sp>
            <sp xml:id="SDZ1-Redna-24-1994-09-30.sp72">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ponovno imamo replike. Spoštovani kolegi in kolegice! Ponovno vas
                  prosim, da to razpravo končamo, ker mislim, da ne vodi nikamor. Gospod Ribičič in
                  gospod Anderlič. Gospod Ribičič ima repliko na repliko.</p>
            </sp>
            <sp xml:id="SDZ1-Redna-24-1994-09-30.sp73">
               <speaker>DR. CIRIL RIBIČIČ:</speaker>
               <p>Spoštovani predsedujoči! Opravičujem se, samo prvič sem bil tiho. Gospod Geržina
                  je še enkrat ponovil,</p>
               <p>in sicer tezo, ki precej kroži, da smo naložili Vladi, da naj nekaj predlaga,
                  sedaj gremo pa proti temu. V zvezi s tem bi prebral samo prvi dve vrstici
                  obrazložitve našega amandmaja. Raje ga bom na kratko povedal.</p>
               <p>Na seji tega Državnega zbora je bilo na predlog Slovenskih krščanskih demokratov
                  glasovanje o tem, ali podpiramo predlog, ki ga je kot možen predlog predložila
                  Vlada. Glasovanje je bilo 28 za in 37 glasov proti. To je bila osnova za pripravo
                  predloga, ki je danes pred nami. Nasproten predlog sva vložila z gospodom Tonetom
                  Anderličem. Ta je podlaga tega amandmaja in o njem nismo glasovali zaradi
                  nasprotovanja Slovenskih krščanskih demokratov. To je dejstvo in to je sedaj
                  nespoštovanje odločitev, ki smo jih sprejeli v Državnem zboru. Hvala lepa.</p>
            </sp>
            <sp xml:id="SDZ1-Redna-24-1994-09-30.sp74">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Anderlič.</p>
            </sp>
            <sp xml:id="SDZ1-Redna-24-1994-09-30.sp75">
               <speaker>TONE ANDERLIČ:</speaker>
               <p>Spoštovani! Ni mogoče pričakovati, da bi katerakoli od poslanskih skupin ali
                  političnih strank na račun projekta lokalne samouprave in še toliko bolj na račun
                  zakona o določitvi območij občin skovala kakšen vrednejši politični kapital pred
                  lokalnimi volitvami ali pa kar na splošno. Ni se potrebno zelo potruditi ali
                  brskati po zapiskih, da ugotovimo, kdo je zagovarjal kakšno stališče, v katero
                  smer se je projekt zapeljal po zaslugi tega ali drugega, ali te ali druge
                  politične grupacije. Zato ne bom polemiziral s stvarmi, ki se predstavljajo v
                  izkrivljeni luči ali pa poskušajo nastaviti ogledalo nekomu drugemu, ne seveda
                  sebi, takrat ko govorimo o spremembi političnih stališč, o sprevrženemu delu
                  itd.</p>
               <p>Sam, in tudi poslanska skupina, kateri pripadam, smo vseskozi zagovarjali
                  konsistentnost pri reformi v vseh segmentih, tudi v teritorialnem smislu in veliko
                  nam je bilo ali največ nam je bilo do volje ljudi in do spoštovanja ustave ter
                  vseh zakonov, ki opredeljujejo predvsem potrebo, da se ljudi povpraša kako in kaj
                  hočejo s kakšno stvarjo početi. In urejanje lokalnih zadev, življenja na tem
                  nivoju, je prvo vprašanje, o katerem jih je treba povprašati.</p>
               <p>Glede na to, da smo sami prišli v situacijo in da smo sami sprejemali ustavni
                  zakon za izvedbo ustave in smo najbolj odgovorni za to, da, ker ne morem računati,
                  da bomo vsi enako delili usodo pri odgovornosti takrat, ko bodo ljudje vprašali,
                  kaj je delala Vlada, kaj je delala koalicija itd. in ker vem, da bomo prevzemali
                  največjo odgovornost v tem kontekstu, smo sledili in sledimo stališčem Vlade, ne
                  glede na to, če je to natančno, točno, kar je gospod Ribičič prebral pred nekaj
                  trenutki za to govornico. Zato bomo sledili Vladi, vladnim predlogom oziroma
                  amandmajem, ki jih Vlada podpira in amandmajem, ki jim Vlada ne nasprotuje, kar v
                  bistvu daje garancijo, da popravimo tiste stvari, ki so nelogične, nerazumljive in
                  so direktno v nasprotju z nekimi temeljnimi principi, za katere smo se vseskozi
                  zavzemali. To ne pomeni bistveno spreminjanje koncepta, pomeni pa neko možnost, da
                  pridemo do rešitev.</p>
               <p>Mislim, da tako kot do sedaj se poslanci naše poslanske skupine ne bomo več
                  množično odzivali tudi pri posameznih amandmajih in smo nekatere pripravljeni tudi
                  umakniti, v kolikor bi taka volja obstajala, ob izhodišču, če bo taka volja
                  obstajala tudi drugje, v drugih poslanskih skupinah, ob izhodišču, ki sem ga tu
                  povedal.</p>
               <p>Ker sem pa že tukaj, bom povedal še naslednje. Ob zaključeni razpravi predlagam v
                  imenu poslanske skupine 15-minut odmora, da se po tej razpravi dokončno
                  dogovorimo, kako. Hvala.</p>
            </sp>
            <sp xml:id="SDZ1-Redna-24-1994-09-30.sp76">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ni več nobenega razpravljalca. Sprašujem, ali lahko splošno razpravo
                  zaključim? Splošno razpravo zaključujem. Kolegice in kolegi, odrejam 15 minutni
                  odmor. Potem bi pa sejo nadaljevali. Predlagam, da jo končamo danes in da ne bi
                  delali odmora od druge do četrte ure. Mislim, da si vsi želimo, da gremo prej
                  domov. Potem pa odrejam pol ure odmora. Sejo nadaljujemo ob 13.40 uri.</p>
            </sp>
            <stage type="time">(Seja je bila prekinjena ob 13.05 uri in se je nadaljevala ob 14.17
               uri.)</stage>
            <sp xml:id="SDZ1-Redna-24-1994-09-30.sp77">
               <speaker>PODPREDSEDNIK VLADIMIR TOPLER:</speaker>
               <p>Pričenjam nadaljevanje seje. Prosim, da najprej ugotovimo prisotnost, hkrati pa
                  pozivam ponovno vodje in sekretarje poslanskih skupin, da zagotovijo večjo
                  prisotnost v dvorani. Še vedno ugotavljamo prisotnost v dvorani. <stage xml:id="SDZ1-Redna-24-1994-09-30.stage11">(38
                     prisotnih.)</stage> Kolegice in kolegi, ponovno bomo ugotavljali glasovanje.
                  Prosim, da zasedete svoja mesta, hkrati pa prosim sekretarje poslanskih skupin, da
                  zagotovijo večjo prisotnost v dvorani. Prosim, da ponovno ugotovimo prisotnost.
                     <stage xml:id="SDZ1-Redna-24-1994-09-30.stage12">(52 prisotnih.)</stage> S tem je zbor sklepčen in prehajamo k drugi
                  obravnavi 4. točke. Na klop ste prejeli mnenje Sekretariata za pravne zadeve in za
                  zakonodajo. Prejeli ste pa tudi poročilo, v katerem je razvidno, kako je bilo
                  glasovanje po posameznih referendumskih območjih. Dovolite, da vas ponovno
                  pozivam, da tisti, ki boste umaknili amandmaje, da to sporočite. Nekateri so jih
                  že umaknili. Glasovali bomo najprej po členih, pri tem pa vas želim opozoriti, da
                  imamo večino amandmajev k 2. členu in v tretji obravnavi bomo k 2. členu
                  razpravljali in obravnavali samo tiste točke 2. člena, ki so bile v drugi
                  obravnavi spremenjene.</p>
               <p>V razpravo dajem amandma dr. Cirila Ribičiča k 1. členu. Komisija ga ne podpira,
                  Vlada ga ne podpira in tudi 1. člen dajem v razpravo. Ali želi kdo besedo? Gospod
                  Pregelj ima proceduralno. Prosim, izvolite.</p>
            </sp>
            <sp xml:id="SDZ1-Redna-24-1994-09-30.sp78">
               <speaker>ŽARKO PREGELJ:</speaker>
               <p>Spoštovani! Prosim za pojasnilo. Zbirnik, ki smo ga dobili, se pravi, pregled
                  amandmajev, mislim, da ni popoln, kajti po tistem je prišlo še veliko amandmajev.
                  Ne vem, ali so jih upoštevali ali ne? Prosim za pojasnilo.</p>
            </sp>
            <sp xml:id="SDZ1-Redna-24-1994-09-30.sp79">
               <speaker>PODPREDSEDNIK VLADIMIR TOPLER:</speaker>
               <p>Pregled amandmajev je bil narejen prej, sedaj smo prejeli še večje število
                  amandmajev, ki jih imate na klopi. Trudil se bom, da bom vodil sejo počasi.
                  Amandmaje, ki jih nimate v pregledu, bom bral in jih bomo hkrati tudi obravnavali.
                  Prosim, gospod Ribičič.</p>
            </sp>
            <sp xml:id="SDZ1-Redna-24-1994-09-30.sp80">
               <speaker>DR. CIRIL RIBIČIČ:</speaker>
               <p>Spoštovani! Gre za kratek amandma k 1. členu, kjer bi se na mestu, kjer je govor o
                  tem, da se pred ustanovitvijo občin z zakonom opravijo referendumi, namesto tega,
                  kar je predlagano, uporabila ustavna dikcija. Ustava namreč pravi, da se ta
                  referendum za ustanovitev občine, ustava govori o ednini, opravi na določenem
                  območju. Vesel sem, da je tudi v poročilu Sekretariata za zakonodajo in pravne
                  zadeve opozorjeno pri 1. členu na ta problem. Skratka, tukaj gre za ustavno
                  dikcijo, ki je natančnejša in jasneje pove, kakšen je ta referendum. To bi bilo
                  tudi skladno s tem, kar je ostalo v zakonu o lokalni samoupravi. V obrazložitvi
                  tega amandmaja sem to pojasnil. Namreč, tudi zakon o lokalni samoupravi izhaja, da
                  se na določenem območju opravijo ti referendumi. Vlada sicer pravi, da je to že
                  urejeno v ustavi, kar je seveda res. Toda takšna pomanjkljiva formulacija lahko
                  dopušča tudi rešitve, ki niso skladne z ustavo, zato mislim, da bi bilo bolj
                  načelno povzeti besedilo iz ustave. Hvala lepa.</p>
            </sp>
            <sp xml:id="SDZ1-Redna-24-1994-09-30.sp81">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prehajamo na odločanje. Na odločanje dajem amandma
                  dr. Cirila Ribičiča k 1. členu. Ugotovimo sklepčnost! <stage xml:id="SDZ1-Redna-24-1994-09-30.stage13">(54
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage14">(13 poslancev.)</stage> Je kdo proti? <stage xml:id="SDZ1-Redna-24-1994-09-30.stage15">(43
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 1. člen. Ugotovimo sklepčnost! <stage xml:id="SDZ1-Redna-24-1994-09-30.stage16">(61
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage17">(44 poslancev.)</stage> Je kdo proti? <stage xml:id="SDZ1-Redna-24-1994-09-30.stage18">(10
                     poslancev.)</stage></p>
               <p>Ugotavljam, da smo 1. člen sprejeli.</p>
               <p>V razpravo dajem 2. člen in amandmaje k 2. členu, ki jih je pa zelo veliko.
                  Dovolite, da jih ne preberem vseh. Prosim, gospod Podobnik, proceduralno.</p>
            </sp>
            <sp xml:id="SDZ1-Redna-24-1994-09-30.sp82">
               <speaker>JANEZ PODOBNIK:</speaker>
               <p>Spoštovani, ko je predsedujoči razlagal, kako bo postopek tekel, če sem ga
                  pravilno razumel je rekel, da bo potem v drugem in tretjem branju možno vlagati
                  dodatne amandmaje samo na tiste točke, ki bodo v 2. členu izglasovane. Ali sem
                  pravilno razumel? <stage xml:id="SDZ1-Redna-24-1994-09-30.stage19">(Da.)</stage> Seveda, potem moram temu ugovarjati. To je
                  v nasprotju s poslovnikom, predvsem pa bi rad povedal, da se bo lahko zgodilo, da
                  bo to med današnjim dnem prišel še kakšen zelo utemeljen amandma in mislim, da
                  mora biti možnost, da k 2. členu poslanci vlagamo v skladu s poslovnikom po hitrem
                  postopku amandmaje, kot to določa poslovnik. Vsakršna drugačna razlaga je seveda
                  proti poslovniku. Hvala.</p>
            </sp>
            <sp xml:id="SDZ1-Redna-24-1994-09-30.sp83">
               <speaker>PODPREDSEDNIK VLADIMIR TOPLER:</speaker>
               <p>Se strinjam z vami gospod Podobnik in svoj predlog umikam, da ne bomo proceduralno
                  zapletali stvari. Imate proceduralno, gospod Peršak? Prosim.</p>
            </sp>
            <sp xml:id="SDZ1-Redna-24-1994-09-30.sp84">
               <speaker>ANTON PERŠAK:</speaker>
               <p>Glede na to, da ima 2. člen, kolikor vem 147. točk, da najbrž nima smisla ubrati
                  sedaj običajne poti, da bi mi sedaj razpravljali, kot se reče, o amandmajih pred
                  1. točko. Sicer ne mislim ne vem koliko razpravljati, ampak predlagam, da se
                  vendarle tokrat odločimo, da se o vsaki točki v principu posebej obravnava, ne pa
                  člen kot celota, potem pa nepretrgoma glasujemo o vseh amandmajih, o 200 ali
                  koliko jih je.</p>
            </sp>
            <sp xml:id="SDZ1-Redna-24-1994-09-30.sp85">
               <speaker>PODPREDSEDNIK VLADIMIR TOPLER:</speaker>
               <p>Seveda bomo o vsakem amandmaju, ki ga imamo tu, nato pa bomo o 2. členu v celoti.
                  Tisto, kar sem predlagal prej, pa umikam. V drugi oziroma tretji obravnavi bo
                  možno spreminjati člen, ki je bil spremenjen in mislim, da 2. člen verjetno bo
                  spremenjen.</p>
               <p>V razpravo dajem amandmaje in dajem najprej amandma gospoda Jožefa Kopšeta,
                  komisija ga podpira, Vlada ga ne podpira. V drugem členu se točka 10. tu izloči,
                  Zavrč s pripadajočimi naselji v skladu z referendumsko odločitvijo, sedež občine
                  naj se določi v kraju Zavrč, število članov sveta je 11. To je amandma na amandma
                  in drugi amandma na amandma. Mislim, da ne bi bral, ker se bomo zapletali, mislim,
                  da je najboljše, da gremo po amandmajih na amandmaje in potem na amandma. Dajem
                  amandma gospoda Kopšeta na glasovanje. Obrazložitev glasu, gospod Kopše.</p>
            </sp>
            <sp xml:id="SDZ1-Redna-24-1994-09-30.sp86">
               <speaker>JOŽEF KOPŠE:</speaker>
               <p>Glasoval bom za. Ta rešitev je bila na žalost edina, ki je bila včeraj tudi rešena
                  na komisiji v prid predlogu amandmaju na amandma. Negativno mnenje Vlade je bilo
                  zaradi majhnega nesporazuma, kar mi bodo vladni predstavniki verjetno potrdili.
                  Argument Vlade na sami komisiji je bil naslednji, da v Zavrču ni zdravstvenega
                  doma, ki bi deloval neprekinjeno in nekontrolirano. Pozneje smo preverili, osnova
                  za podatke so računalniški sistemi, ki so zunaj. Ti računalniški sistemi imajo pa
                  te podatke za te računalniške sisteme in za delo, ki ga opravljajo, so zelo
                  nerodni. V zdravstvu nimajo dobro specificiranih posameznih točk, po katerih
                  opredelijo, kakšen je status, katerega doma, ustanove ali bolnice. V Zavrču je
                  zdravstveni dom s stalnim zdravnikom in osebjem in z vso potrebno opremo in je
                  verjetno prišlo do tega po pomoti in mi bo po vsej verjetnosti tudi predstavnik
                  Vlade to potrdil. Sicer pa je komisija z osmimi glasovi proti štirim sprejela ta
                  amandma na amandma, vse ostalo pa bolj ali manj poznate. Zavrč je v tem amandmaju
                  gospoda Cirila Ribičiča prvopodpisanega, priključen občini Ptuj. To je
                  referendumsko območje, ki je z najvišjim procentom v Republiki Sloveniji glasovalo
                  za svojo občino, je zaključeno in zgodovinsko območje, je mejni kraj pri drugem
                  največjem mednarodnem prehodu z republiko Hrvaško. Zagotovljeni so viri
                  preživljanja in zagotovljeno je vse drugo. Hvala lepa. Glasoval bom seveda za.</p>
            </sp>
            <sp xml:id="SDZ1-Redna-24-1994-09-30.sp87">
               <speaker>PODPREDSEDNIK VLADIMIR TOPLER:</speaker>
               <p>Želi še kdo besedo? <stage xml:id="SDZ1-Redna-24-1994-09-30.stage20">(Ne.)</stage> Opozoril bi vas rad, da so trije
                  amandmaji na amandma, amandmaji na amandma na prvopodpisanega gospoda Cirila
                  Ribičiča pod številko 4. In dajem amandma na amandma gospoda Kopšeta na
                  glasovanje. Ugotovimo sklepčnost! <stage xml:id="SDZ1-Redna-24-1994-09-30.stage21">(64 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage22">(23 poslancev.)</stage> Je kdo proti? <stage xml:id="SDZ1-Redna-24-1994-09-30.stage23">(31
                     poslancev.)</stage></p>
               <p>Ugotavljam, da amandma na amandma ni sprejet.</p>
               <p>Drugi amandma predlaga gospod Marjan Stanič. Mnenja komisije in Vlade nimamo. Je
                  precej dolg in predlagam, da mi ga ne bi bilo potrebno brati. Gospod Stanič,
                  prosim.</p>
            </sp>
            <sp xml:id="SDZ1-Redna-24-1994-09-30.sp88">
               <speaker>MARJAN STANIČ:</speaker>
               <p>Hvala lepa za besedo. Spoštovani! Glede Šentvida smo bili že seznanjeni, da kraji
                  Dvor, Medno, Stanežiče, Ljubljana-del, to so krajevne skupnosti Šentvid,
                  Stanežiče, Medno, Vižmarje, Brod, Gunclje, Male Vižmarje, Šmartno, Tacen, Podutik,
                  Dolnice, Glince in pa Kamna Gorica, je približno 15 tisoč prebivalcev, ki
                  izpolnjujejo prav vse zahteve oziroma pogoje glede kriterijev za ustanovitev
                  občine: šola, banka, zdravstvo, gospodarstvo, knjižnica, otroško varstvo, sedež
                  cerkvene fare, lastni prostori in pa premoženje, občutek pripadnosti. Na
                  referendumu leta 1992 so glasovali za svojo občino in to 90%. Na referendumu leta
                  1994, referendum, ki so ga imele vse občine, so glasovali proti veliki Ljubljani
                  in zbrali poleg tega 1250 podpisov za samostojno občino. Sprožen je postopek za
                  izločitev in vzpostavitev samostojnih naselij, ki so bila nedemokratično ukinjena
                  v času komunalnega sistema. Sprožen je ustavni spor zoper zakonski predpis, ki je
                  omogočil nedemokratično ukinitev naselij. Da ne naštevam naprej, v bistvu apeliram
                  na poslance, ker sem vas danes vse poslušal, da ne boste glasovali proti volji
                  ljudi, upam, apeliram prav na Združeno listo, ki ste to tudi večkrat v časopisu
                  objavljali, da boste glasovali za amandma in s tem tudi za voljo teh ljudi, ki
                  prebivajo na tem področju. Hvala lepa.</p>
            </sp>
            <sp xml:id="SDZ1-Redna-24-1994-09-30.sp89">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage24">(60 prisotnih.)</stage></p>
               <p>Kdo je za amandma gospoda Staniča? <stage xml:id="SDZ1-Redna-24-1994-09-30.stage25">(18 poslancev.)</stage> Je kdo proti?
                     <stage xml:id="SDZ1-Redna-24-1994-09-30.stage26">(30 poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma gospoda Zmaga Jelinčiča, prav tako k amandmaju gospoda Ribičiča in
                  skupine poslancev. Gospod Jelinčič je ta amandma, ki ga imate v predlogu umaknil
                  in dal novega, ki se glasi: V 32. točki Piran se dodajo trije zaselki, in sicer
                  Bužini, Mlini, Škodelin in Škrile. Štirje zaselki, se opravičujem, dodano je še
                  Mlini.</p>
               <p>Dajem amandma na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage27">(51
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage28">(46 poslancev.)</stage> Je kdo proti? <stage xml:id="SDZ1-Redna-24-1994-09-30.stage29">(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma skupine poslancev, prvopodpisani gospod Ribičič. Če je
                  sprejet ta amandma, so vsi ostali amandmaji brezpredmetni. Ugotovimo sklepčnost!
                     <stage xml:id="SDZ1-Redna-24-1994-09-30.stage30">(50 prisotnih.)</stage> Obrazložitev glasu, gospod Ribičič, prosim.</p>
            </sp>
            <sp xml:id="SDZ1-Redna-24-1994-09-30.sp90">
               <speaker>DR. CIRIL RIBIČIČ:</speaker>
               <p>Spoštovani! To je amandma, o katerem je že bil govor, zato bom povsem kratek. Še
                  enkrat bi rad poudaril, da je njegovo bistvo v tem, da se ob območjih dosedanjih
                  občin, kjer se ohranjajo nedotaknjena in ob združitvi ljubljanskih občin v eno
                  občino, predlaga s tem amandmajem 12 novih občin. Tam, kjer so se ljudje dosledno
                  opredelili za te občine in te občine tudi po vladni analizi izpolnjujejo potrebne
                  pogoje. Seveda bi rad poudaril še to, da gre za začasno, prehodno rešitev. Torej
                  za prvi korak v smeri uveljavljanja lokalne samouprave in da bi v naslednjem
                  obdobju dveh let dograjevali takšen sistem z možnostjo, da po demokratični poti in
                  v skladu z ustavnimi določbami zagotovimo členitev Slovenije, ki bo primerljiva
                  tudi z drugimi evropskimi državami. Hvala lepa.</p>
            </sp>
            <sp xml:id="SDZ1-Redna-24-1994-09-30.sp91">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage31">(58 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage32">(12 poslancev.)</stage> Je kdo proti? <stage xml:id="SDZ1-Redna-24-1994-09-30.stage33">(42
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma k 2. členu: v 2. členu se črta občini pod zaporedno številko 2.
                  Apače in 114. Sv.Jurij in z vsemi kraji vključita v občino Gornja Radgona pod
                  zapisano številko 31. Občinski svet šteje 24 članov, predlagatelj je gospod dr.
                  Lev Kreft. Amandmaja ni v pregledu, zato sem ga prebral in ga dajem na
                  glasovanje.</p>
               <p>Obrazložitev glasu, proceduralno, prosim gospod Pregelj. Hvala lepa. Gospod Kreft
                  umika amandma. Gospod Pregelj, proceduralno, izvolite.</p>
            </sp>
            <sp xml:id="SDZ1-Redna-24-1994-09-30.sp92">
               <speaker>ŽARKO PREGELJ:</speaker>
               <p>Spoštovani! Glede glasovanja o amandmajih, ki niso v pregledu mislim, da bo zaradi
                  velikega števila težko izvesti. Zato predlagam, da dobimo spisek vseh amandmajev.
                  Preprosto je res, da je veliko, toda tako se ne bo dalo pravilno odločati. Kajti
                  iskanje papirjev tega kupa gor - dol. Prišlo je vse zmešano. Nič ni bilo dano po
                  vrsti. Mislim, da je malo prehuda.</p>
            </sp>
            <sp xml:id="SDZ1-Redna-24-1994-09-30.sp93">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Pregelj. Nikjer v proceduri, nikjer v poslovniku ni zapisano,
                  da je pregled amandmajev obvezen. Pregled amandmajev je pripomoček poslancem pri
                  glasovanju, tudi predsedujočemu. Predlagam, da bom vsak amandma, ki ni v predlogu
                  prebral, se bom potrudil, če bo potrebno, tudi dvakrat, mislim pa, da ne bi
                  zapletali stvari. V kolikor pa zahtevate nov pregled amandmajev, ga bomo lahko
                  dobili verjetno šele jutri. In če zahtevate, lahko dam to tudi na glasovanje.
                     <stage xml:id="SDZ1-Redna-24-1994-09-30.stage34">(Ne.)</stage></p>
               <p>Amandmaja, ki ga je gospod Kreft umaknil, ne morem dati na glasovanje, imamo pa
                  amandma, ki ga predlagata gospod Igor Bavčar in Feri Horvat. Vlada ga ne podpira.
                  Mnenja komisije nimamo. To je amandma k 2. točki in ga dajem na glasovanje.
                  Amandma imate v vašem pregledu. Ugotovimo sklepčnost! <stage xml:id="SDZ1-Redna-24-1994-09-30.stage35">(47
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage36">(17 poslancev.)</stage> Je kdo proti? <stage xml:id="SDZ1-Redna-24-1994-09-30.stage37">(33
                     poslancev.)</stage></p>
               <p>Ugotavljam, da amandma ni sprejet.</p>
               <p>K 3. točki k 2. členu imamo amandma gospe Marie Pozsonec. Spoštovane kolegice in
                  kolegi! Prosim za mir, da boste razumeli amandmaje, ki jih bom bral. Amandma
                  predlaga gospa Maria Pozsonec k 2. členu: v 2. členu se pri točki 3 Beltinci,
                  Črenšovci, Turnišče, črtata vasi Brezovica in Hotiza in se preneseta v točko 59
                  Lendava. Dajem amandma gospe Pozsonec na glasovanje. Ugotovimo sklepčnost!
                  Obrazložitev glasu, gospa Pozsonec.</p>
            </sp>
            <sp xml:id="SDZ1-Redna-24-1994-09-30.sp94">
               <speaker>MARIA POZSONEC:</speaker>
               <p>Hvala lepa. Amandma sem dala zato, ker je bilo to eno referendumsko območje in je
                  izpadlo. Menim, da je amandma bolj tehnične narave.</p>
            </sp>
            <sp xml:id="SDZ1-Redna-24-1994-09-30.sp95">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Še vedno ugotavljamo prisotnost. Ugotovimo sklepčnost! <stage xml:id="SDZ1-Redna-24-1994-09-30.stage38">(55
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage39">(52 poslancev.)</stage> Je kdo proti? <stage xml:id="SDZ1-Redna-24-1994-09-30.stage40">(2
                     poslanca.)</stage></p>
               <p>Ugotavljam, da smo amandma gospe Pozsonec sprejeli.</p>
               <p>Imamo amandma k 3. točki, predlagatelj skupina poslancev, prvopodpisani gospod
                  Ciril Pucko. Mnenja komisije nimamo, Vlada amandmaja ne podpira. Ugotovimo
                  sklepčnost! <stage xml:id="SDZ1-Redna-24-1994-09-30.stage41">(61 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage42">(28 poslancev.)</stage> Je kdo proti? <stage xml:id="SDZ1-Redna-24-1994-09-30.stage43">(35
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma skupine poslancev, prav tako je prvopodpisani gospod Ciril Pucko, to
                  je pod številko 2 na strani 3. Gospod Pucko, izvolite, obrazložitev glasu.</p>
            </sp>
            <sp xml:id="SDZ1-Redna-24-1994-09-30.sp96">
               <speaker>CIRIL PUCKO:</speaker>
               <p>Hvala lepa, gospod predsedujoči. Spoštovane poslanke in poslanci! V razpravi o
                  določitvi območij občin se nisem nameraval oglašati, saj sta bili občina Turnišče
                  in Črenšovci, kot sta predlagani v tem in naslednjem amandmaju, vseskozi v vseh
                  strokovnih podlagah predvideni kot samostojni občini. Zato me je toliko bolj
                  presenetil vladni predlog, ko naj bi bodoča občina vsebovala naslednja naselja
                  oziroma občine Beltinci, Črenšovci in Turnišče. Nastanek občine Turnišče je
                  zgodovinsko pogojen, saj je že takoj za Mursko Soboto, leta 1524, kot drugo v
                  Prekmurju pridobilo mestne pravice in s tem seveda vse pogoje za razvoj v center
                  Dolinskega. To se je vso zgodovino tudi dogajalo in poznani so bili različni cehi,
                  ki so bili najmočnejši daleč v Prekmurju oziroma na Štajerskem. Poleg tega je bilo
                  Turnišče sedež vicearhidiakona za slovenske župnije med Muro in Rabo ter kulturno
                  središče Dolinskega. Turnišče je bilo občina tudi do ustanovitve sedanjih občin in
                  so nas vseskozi tudi zaradi pridobitve oziroma statusa mesta klicali oziroma
                  imenovali varešanci.</p>
               <p>V sedanji občini Lendava se je Turnišče razvilo v močan in vodilni policenter in
                  dobilo oziroma spremenilo prejšnjo vaško podobo. Ima vse pogoje in seveda zato vas
                  pozivam, da glasujete tako za ta amandma kot tudi za naslednjega. Sam bom seveda
                  glasoval za. Hvala lepa.</p>
            </sp>
            <sp xml:id="SDZ1-Redna-24-1994-09-30.sp97">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Pozsonec.</p>
            </sp>
            <sp xml:id="SDZ1-Redna-24-1994-09-30.sp98">
               <speaker>MARIA POZSONEC:</speaker>
               <p>Hvala lepa. Spoštovani! Mislim, da najbolj poznajo razmere tisti, ki živijo na
                  tistem področju. Mirne duše lahko trdim, da Turnišče nima povezave z Beltinci in
                  izpolnjujejo pogoje, da so samostojni.</p>
            </sp>
            <sp xml:id="SDZ1-Redna-24-1994-09-30.sp99">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage44">(68 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage45">(51 poslancev.)</stage> Je kdo proti? <stage xml:id="SDZ1-Redna-24-1994-09-30.stage46">(9
                     poslancev.)</stage></p>
               <p>Ugotavljam, da je amandma sprejet.</p>
               <p>Imamo naslednji amandma pod točko 3, ista skupina poslancev. Prvopodpisani gospod
                  Ciril Ribičič. Ugotovimo sklepčnost! Gospod Ciril Pucko, saj sem... Potem se pa
                  opravičujem obema. In gospodu Ribičiču in gospodu Pucku. Rekel sem, da je to ista
                  skupina poslancev. To je amandma pod številko 3 na strani 3. Ugotovimo sklepčnost!
                     <stage xml:id="SDZ1-Redna-24-1994-09-30.stage47">(64 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage48">(44 poslancev.)</stage> Je kdo proti? <stage xml:id="SDZ1-Redna-24-1994-09-30.stage49">(16
                     poslancev.)</stage></p>
               <p>Ugotavljam, da je amandma sprejet.</p>
               <p>Imamo amandma gospoda Janeza Kocijančiča: v 2. členu se črtata točko pod številko
                  4 - Bled in številko 5 - Bohinj. Kraji pod tema dvema točkama se vključijo v točko
                  98 - Radovljica. Prvi občinski svet šteje 34 članov. Ugotovimo sklepčnost!
                     <stage xml:id="SDZ1-Redna-24-1994-09-30.stage50">(51 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage51">(13 poslancev.)</stage> Je kdo proti? <stage xml:id="SDZ1-Redna-24-1994-09-30.stage52">(47
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma gospoda Ivana Sisingerja. V 2. členu se črta točka 6 - Borovnica,
                  kraje pod to točko pa prenese v točko 140 - Vrhnika. Število članov v občinskem
                  svetu se poveča s 24 na 27. Ugotovimo sklepčnost! <stage xml:id="SDZ1-Redna-24-1994-09-30.stage53">(64
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage54">(16 poslancev.)</stage> Je kdo proti? <stage xml:id="SDZ1-Redna-24-1994-09-30.stage55">(38
                     poslancev.)</stage></p>
               <p>Ugotavljam, da amandma ni sprejet.</p>
               <p>Gospod Miloš Pavlica predlaga, da se črta 7 točka - Bovec in 49 točka - Kobarid.
                  Vsi kraji pod tema dvema točkama se vključijo v točko 127 - Tolmin. Prvi občinski
                  svet šteje 17 članov. Ugotovimo sklepčnost! <stage xml:id="SDZ1-Redna-24-1994-09-30.stage56">(65 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage57">(5 poslancev.)</stage> Je kdo proti? <stage xml:id="SDZ1-Redna-24-1994-09-30.stage58">(50
                     poslancev.)</stage></p>
               <p>Ugotavljam, da amandma gospoda Pavlice ni sprejet.</p>
               <p>Imamo točko 8 na strani 4 vaših pregledov. Imamo amandma gospoda Pavlice. Vlada mu
                  ne nasprotuje, mnenja komisije nimamo. In dajem amandma k 8... Gospod Mozetič,
                  prosim.</p>
            </sp>
            <sp xml:id="SDZ1-Redna-24-1994-09-30.sp100">
               <speaker>MIROSLAV MOZETIČ:</speaker>
               <p>Drage kolegice, dragi kolegi! Ne bom poizkušal koga prepričati v svoj prav pri tej
                  zadevi, vendar bom kljub vsemu nekaj povedal. Občutek imam, da je tukaj na ta
                  amandma Vlada s tako zelo lahkotnim zamahom rekla, da mu ne nasprotuje. In sicer
                  tukaj gre za občino Dornberk - Branik in če gledamo pogoje, tukaj sta dve vasi, ki
                  se sicer ne moreta, ampak ne glede na to, je Vlada v svoji prvi varianti
                  predlagala, naj bo to občina Dornberk-Branik. In glede na pogoje, ki smo jih sedaj
                  nove postavili in so poostreni, če gremo z osemletnim šolanjem, imata obe vasi
                  osemletko, zdravstveno varstvo, ambulanto imata obe vasi svojo, trgovin imata
                  vsaka preveč, pitno vodo imata vsaka svojo zagotovljeno, pa električno energijo
                  imajo vsi iz sorških elektrarn, tako kot več ali manj vsi v Novi Gorici oziroma v
                  zdajšnji novogoriški občini. Pošto imata obe, banko imata obe vasi, knjižnico v
                  šoli imata obe in tudi prostore imata obe. Moram biti dosleden, jasno, nimata pa 5
                  tisoč prebivalcev, ampak imata nekaj čez 4 tisoč prebivalcev. Tudi če bi
                  razdelili, no mislim še to, da so razlogi, ki so napisani, zakaj ne bi bila
                  geografski in ti podobni in tudi zgodovinski, ker so to občine bile, ampak
                  dejansko to področje, ti dve vasi, plus še Prvačina, to so tri večje vasi,
                  izpolnjujejo vse pogoje, razen 5 tisoč, dvojno sem rekel izpolnjujejo pogoje. Če
                  se s tem črta z občino Nova Gorica, ki je že tako prevelika in ni skladna z ustavo
                  se še nekoliko poveča in pride še, tako kot prihaja tam od Mirna gor na Kras, bo
                  prišla še po tem delu Vipavske in Braniške doline na Kras, tako da bo ta občina
                  popolnoma nenormalna, ti kraji pa izpolnjujejo pogoje. Amandma je bil pa približno
                  tako vložen, kot bi lahko vložil za vas Dornberk. Vložen je bil s strani Naprodno,
                  vložil ga je naš kolega, ki so ga naprosili prebivalci Branika, da gredo raje
                  kamorkoli, pa tudi v Fhiladelphijo, samo da niso z Dornberkom skupaj. Mislim, da
                  to ni argument za odločanje in zato mislim, da bi Vlada morala napisati, da takemu
                  amandmaju nasprotuje. Hvala lepa.</p>
            </sp>
            <sp xml:id="SDZ1-Redna-24-1994-09-30.sp101">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pavlica, prosim.</p>
            </sp>
            <sp xml:id="SDZ1-Redna-24-1994-09-30.sp102">
               <speaker>MILOŠ PAVLICA:</speaker>
               <p>Hvala lepa. Čeprav sem se na nek način zaobljubil, da se o lokalni samoupravi ne
                  bom pojavil na tem odru in se res dosedaj nisem, niti z besedo.</p>
               <p>Rad bi komentiral to zadevo okoli mojega amandmaja. Gre za najbolj preprosto
                  dejstvo, ne izpolnjujejo pogoja 5 tisoč, to je eden od razlogov, to je moj kolega
                  Mozetič že povedal. Ti ljudje v isti občini ne morejo živeti, ker so šli na
                  referendum in so absolutno vsi proti tej skupni občini. Tudi če sprejmemo skupno
                  občino, tudi če sprejmemo občino Branik - Dornberk, ta občina ne bo nikoli
                  funkcioniral kot skupna občina. Zato prosim, da podprete ta amandma. Drugega nimam
                  kaj reči. Hvala lepa.</p>
            </sp>
            <sp xml:id="SDZ1-Redna-24-1994-09-30.sp103">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Ribičič, tudi obrazložitev glasu.</p>
            </sp>
            <sp xml:id="SDZ1-Redna-24-1994-09-30.sp104">
               <speaker>DR. CIRIL RIBIČIČ:</speaker>
               <p>Spoštovani! Mi smo sedaj že ustanovili na predlog Vlade z večinskim glasovanje
                  občino, kjer je bilo nekaj več kot 11% volivcev za njeno ustanovitev, gre seveda
                  za Apače. No, kljub temu s tem vidim, da je zelo relativiziran ta kriterij, za kaj
                  se ljudje zavzemajo. Vendar bi rad opozoril, da kar zadeva Novo Gorico, je bilo
                  tam 18 referendumskih območij, kjer so bili negativni izidi, smo pa tako kot druge
                  povprašali tudi občinsko skupščino v Novi Gorici za mnenje. Vsi ste to mnenje
                  dobili, pa bi vas rad nanj opozoril. Tukaj se je skupščina sestala in je sprejela
                  sklep, in sicer na podlagi tolmačenja referendumskih izidov, ki ga je napravila
                  sama Skupščina občine Nova Gorica, naj bi ostala na podlagi referendumskega izida
                  sedanja občina Nova Gorica nespremenjena. To je uradno stališče in sklep, ki so
                  nam ga poslali in ki ga je podpisal predsednik občinske skupščine. Upam, da boste
                  prisluhnili tem argumentom. Hvala lepa.</p>
            </sp>
            <sp xml:id="SDZ1-Redna-24-1994-09-30.sp105">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage59">(60 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage60">(38 poslancev.)</stage> Je kdo proti? <stage xml:id="SDZ1-Redna-24-1994-09-30.stage61">(18
                     poslancev.)</stage></p>
               <p>Ugotavljam, da smo amandma sprejeli.</p>
               <p>Smo pri 9. točki, amandma predlaga gospod Janez Kocijančič. Črtajo se točke 9.
                  Braslovče, 89. Polzela, 91. Prebold in 139. Vransko. Vsi kraji, zajeti v teh
                  občinah se prenesejo v točko 144. Žalec, kjer se število članov sveta poveča z 18
                  na 36. Ugotovimo sklepčnost! <stage xml:id="SDZ1-Redna-24-1994-09-30.stage62">(62 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage63">(26 poslancev.)</stage> Je kdo proti? <stage xml:id="SDZ1-Redna-24-1994-09-30.stage64">(24
                     poslancev.)</stage></p>
               <p>Ugotavljam, da smo amandma sprejeli.</p>
               <p>Proceduralno, gospod Pregelj.</p>
            </sp>
            <sp xml:id="SDZ1-Redna-24-1994-09-30.sp106">
               <speaker>ŽARKO PREGELJ:</speaker>
               <p>Spoštovani! Nasprotujem izidu glasovanja. Pritisnil sem na tipko, pa moj glas ni
                  zabeležen.</p>
            </sp>
            <sp xml:id="SDZ1-Redna-24-1994-09-30.sp107">
               <speaker>PODPREDSEDNIK VLADIMIR TOPLER:</speaker>
               <p>Na glasovanje dajem predlog, da to glasovanje ponovimo. Ugotovimo sklepčnost!
                     <stage xml:id="SDZ1-Redna-24-1994-09-30.stage65">(62 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage66">(49 poslancev.)</stage> Je kdo proti? <stage xml:id="SDZ1-Redna-24-1994-09-30.stage67">(5
                     poslancev.)</stage></p>
               <p>Ugotavljam, da bomo glasovanje ponavljali.</p>
               <p>Dajem predlog oziroma amandma gospoda Janeza Kocijančiča ponovno na glasovanje.
                  Ugotovimo sklepčnost! <stage xml:id="SDZ1-Redna-24-1994-09-30.stage68">(64 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage69">(33 poslancev.)</stage> Je kdo proti? <stage xml:id="SDZ1-Redna-24-1994-09-30.stage70">(31
                     poslancev.)</stage></p>
               <p>Ugotavljam, da je amandma sprejet.</p>
               <p>Imamo amandma k 10. točki, ki ga predlaga gospod Borut Pahor in imamo amandma
                  gospoda Ferija Horvata. Najprej bomo glasovali o amandmaju gospoda Ferija Horvata,
                  ki ga bom prebral. Dva predlagatelja sta, gospod Potrč in gospod Feri Horvat.
                  Amandmaja nimate v pregledu in če je sprejet amandma, ki ga bom sedaj prebral, je
                  amandma k točki 10., ki ga predlaga gospod Borut Pahor, brezpredmeten.</p>
               <p>Črtajo se točke 10. Brda, 35. Grgar - Čepovan, 47. Kanal, 73. Mirna in
                  Kostanjevica, 8. Branik - Dornberk. Kraji pod temi točkami se vključijo v 3. člen,
                  točka 5. mestna občina Nova Gorica. Prvi občinski svet šteje 39 članov. Gospod
                  Pahor, prosim.</p>
            </sp>
            <sp xml:id="SDZ1-Redna-24-1994-09-30.sp108">
               <speaker>BORUT PAHOR:</speaker>
               <p>Hvala lepa, gospod podpredsednik. Ker je to vsebinsko enak amandma kot sem ga
                  vložil, mi dovolite, da še enkrat odgovorim na dve vprašanji. Prvič, ali so se
                  ljudje na referendumu na območju sedanje občine Nova Gorica odločili za eno
                  občino? Ne, se niso, ker ni bilo tako postavljeno vprašanje, če smo pošteni. Toda,
                  ali so se odločili za delitev? Odgovor na to vprašanje je zelo jasen, ne. Odločili
                  so se proti delitvi. Zato mislim, da je moj predlog oziroma predlog, ki smo ga
                  sedaj slišali manj odmaknjen od tistega, kar imenujemo volja ljudi in predlagam,
                  da poskušamo tej volji slediti. Hvala lepa.</p>
            </sp>
            <sp xml:id="SDZ1-Redna-24-1994-09-30.sp109">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Mozetič. Obrazložitev glasu, izvolite.</p>
            </sp>
            <sp xml:id="SDZ1-Redna-24-1994-09-30.sp110">
               <speaker>MIROSLAV MOZETIČ:</speaker>
               <p>Tako, kot se je sicer začelo kaže, da bi bilo najbolje, da bi predlog gospoda
                  Pahorja podprli. Sedaj, en del je že napačen, ker Dornberk-Branik ni več, je že v
                  Novi Gorici. Ampak v redu, naredimo Novo Gorico veliko, Koper je velik, Nova
                  Gorica je velika. Trdim pa, da se ljudje niso odločili za Novo Gorico. In to je
                  vprašanje, če so se odločili tako, kot gospod Pahor razlaga, je pa vprašanje. Res
                  se sprašujem, drugi mesec bomo imeli tukaj notri ratifikacijo Evropske listine o
                  lokalni samoupravi in jo bomo, kaže, tako sprejemali, kot smo konvencijo o
                  človekovih pravicah, evropsko s figo v žepu. Nočemo tega izvajati, razen; nič.
                  Hvala lepa.</p>
            </sp>
            <sp xml:id="SDZ1-Redna-24-1994-09-30.sp111">
               <speaker>PODPREDSEDNIK VLADIMIR TOPLER:</speaker>
               <p>Glasoval boste proti, kajne? Gospod Hvalica. Prosim. Prav. Saj zahtevate še
                  razpravo. Izvolite, gospod Hvalica.</p>
            </sp>
            <sp xml:id="SDZ1-Redna-24-1994-09-30.sp112">
               <speaker>IVO HVALICA:</speaker>
               <p>Hvala lepa. Spoštovani! V sedanji novogoriški občini se ljudje res niso odločili
                  ne za eno občino ne za 18 predlaganih novih občin, ampak vladni predlog
                  predstavlja vsega skupaj 6 občin, od tega je ena že odpadla. Lepo vas prosim.
                  Pamet v roke. Hvala za podporo.</p>
            </sp>
            <sp xml:id="SDZ1-Redna-24-1994-09-30.sp113">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kreft in potem gospod Potrč.</p>
            </sp>
            <sp xml:id="SDZ1-Redna-24-1994-09-30.sp114">
               <speaker>DR. LEV KREFT:</speaker>
               <p>Hvala lepa, gospod predsedujoči. Drage poslanke, spoštovani poslanci! V Evropski
                  listini o lokalni samoupravi je tudi člen - ne vem, ali 4. ali 5. - strokovnjaki
                  me bodo lahko popravili, gradiva ne nosim vedno seboj, ki pravi glede ozemlja
                  občin, da se naj bi zagotovilo, da se ne spreminja ozemlje brez konzultiranja
                  volje prebivalcev, po možnosti z referendumom, če te referendume ustava in zakon v
                  določenih državah omogočata. Hvala lepa.</p>
            </sp>
            <sp xml:id="SDZ1-Redna-24-1994-09-30.sp115">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potrč. Ali je replika, gospod Mozetič? Je še razprava. Izvolite
                  še repliko, gospod Mozetič.</p>
            </sp>
            <sp xml:id="SDZ1-Redna-24-1994-09-30.sp116">
               <speaker>MIROSLAV MOZETIČ:</speaker>
               <p>S tem bi se morda še lahko strinjal, vendar v Ljubljani se ne držimo tega
                  načela.</p>
            </sp>
            <sp xml:id="SDZ1-Redna-24-1994-09-30.sp117">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potrč. Izvolite. Dobite gospod Pregelj, takoj.</p>
            </sp>
            <sp xml:id="SDZ1-Redna-24-1994-09-30.sp118">
               <speaker>MIRAN POTRČ:</speaker>
               <p>Hvala lepa. Nekdo od kolegov poslancev je zahteval pregled referendumskih
                  rezultatov, da bi bilo mogoče sproti primerjati. Dobili smo jih, jaz in v naši
                  poslanski skupini smo si to sami naredili že pred tem, in če koga zanima, imamo za
                  vseh osemnajst referendumskih območij v Novi Gorici točen rezultat, pa vem, da vas
                  ne zanima. Zato vas ne bom z njimi obremenjeval. Povem vam lahko, v teh
                  osemnajstih ni niti enega pozitivnega rezultata. In sedaj, vaši argumenti. Niso se
                  odločili za eno, niso se odločili za enajst, kje piše, da so se odločili za 6,
                  gospod Hvalica, po vaši matematiki. Nemogoče je tri minuse sešteti in reči, sedaj
                  so se pa določili zato, da bodo trije, ki so proti, da bi bili samostojni,
                  naenkrat skupaj. Ali pa, v primeru, recimo Kanala ob Soči sta bili dve
                  referendumski območji, v primeru Dobrovega v Brdih dve izraziti negativni in da ne
                  naštevam naprej. Edina logika in najbližje je, da naj jim pač damo ponovno možnost
                  premisleka, dokler pa ne, pa naj ostanejo v okviru Nove Gorice. Hvala.</p>
            </sp>
            <sp xml:id="SDZ1-Redna-24-1994-09-30.sp119">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Najprej ima repliko gospod Pregelj, potem pa gospod Hvalica.</p>
            </sp>
            <sp xml:id="SDZ1-Redna-24-1994-09-30.sp120">
               <speaker>ŽARKO PREGELJ:</speaker>
               <p>Spoštovani! Repliciram gospodu Kreftu. Citiral je dokument, ki ga bomo šele
                  ratificirali. To drži, toda drži tudi, da mi občine sedaj ustanavljamo, mi jih še
                  nimamo. Takih, kot so v Evropi in takih, kot jih ustava predvideva, še nimamo. S
                  tem zakonom jih bomo ustanovili. Potem bo pa res težko karkoli spreminjati, če ne
                  bo izrazito volja tam živečih prebivalcev. In prosim, upoštevajte to. Stalno se
                  greste neko igro, češ, občine imamo, sedaj jih pa spreminjamo. Ne, jih nimamo.
                  Sedanje občine, bivše komune, ni več. Ravno danes je minister jasno rekel: "S
                  spremembo državne uprave smo spremenili te občine, ne zgolj s spremembo lokalne
                  samouprave". In ne vem, zakaj morate ves čas igrati s pojmi, za katere nimate
                  podlage.</p>
            </sp>
            <sp xml:id="SDZ1-Redna-24-1994-09-30.sp121">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Hvalica. Prosim. Prosim pa, da se takšnih razprav v bodoče
                  izogibamo. Izvolite, proceduralno. Gospod Pregelj, se opravičujem. Gospod Pregelj
                  ima proceduralno.</p>
            </sp>
            <sp xml:id="SDZ1-Redna-24-1994-09-30.sp122">
               <speaker>ŽARKO PREGELJ:</speaker>
               <p>Spoštovani predsedujoči! Meni je tega dovolj. Če menite, da sem bil izven teme, me
                  imate pravico  opravičiti. Drugače pa prosim, vaše pridige niso čisto nič v skladu
                  s poslovnikom.</p>
            </sp>
            <sp xml:id="SDZ1-Redna-24-1994-09-30.sp123">
               <speaker>PODPREDSEDNIK VLADIMIR TOPLER:</speaker>
               <p>Gospod Pregelj. Samo prosil sem, apeliral na vas, da se takšnih razprav, kjer
                  prihaja do konfliktov, izogibamo. Ničesar drugega. Apeliral sem samo na to.
                  Izvolite, gospod Hvalica.</p>
            </sp>
            <sp xml:id="SDZ1-Redna-24-1994-09-30.sp124">
               <speaker>IVO HVALICA:</speaker>
               <p>Hvala lepa. Spoštovani! Gospod Potrč. Ne vtikam se v vaše geografsko področje in
                  Goriška ne potrebuje odvetnika v vaši osebi. Hvala lepa.</p>
            </sp>
            <sp xml:id="SDZ1-Redna-24-1994-09-30.sp125">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo razpravljati? Na glasovanje dajem predlog dveh poslancev,
                  gospoda Potrča in gospoda Ferija Horvata. Ugotovimo sklepčnost! Nimamo mnenja
                  Vlade, ne mnenja komisije, ker je bil amandma vložen naknadno <stage xml:id="SDZ1-Redna-24-1994-09-30.stage71">(61
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage72">(16 poslancev.)</stage> Je kdo proti? <stage xml:id="SDZ1-Redna-24-1994-09-30.stage73">(47
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma gospoda Boruta Pahorja k 10. točki. Ugotovimo
                  sklepčnost! <stage xml:id="SDZ1-Redna-24-1994-09-30.stage74">(61 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage75">(13 poslancev.)</stage> Je kdo proti? <stage xml:id="SDZ1-Redna-24-1994-09-30.stage76">(46
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma k 12. točki. Predlagatelj je Marjan Šetinc, Jože Lenič, mnenja Vlade
                  in komisije nimamo. Ugotovimo sklepčnost! <stage xml:id="SDZ1-Redna-24-1994-09-30.stage77">(59 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage78">(19 poslancev.)</stage> Je kdo proti? <stage xml:id="SDZ1-Redna-24-1994-09-30.stage79">(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Gospod dr. Lev Kreft predlaga: pod točko 13 se črtajo Cankova - Tišina 33, Gornji
                  Petrovci 34, Grad 37, Hodoš 48, Martjanci - Moravske Toplice 83, Puconci 101,
                  Rogaševci; kraji pod temi točkami se vključijo v 3. člen točke 8, mestna občina
                  Murska Sobota. Prvi občinski svet šteje 40 članov.</p>
               <p>Če je sprejet ta amandma, je brezpredmeten amandma k točki 13 v pregledu, kjer je
                  prvopodpisani gospod Šiftar. Gospa Pozsonec, izvolite.</p>
            </sp>
            <sp xml:id="SDZ1-Redna-24-1994-09-30.sp126">
               <speaker>MARIA POZSONEC:</speaker>
               <p>Hvala lepa. Sem proti sprejetju tega amandmaja, ker nikjer ni bilo takšno
                  referendumsko področje - tudi jaz bom rekla "megamalomanska" občina. Kje je tu
                  volja ljudi, kje je tu preobrazba občin itd.? Sem proti.</p>
            </sp>
            <sp xml:id="SDZ1-Redna-24-1994-09-30.sp127">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage80">(54 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage81">(6 poslancev.)</stage> Je kdo proti? <stage xml:id="SDZ1-Redna-24-1994-09-30.stage82">(50
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma k 13. točki skupine poslancev, prvopodpisani gospod
                  Šiftar. Vlada ne nasprotuje, mnenja komisije nimamo. Ugotovimo sklepčnost!
                  Obrazložitev glasu, gospod Šiftar.</p>
            </sp>
            <sp xml:id="SDZ1-Redna-24-1994-09-30.sp128">
               <speaker>DRAGO ŠIFTAR:</speaker>
               <p>Rad bi povedal, da imamo mnenje komisije. Komisija ne nasprotuje, ker s tem nič ne
                  prejudiciramo, ampak ena krajevna skupnost gre zdaj k drugi občini in prosim, da
                  podprete.</p>
            </sp>
            <sp xml:id="SDZ1-Redna-24-1994-09-30.sp129">
               <speaker>PODPREDSEDNIK VLADIMIR TOPLER:</speaker>
               <p>Vlada ne nasprotuje, mnenja komisije nimamo. Ugotovimo sklepčnost! <stage xml:id="SDZ1-Redna-24-1994-09-30.stage83">(63
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage84">(51 poslancev.)</stage> Je kdo proti?
                  <stage xml:id="SDZ1-Redna-24-1994-09-30.stage85">(Nihče.)</stage></p>
               <p>Ugotavljam, da smo amandma sprejeli.</p>
               <p>Smo pri 14. točki. Amandma predlaga skupina poslancev, prvopodpisani gospod
                  Šetinc. Vlada ne nasprotuje. Ugotovimo sklepčnost! <stage xml:id="SDZ1-Redna-24-1994-09-30.stage86">(58
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage87">(37 poslancev.)</stage> Je kdo proti? <stage xml:id="SDZ1-Redna-24-1994-09-30.stage88">(15
                     poslancev.)</stage></p>
               <p>Ugotavljam, da je amandma sprejet.</p>
               <p>Gospod Štefan Matuš predlaga amandma k 15. točki: Jesenice se v celoti prenese v
                  3. člen predloga amandmaja kot nova 3.a točka. Proceduralno, gospod Matuš,
                  izvolite.</p>
            </sp>
            <sp xml:id="SDZ1-Redna-24-1994-09-30.sp130">
               <speaker>ŠTEFAN MATUŠ:</speaker>
               <p>To je amandma na amandma gospoda Ribičiča in je brezpredmeten.</p>
            </sp>
            <sp xml:id="SDZ1-Redna-24-1994-09-30.sp131">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Se strinjam. Gospod Potrč predlaga: v 2. členu zakona se črtajo točke
                  15 - Cerklje 80, Naklo 92, Preddvor in Šenčur 115, kraji, zajeti v teh točkah, pa
                  se prenesejo v 3. člen v točko 3, Kranj. V 3. členu se število članov prvega
                  občinskega sveta poveča s 33 na 41. Ugotovimo sklepčnost! Gospod Potrč ima
                  besedo.</p>
            </sp>
            <sp xml:id="SDZ1-Redna-24-1994-09-30.sp132">
               <speaker>MIRAN POTRČ:</speaker>
               <p>Hvala lepa. Ker bi rad, da vsaj veste rezultate, bi vam jih rad povedal. Na
                  referendumu 29. maja je bilo v Kranju 7 referendumskih območij, razen na
                  referendumskem območju Jezersko s 516 volilnimi upravičenci, kjer je bil rezultat
                  53,1% za in 43% proti, so se v vseh ostalih šestih referendumskih območjih
                  odločili proti občinam. Med drugim v Cerkljah na Gorenjskem, kjer bo zdaj občina,
                  jih je bilo 21,4% za in 76,6% proti. V Naklem, kjer bo zdaj občina, jih je bilo
                  31,4% za in 67,1% proti. V Preddvoru, kjer bo zdaj občina, 24,8% za in 71,4%
                  proti. Ne bom več bral, ker vidim, da gre nekaterim to na živce, povem samo to, da
                  je to nasilje nad odločitvami ljudi v Kranju. Tudi sam soglašam, da kranjska
                  občina takšna, kot je, ni smotrna. Toda naj se odločajo kasneje, ko bodo lahko
                  premislili, ne pa, da jih proti izrecni volji priseljujemo v nove občine.</p>
            </sp>
            <sp xml:id="SDZ1-Redna-24-1994-09-30.sp133">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo prisotnost. Ugotovimo sklepčnost! <stage xml:id="SDZ1-Redna-24-1994-09-30.stage89">(59
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage90">(16 poslancev.)</stage> Je kdo proti? <stage xml:id="SDZ1-Redna-24-1994-09-30.stage91">(40
                     poslancev.)</stage></p>
               <p>Ugotavljam, da amandma ni sprejet.</p>
               <p>Gospa Mateja Kožuh-Novak predlaga točko 18, Črna na Koroškem in 72, Mežica, kraji,
                  pod tema točkama se vključijo v točko 99 Ravne - Prevalje. Prvi občinski svet
                  šteje 29 članov. Ugotovimo sklepčnost! <stage xml:id="SDZ1-Redna-24-1994-09-30.stage92">(58 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage93">(12 poslancev.)</stage> Je kdo proti? <stage xml:id="SDZ1-Redna-24-1994-09-30.stage94">(41
                     poslancev.)</stage></p>
               <p>Gospa Breda Pečan predlaga, da se črtajo točke 20, Destrnik, Trnovska vas 26,
                  Dolnja vas 30, Gorišnjica 48, Kidričevo 47, Majšperk in 133 Videm. Vsi kraji pod
                  temi točkami se vključijo v 3. člen, točka 10, mestna občina Ptuj. Prvi občinski
                  svet šteje 41 članov. Ugotovimo sklepčnost! <stage xml:id="SDZ1-Redna-24-1994-09-30.stage95">(63 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage96">(14 poslancev.)</stage> Je kdo proti? <stage xml:id="SDZ1-Redna-24-1994-09-30.stage97">(41
                     poslancev.)</stage></p>
               <p>Ugotavljam, da amandma ni sprejet.</p>
               <p>K točki 21 imamo amandma Vlade Republike Slovenije. Pozivam, da Vlada amandma
                  dopolni. V kolikor ga ne bo, ga ne bom dal na glasovanje. Ker je v amandmaju samo
                  črtanje naselij, amandma pa ne predvideva, kam se naj ta naselja priključijo. Želi
                  besedo predstavnik Vlade? Gospod Vlaj ima besedo. Prosim. Kolegice in kolegi!
                  Prosim za malo miru.</p>
            </sp>
            <sp xml:id="SDZ1-Redna-24-1994-09-30.sp134">
               <speaker>MAG. STANE VLAJ:</speaker>
               <p>Hvala lepa, gospod podpredsednik, takoj bomo to popravili, kar nismo še dodatno
                  napisali, ampak predlagamo, da se uvrstita ti dve naselji.</p>
            </sp>
            <sp xml:id="SDZ1-Redna-24-1994-09-30.sp135">
               <speaker>PODPREDSEDNIK VLADIMIR TOPLER:</speaker>
               <p>Prosim? Predlagal bi, saj ga lahko ustno poveste, pa bomo glasovali. V
                  obrazložitvi je napisano, da naj bi se ti kraji prenesli pod Sežano. Bomo
                  počakali, da bodo amandma pripravili, pa ga bom tukaj prebral. Mislim, da smo
                  lahko...</p>
            </sp>
            <sp xml:id="SDZ1-Redna-24-1994-09-30.sp136">
               <speaker>MAG. STANE VLAJ:</speaker>
               <p>Gospod podpredsednik, ker je pač težko razvrstiti 5.954 naselij, sedaj popravljamo
                  napako, tako da se v 108. točki tega člena občini Sežana, dodata še naselji Lokev
                  in Prelože pri Lokvi.</p>
            </sp>
            <sp xml:id="SDZ1-Redna-24-1994-09-30.sp137">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Torej se amandma glasi tako: "V 21. točki tega člena občina Divača, se
                  črtata naselji Lokev in Prelože pri Lokvi in se preneseta na občino Sežana,
                  številka 108." Dajem amandma Vlade na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage98">(52
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage99">(44 poslancev.)</stage> Je kdo proti?
                  <stage xml:id="SDZ1-Redna-24-1994-09-30.stage100">(Nihče.)</stage></p>
               <p>Ugotavljam, da smo amandma sprejeli.</p>
               <p>Vlado pa prosim, v kolikor je potrebno, da korigira tudi druge amandmaje, da to
                  stori čimprej.</p>
               <p>Imamo amandma gospoda Janeza Kocijančiča. Ga ni v pregledu. V točki 21 Divača in
                  51 Komen. Vsi kraji pod tema dvema točkama se vključijo v točko 108 Sežana. Prvi
                  občinski svet šteje 27 članov. Ugotovimo sklepčnost! <stage xml:id="SDZ1-Redna-24-1994-09-30.stage101">(54
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage102">(11 poslancev.)</stage> Je kdo proti? <stage xml:id="SDZ1-Redna-24-1994-09-30.stage103">(38
                     poslancev.)</stage></p>
               <p>Ugotavljam, da amandma ni sprejet.</p>
               <p>Gospod Potrč in gospod Feri Horvat predlagata, da se točke 24 Dolenjske Toplice,
                  117 Šentjernej, 119 Škocijan in 197 Žužemberk, kraji pod temi točkami vključijo v
                  3. člen, točka 7., mestna občina Novo mesto. Prvi občinski svet šteje 39
                  članov.</p>
               <p>Gospod Potrč, imate besedo.</p>
            </sp>
            <sp xml:id="SDZ1-Redna-24-1994-09-30.sp138">
               <speaker>MIRAN POTRČ:</speaker>
               <p>Hvala lepa. Ne bom vam bral rezultatov, ker so podobni kot v vseh prejšnjih
                  primerih. Povedal bi vam samo to, ustanovili bomo v nasprotju z ustavo občino
                  Dolenjske Toplice, zaradi tega, ker ni bila referendumsko območje in sploh ni bilo
                  možno, da bi se tukaj ljudje izjasnjevali. Zakaj, ne vem. Ampak ni mogoče na ta
                  način ustanavljati občine. To bi najbrž morala vedeti tudi Vlada, ki je to
                  predlagala, rezultati so pa tudi sicer v celoti negativni. Hvala.</p>
            </sp>
            <sp xml:id="SDZ1-Redna-24-1994-09-30.sp139">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage104">(53 prisotnih.)</stage> Kdo je za amandma
                  gospoda Potrča, gospoda Horvata?</p>
               <p>Kdo je za? <stage xml:id="SDZ1-Redna-24-1994-09-30.stage105">(16 poslancev.)</stage> Je kdo proti? <stage xml:id="SDZ1-Redna-24-1994-09-30.stage106">(34
                     poslancev.)</stage></p>
               <p>Ugotavljam, da amandma ni sprejet.</p>
               <p>Amandma gospoda Rafaela Kužnika: črtata se točka 24 na 31. strani in točka 147 na
                  192. strani. To je občina Dolenjske Toplice in občina Žužemberk. V točki 7 na 201.
                  strani se mestni občini Novo mesto doda vsebina črtanih točk k 2. členu, občina
                  Dolenjske Toplice in občina Žužemberk. Dajem amandma gospoda Kužnika na
                  glasovanje. Ugotovimo sklepčnost! <stage xml:id="SDZ1-Redna-24-1994-09-30.stage107">(47 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage108">(11 poslancev.)</stage> Je kdo proti? <stage xml:id="SDZ1-Redna-24-1994-09-30.stage109">(36
                     poslancev.)</stage></p>
               <p>Ugotavljam, da amandma ni sprejet.</p>
               <p>Smo na strani 5 poročila. Imamo amandma skupine poslancev k 25. točki, pod
                  številko 1. ga predlaga skupina poslancev, prvopodpisani gospod Peršak. Pod točko
                  2. ista skupina poslancev in pod točko 3. predlaga amandma gospod Lenič. Želi kdo
                  o amandmajih ali o 25. točki razpravljati? Gospod Peršak, prosim.</p>
            </sp>
            <sp xml:id="SDZ1-Redna-24-1994-09-30.sp140">
               <speaker>ANTON PERŠAK:</speaker>
               <p>Najprej moram povedati, da s kolegoma, ki sta sopodpisala ta dva amandmaja, prva
                  dva amandmaja, vlagamo oba amandmaja na pobudo, ker so se mnogi danes in v
                  preteklih dneh radi sklicevali na pobudo, v prvem primeru na pobudo vodstva
                  Skupščine občine Domžale. V drugem primeru pa na pobudo Sveta krajevne skupnosti
                  Trzin.</p>
               <p>V prvem primeru gre za predlog, da naj se občina Domžale prenese med mestne občine
                  v 3. člen, ker je po pogojih enakovredna nekaterim predlaganim mestnim občinam. V
                  drugem primeru gre za to, da se območje krajevne skupnosti Trzin proglasi za
                  občino, ustanovi kot občina, in sicer skladno s kriteriji oziroma z mnogimi
                  občinami, ki so v zakonu predlagane. V zvezi s tem bi še enkrat povedal, da
                  približno 9 desetin občin, ki so predlagane v zakonu, niso bile izglasovane na
                  referendumu, oziroma sploh niso bili na teh območjih referendumi. In se pravi, da
                  ta kriterij tako in tako ni odločilen.</p>
               <p>Drugič, rad bi povedal to, da so se pogoji na tem območju od leta 1991, ko je
                  nekako večina podatkov iz tega leta, bistveno spremenilo. Prvič se je precej
                  povečalo število prebivalcev, drugič se je zelo razvila obrtna cona. Gospod Lenič,
                  vem, da ima v zvezi s tem nekaj pomislekov, ker pravite, da je občina Domžale
                  veliko vlagala v Trzin in da je sedaj na nek način nepošteno, da se Trzin oddvoji.
                  Vendar, to velja več ali manj za vse nove občine, ki jih danes ustanavljamo; v
                  vseh primerih gre za to, da se je od nekod nekam tudi vlagalo in zdaj je nek
                  kriterij, ki omogoča občini Trzin, da je gospodarsko izrazito lahko uspešna,
                  pravzaprav bi bil to razlog, da je ne bi ustanovili, ker je lahko tako gospodarsko
                  potencialna.</p>
            </sp>
            <sp xml:id="SDZ1-Redna-24-1994-09-30.sp141">
               <speaker>PODPREDSEDNIK VLADIMIR TOPLER:</speaker>
               <p>Samo malo, gospod Peršak. Kolegice in kolegi, prosim za mir v dvorani.</p>
            </sp>
            <sp xml:id="SDZ1-Redna-24-1994-09-30.sp142">
               <speaker>ANTON PERŠAK:</speaker>
               <p>Na koncu bi rad povedal še to, da so se po letu 1991 določene stvari tudi v tem
                  kraju spremenile, tako da zdaj odgovarja tudi tistim kriterijem. Je pa, kot
                  rečeno, v zakonu že zdaj predvidenih več kot 10 občin, ki so tudi po številu
                  prebivalcev manjše. Hvala.</p>
            </sp>
            <sp xml:id="SDZ1-Redna-24-1994-09-30.sp143">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Peršaku. Gospod Peršak, strokovne službe so mi predlagale, da
                  bi bilo dobro, da združimo oba amandmaja, ki sta zvezana in da se črta to število
                  prebivalcev, ki tako in tako ni več točno, pa se zmanjša za 3100 prebivalcev.
                  Mislim, da je to obrazložitev in da to ne sodi v zakon.</p>
            </sp>
            <sp xml:id="SDZ1-Redna-24-1994-09-30.sp144">
               <speaker>ANTON PERŠAK:</speaker>
               <p>Mislim, da amandmaja nista pogojena. Amandmaja sta sicer povezana, ker zadevata
                  isto točko, nista pa pogojena drug z drugim. Tako da ni potrebno glasovati na ta
                  način, da bi glasoval naenkrat o obeh, ker gre v enem primeru za izdvojitev, v
                  drugem primeru pa za prekategorizacijo občine. Edino to, kar je, kar je stvar
                  redakcije, da se potem ta številka prebivalcev, če eden ne bi bil sprejet,
                  eventualno popravi. To je v bistvu redakcija.</p>
            </sp>
            <sp xml:id="SDZ1-Redna-24-1994-09-30.sp145">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Lenič, prosim.</p>
            </sp>
            <sp xml:id="SDZ1-Redna-24-1994-09-30.sp146">
               <speaker>JOŽE LENIČ:</speaker>
               <p>Proceduralno.</p>
            </sp>
            <sp xml:id="SDZ1-Redna-24-1994-09-30.sp147">
               <speaker>PODPREDSEDNIK VLADIMIR TOPLER:</speaker>
               <p>Izvolite, gospod Kocijančič - po glasovanju. Izvolite, gospod Lenič.</p>
            </sp>
            <sp xml:id="SDZ1-Redna-24-1994-09-30.sp148">
               <speaker>JOŽE LENIČ:</speaker>
               <p>Gospod predsedujoči, spoštovane dame in gospodje! Trzin je nedvomno naselje, ki bi
                  bilo v čast vsaki slovenski občini. O tem ne gre dvomiti, vendar ne smemo
                  pozabiti, da vsi tisti, ki se vozite iz Maribora ali drugih naselij proti
                  Ljubljani, na desni strani lahko opazite to znamenito cono, ki so si jo ogledovali
                  različni, tudi državniki, ki so prihajali v Slovenijo in ta cona je bila zgrajena
                  iz akumulacije, predvsem akumulacije domžalskega gospodarstva, obrtništva in vseh
                  ostalih zadev. Preprosto, z vidika Domžal ni sprejemljivo, da Trzin, ki niti ne
                  zadovoljuje vseh kriterijev, stavek, da prebivalstvo tako in tako ni več točno,
                  pač ne zdrži, ker potem se vsi podatki postavijo pod vprašaj, da ta občina, ki
                  niti formalno ne izpolnjuje vseh kriterijev Domžalam, kot neki celoti, odnese
                  enega od najbogatejših delov. Mislim, da bi bilo to izrazito neprimerno. Čisto na
                  koncu pa samo še podatek - tisti, ki  niste uspeli pogledati v tabelo: referendum
                  v Trzinu je pokazal, da si samo 35% Trzinčanov želi imeti svojo občino. Mislim, da
                  so tukaj tako vsebinski kot proceduralni razlogi, da se ne glasuje za amandma
                  gospoda Peršaka. Osebno bom glasoval proti. Najlepša hvala.</p>
            </sp>
            <sp xml:id="SDZ1-Redna-24-1994-09-30.sp149">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! Glasujemo o amandmaju pod številko 1 k 25.
                  točki. <stage xml:id="SDZ1-Redna-24-1994-09-30.stage110">(58 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage111">(16 poslancev.)</stage> Je kdo proti? <stage xml:id="SDZ1-Redna-24-1994-09-30.stage112">(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage xml:id="SDZ1-Redna-24-1994-09-30.stage113">(44
                     prisotnih.)</stage> Bomo še enkrat ponovili. Ugotovimo sklepčnost! <stage xml:id="SDZ1-Redna-24-1994-09-30.stage114">(56
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage115">(19 poslancev.)</stage> Je kdo proti? <stage xml:id="SDZ1-Redna-24-1994-09-30.stage116">(24
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma gospoda Leniča pod točko 3. Ugotovimo sklepčnost! <stage xml:id="SDZ1-Redna-24-1994-09-30.stage117">(36
                     prisotnih.)</stage> Prosim, da ponovno ugotovimo prisotnost. Ugotovimo
                  sklepčnost! <stage xml:id="SDZ1-Redna-24-1994-09-30.stage118">(55 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage119">(12 poslancev.)</stage> Je kdo proti? <stage xml:id="SDZ1-Redna-24-1994-09-30.stage120">(40
                     poslancev.)</stage></p>
               <p>Ugotavljam, da amandma ni sprejet.</p>
               <p>Besedo dajem gospodu Kocijančiču proceduralno.</p>
            </sp>
            <sp xml:id="SDZ1-Redna-24-1994-09-30.sp150">
               <speaker>MAG. JANEZ KOCIJANČIČ:</speaker>
               <p>Gospod podpredsednik, kolegice in kolegi! Kot poslanska skupina Združene liste
                  oziroma kot posamični poslanci iz te skupine smo vložili veliko število
                  amandmajev. Pri tem smo se zelo trudili, da bi te amandmaje vlagali tako, kot smo
                  razumeli voljo ljudi. Ker ugotavljam, da velika večina teh amandmajev ne dobiva
                  praktično nobene podpore in da obstaja velika glasovalna večina na drugi strani,
                  predlagam 15 minut odmora, da presodimo, ali bomo vztrajali pri preostalih
                  amandmajih. Menim, da ni posebnih razlogov, da bi se izpostavljali glasovalnemu
                  stroju, valjarju, kajti ob sijajnem programu izgradnje cest je za valjarje dovolj
                  prostora drugje.</p>
            </sp>
            <sp xml:id="SDZ1-Redna-24-1994-09-30.sp151">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Odrejam petnajstminutni odmor.</p>
               <p>Sejo nadaljujemo točno čez petnajst minut. Prosim, da vodje poslanskih skupin
                  zagotovijo prisotnost.</p>
            </sp>
            <stage type="time">(Seja je bila prekinjena ob 15.24 uri in se je nadaljevala ob 15.42
               uri.)</stage>
            <sp xml:id="SDZ1-Redna-24-1994-09-30.sp152">
               <speaker>PODPREDSEDNIK VLADIMIR TOPLER:</speaker>
               <p>Spoštovani kolegi! Lepo prosim, da zasedete svoja mesta v dvorani, da lahko
                  nadaljujemo sejo. Ponovno pozivam vodje in sekretarje, da zagotovijo večjo
                  prisotnost v dvorani Državnega zbora.</p>
               <p>Kolegice in kolegi! Pričenjam nadaljevanje seje. Ugotovimo sklepčnost! <stage xml:id="SDZ1-Redna-24-1994-09-30.stage122">(42
                     prisotnih.)</stage> Prosim, da ponovno ugotovimo prisotnost v dvorani.
                     <stage xml:id="SDZ1-Redna-24-1994-09-30.stage123">(45 poslancev.)</stage> Kolegice in kolegi! Prosim, da ugotovimo
                  sklepčnost in da tudi zagotovimo večjo sklepčnost v dvorani. Prosim, da ugotovimo
                  prisotnost. <stage xml:id="SDZ1-Redna-24-1994-09-30.stage124">(50 članov.)</stage> Ugotavljam, da je zbor sklepčen. Besedo
                  dajem gospodu Janezu Kocijančiču, ki je zahteval odmor v imenu Združene liste,
                  izvolite.</p>
            </sp>
            <sp xml:id="SDZ1-Redna-24-1994-09-30.sp153">
               <speaker>MAG. JANEZ KOCIJANČIČ:</speaker>
               <p>Gospod podpredsednik! Najlepša hvala za besedo in za odmor. V tem odmoru se je
                  poslanska skupina Združene liste sestala in posvetovala. Ugotovili smo, da je že v
                  dosedanjih glasovanjih Državni zbor z veliko večino odstopil od večine kriterijev,
                  določenih v ustavi in zakonu, ki govorijo o formiranju občin. Torej, da se občine
                  formirajo v nekaterih primerih proti volji ljudi, v nekaterih primerih povezujejo
                  tiste kraje, ki ne želijo živeti skupaj. In da se formirajo občine tudi na
                  področjih, kjer ni bilo sploh referendumskega območja in da ni bila ugotovljena
                  volja ljudi.</p>
               <p>Želel bi posebej poudariti, da pri svojih izhodiščih, ki smo jih dovolj jasno,
                  eksplicitno danes že obrazložili v Združeni listi vztrajamo, ker pa ni naš namen
                  obstrukcija, podaljševanje mukotrpnih glasovanj, ustvarjanje dodatne časovne
                  stiske, vsi poslanci Združene liste odstopamo od vseh vloženih amandmajev k 2. in
                  3. členu zakona, razen enega samega amandmaja kolege Franca Lipoglavška, ki v
                  bistvu odraža neko drugo idejo in pomeni samo korekcijo krajevnih razdelitev v
                  dosedanji občini Laško. Hvala lepa.</p>
            </sp>
            <sp xml:id="SDZ1-Redna-24-1994-09-30.sp154">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prehajamo k nadaljevanju glasovanja k 26. točki. Predlagatelj je
                  gospod Janez Vindiš. Gospod Vindiš ima besedo, prosim.</p>
            </sp>
            <sp xml:id="SDZ1-Redna-24-1994-09-30.sp155">
               <speaker>JANEZ VINDIŠ:</speaker>
               <p>Hvala za besedo. Spoštovani! Iz ptujske občine sem dobil več pobud, vendar sem
                  odločil, da bom vložil samo dva amandmaja, ki se mi zdita sedaj tudi najbolj
                  realna. Tako sem od sveta krajevne skupnosti Juršinci, ki je omenjeni predlog tudi
                  obravnavala, dobil naslednjo obrazložitev. Predlagana občina Juršinci je
                  zaključena krajevna skupnost, ki je v  zadnjih 100 letih bila vedno samostojna
                  občina oziroma od leta 1964 dalje krajevna skupnost. Občina Juršinci izpolnjuje
                  vse pogoje, ki jih predvideva 13. člena zakona o spremembah in dopolnitvah zakona
                  o lokalni samoupravi. Glede izpolnjevanja pogojev iz 13.a člena pa se sklicujemo
                  na drugi odstavek, da sme občina imeti izjemoma manj kot 5.000 prebivalcev, v
                  našem primeru iz geografskih in zgodovinskih razlogov. Volivci iz zgoraj naštetih
                  vasi oziroma naselij so se na referendumu 29.5. odločili z 58% za svojo občino
                  Juršinci. Prometna in druga infrastruktura, kot so ceste, vodovod in
                  elektrifikacija, telefonsko omrežje, zdravstveno varstvo, šolske, kulturne,
                  prosvetne, društvene in druge aktivnosti, so se v zadnjih sto letih oblikovale in
                  izoblikovale v lokalno skupnost, ki izpolnjuje vse evropske standarde samostojne
                  lokalne skupnosti občine. To pa še posebej narekujejo ekološko varstveni programi,
                  ki se navezujejo na komunalno infrastrukturo. Kot izvor nesporne volje krajanov,
                  izražene na referendumu, vas prosim, da objektivno ni mogoče sprejeti nobene druge
                  variante. Hvala.</p>
            </sp>
            <sp xml:id="SDZ1-Redna-24-1994-09-30.sp156">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Dajem predlog gospoda Vindiša, amandma k 26. točki, na glasovanje.
                  Ugotovimo sklepčnost! <stage xml:id="SDZ1-Redna-24-1994-09-30.stage125">(52 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage126">(26 poslancev.)</stage> Je kdo proti? <stage xml:id="SDZ1-Redna-24-1994-09-30.stage127">(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Gospod Šiftar, prosim.</p>
            </sp>
            <sp xml:id="SDZ1-Redna-24-1994-09-30.sp157">
               <speaker>DRAGO ŠIFTAR:</speaker>
               <p>Prosil bi za ponovitev glasovanja. Ali sem prepozno pritisnil ali pa mi ni
                  registriralo in nisem zabeležen.</p>
            </sp>
            <sp xml:id="SDZ1-Redna-24-1994-09-30.sp158">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Dajem predlog na glasovanje. Na glasovanje torej dajem predlog, da
                  ponovimo glasovanje. Ugotovimo sklepčnost! <stage xml:id="SDZ1-Redna-24-1994-09-30.stage128">(60 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage129">(42 poslancev.)</stage> Je kdo proti? <stage xml:id="SDZ1-Redna-24-1994-09-30.stage130">(2
                     poslanca.)</stage></p>
               <p>Ugotavljam, da glasovanje ponavljamo in dajem predlog gospoda Vindiša na
                  glasovanje. Ugotovimo sklepčnost! <stage xml:id="SDZ1-Redna-24-1994-09-30.stage131">(51 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage132">(26 poslancev.)</stage> Je kdo proti? <stage xml:id="SDZ1-Redna-24-1994-09-30.stage133">(28
                     poslancev.)</stage></p>
               <p>Ugotavljam, da predlog ni sprejet.</p>
               <p>Imamo 29. točko. Zoran Thaler predlaga, komisija in Vlada nimata mnenja; drugi
                  amandma k 29. točki predlaga gospod Ivan Oman, Vlada ga podpira. Če je sprejet
                  amandma pod točko 1, je amandma pod točko 2 brezpredmeten. Gospod Thaler,
                  izvolite.</p>
            </sp>
            <sp xml:id="SDZ1-Redna-24-1994-09-30.sp159">
               <speaker>ZORAN THALER:</speaker>
               <p>Hvala lepa. Tukaj ne gre za ustanavljanje novih občin ali pa ukinjanje obstoječih.
                  Gre za to, da se devet naselij, ki so ob Škofji Loki, iz Gorenje vasi prida k
                  Škofji Loki in s kolegom, gospodom Omanom, ki je poslanec tega področja, sva
                  usklajena. On pravi, da bo svoj amandma umaknil oziroma, kot se tukaj reče, bo
                  brezpredmeten in če bo ta izglasovan, Vlada pa se tudi s tem amandmajem strinja.
                  Tako da gre za naselja, ki so popolnoma ob mestu Škofji Loki, blizu in v celoti
                  gravitirajo in seveda tudi volja prebivalcev, da bi bili v tej občini.</p>
               <p>Se pravi, da gre za eno krajevno skupnost z več naselji, to je Log nad Škofjo
                  Loko.</p>
            </sp>
            <sp xml:id="SDZ1-Redna-24-1994-09-30.sp160">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage134">(58 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage135">(50 poslancev.)</stage> Je kdo proti? <stage xml:id="SDZ1-Redna-24-1994-09-30.stage136">(1
                     poslanec.)</stage></p>
               <p>Ugotavljam, da je amandma sprejet.</p>
               <p>Pod točko dva, amandma je umaknjen oziroma brezpredmeten.</p>
               <p>K 33. točki imamo dva amandmaja. Prvega predlagata gospoda Geza Džuban in Drago
                  Šiftar; drugega predlaga skupina poslancev. Prvopodpisani gospod Geza Džuban.
                  Vlada drugega ne podpira.</p>
               <p>Prosim, gospod Džuban.</p>
            </sp>
            <sp xml:id="SDZ1-Redna-24-1994-09-30.sp161">
               <speaker>GEZA DŽUBAN:</speaker>
               <p>Hvala lepa, predsedujoči. Spoštovani zbor! Vložena sta dva amandmaja, vrstni red
                  je pravzaprav obraten in sta na osnovi izražene večinske volje krajanov omenjenih
                  krajevnih skupnosti Šalovci in Šulinci, da se izločita iz predvidene občine Gornji
                  Petrovci in da ustanovijo: ali variantno samostojno občino Šalovci oziroma v drugi
                  varianti, skupno s predvideno občino Hodoš.</p>
               <p>Šalovci izpolnjujejo pretežni del pogojev, razen števila prebivalcev, ki je
                  prenizko. Mislim, da podobno Hodoš; oba skupaj bi izpolnjevala večino pogojev in
                  se mi zdi, da so to razlogi, da se odločate o amandmaju - bi predlagal najprej dva
                  in potem o amandmaju ena. Hvala lepa.</p>
            </sp>
            <sp xml:id="SDZ1-Redna-24-1994-09-30.sp162">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Pozsončeva ima besedo.</p>
            </sp>
            <sp xml:id="SDZ1-Redna-24-1994-09-30.sp163">
               <speaker>MARIA POZSONEC:</speaker>
               <p>Hvala lepa. Spoštovani! Sem proti temu amandmaju, ker nima za seboj volje ljudi.
                  Takšnega referendumskega območja nismo imeli. Hodoš je bilo samostojno
                  referendumsko območje, vemo, da je Vlada to kot posebnost podprla in če bi bil ta
                  amandma sprejet, potem bi delali proti vladnemu predlogu in to, kar je bilo
                  tolikokrat utemeljeno s posebnimi potrebami teh krajev, potem bi to brisali.</p>
               <p>Torej, sem proti temu amandmaju.</p>
            </sp>
            <sp xml:id="SDZ1-Redna-24-1994-09-30.sp164">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Dajem na glasovanje najprej amandma pod točko dva k 33. točki. Vlada
                  ne podpira tega predloga. Ugotovimo sklepčnost! <stage xml:id="SDZ1-Redna-24-1994-09-30.stage137">(54 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage138">(14 poslancev.)</stage> Je kdo proti? <stage xml:id="SDZ1-Redna-24-1994-09-30.stage139">(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Potrebno je glasovati tudi o prvem in dajem amandma pod točko ena na glasovanje.
                  Ugotovimo sklepčnost! <stage xml:id="SDZ1-Redna-24-1994-09-30.stage140">(54 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage141">(4 poslanci.)</stage> Je kdo proti? <stage xml:id="SDZ1-Redna-24-1994-09-30.stage142">(30
                     poslancev.)</stage></p>
               <p>Ugotavljam, da amandma ni sprejet.</p>
               <p>K 34. točki imamo tri amandmaje in en amandma na amandma.</p>
               <p>Dajem najprej na glasovanje amandma gospoda Draga Šiftarja. Vlada ga ne
                  podpira.</p>
               <p>Gospod Šiftar ima besedo. Hkrati pa prosim, da vsi, ki želite umakniti amandmaje,
                  to sporočite.</p>
            </sp>
            <sp xml:id="SDZ1-Redna-24-1994-09-30.sp165">
               <speaker>DRAGO ŠIFTAR:</speaker>
               <p>Spoštovani! Glede na tehniko, ki smo jo zadnje čase imeli, bo verjetno tudi to
                  eden neuspešnih amandmajev, vendar bi rad povedal: tukaj gre za občino, ki gotovo
                  sodi pod tisto, ko smo govorili o izjemah. To je bilo samostojno območje,
                  udeležilo se ga je skoraj slabih 80% vseh volilnih upravičencev na referendumu.
                  Glasovalo je 87% vseh upravičencev "za", se pravi, to je kraj, ki izpolnjuje vse
                  pogoje, ki so v zakonu napisani, razen ljudskega potenciala. Ne nazadnje leži na
                  meji, ki ima - ne v svoji bližini - prav v Kuzmi sta dva mednarodna prehoda, to je
                  z Madžarsko in Avstrijo; je križišče dveh državnih cest.</p>
               <p>Ne nazadnje, zadnje čase se odpira več mešanih firm na tem področju in ta občina
                  bi lahko brez kakršne koli oziroma čisto normalne pomoči države, ne samo normalno,
                  ampak dobro živela.</p>
               <p>In zdaj ne vem, kaj je potem tistih 51 izjem, ki jih poznamo, da to ne bi moglo
                  priti notri. Ne nazadnje bomo glasovali tudi o občini Hodoš. Nimam nič proti njej,
                  ki bo imela samo 800 ali pa niti toliko ljudi ne in nobenih pogojev. Hvala.</p>
            </sp>
            <sp xml:id="SDZ1-Redna-24-1994-09-30.sp166">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopše.</p>
            </sp>
            <sp xml:id="SDZ1-Redna-24-1994-09-30.sp167">
               <speaker>JOŽEF KOPŠE:</speaker>
               <p>Glasoval bom "za". Poznam kraj in mislim, da je to identičen primer kot je Zavrč.
                  Ta kraj je celo na meji - na tromeji in mi smo 13.a člen tega zakona oblikovali
                  predvsem iz tega razloga, da nekatere posebnosti razložimo. To je obmejni kraj,
                  izredno pomemben na tromeji in mislim, da je nujno, da moramo nekatere stvari
                  popraviti. Kljub vsemu verjamem Vladi, da je v veliki večini dobro naredila in
                  hvala bogu, da je nekaj naredila, vendar pri teh dveh krajih, mislim, da sem videl
                  majhno napako, še pri katerem, dovoljujem. Dobro poznam ta kraj in prosim kolege,
                  da glasujejo tako kot jaz, za.</p>
            </sp>
            <sp xml:id="SDZ1-Redna-24-1994-09-30.sp168">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Na glasovanje dajem amandma pod številko 1. Vlada ga ne podpira.
                  Ugotovimo sklepčnost! <stage xml:id="SDZ1-Redna-24-1994-09-30.stage143">(49 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage144">(20 poslancev.)</stage> Je kdo proti? <stage xml:id="SDZ1-Redna-24-1994-09-30.stage145">(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 2 skupina poslancev, prvopodpisani gospod Šiftar. Ugotovimo sklepčnost!
                     <stage xml:id="SDZ1-Redna-24-1994-09-30.stage146">(56 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage147">(43 poslancev.)</stage> Je kdo proti? <stage xml:id="SDZ1-Redna-24-1994-09-30.stage148">(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Amandma na amandma pod točko 3 in amandma pod številko 4 sta brezpredmetna.</p>
            </sp>
            <sp xml:id="SDZ1-Redna-24-1994-09-30.sp169">
               <speaker>DRAGO ŠIFTAR:</speaker>
               <p>Rad bi obrazložil - na glasovanje moramo dati amandma pod številko 4 in če ta
                  amandma podpremo, je to redakcijske narave. V tisti gneči, ko smo včeraj vlagali
                  to, kar je bilo povedano, da vložimo do 13. ure in danes smo izpustili ime občine.
                  Napisali smo samo sedež, ime smo pa izpustili in potem me je poučil podpredsednik
                  komisije, da moram še tak redakcijski amandma vložiti in ni nič brezpredmeten,
                  ampak se nanaša na točko 4 in če izglasujemo, je ta samo redakcijski. Hvala.</p>
            </sp>
            <sp xml:id="SDZ1-Redna-24-1994-09-30.sp170">
               <speaker>PODPREDSEDNIK VLADIMIR TOPLER:</speaker>
               <p>Torej moramo najprej glasovati o amandmaju na amandma. Samo za točko 4 glasujemo.
                  Ne glasujemo o amandmaju na amandma. Gospod Šiftar, ali je tako? Gospod Džuban,
                  prosim.</p>
            </sp>
            <sp xml:id="SDZ1-Redna-24-1994-09-30.sp171">
               <speaker>GEZA DŽUBAN:</speaker>
               <p>Predvidena je bila občina Grad, ki zajema krajevni skupnosti Grad in Kuzmo. S
                  četrtim amandmajem se preimenuje v občino Kuzma in s sedežem Kuzma in potem
                  kompletiramo na ta način s sprejetim amandmajem tudi ime in sedež, tako da se
                  glasuje najprej v 4. in potem obvezno tudi v 3., da ta namen dosežemo. Hvala
                  lepa.</p>
            </sp>
            <sp xml:id="SDZ1-Redna-24-1994-09-30.sp172">
               <speaker>PODPREDSEDNIK VLADIMIR TOPLER:</speaker>
               <p>Mislim, da moramo rešiti proceduralno. Vedno se najprej glasuje o amandmaju na
                  amandma; v kolikor to ni amandma na amandma, prosim, me popravite in povejte, da
                  je pod točko 3 amandma. Torej točka 3 ni amandma na amandma, ampak je amandma in
                  dajem točko 3 na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage149">(55
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage150">(40 poslancev.)</stage> Je kdo proti?
                  <stage xml:id="SDZ1-Redna-24-1994-09-30.stage151">(Nihče.)</stage></p>
               <p>Ugotavljam, da smo amandma pod točko 3 sprejeli.</p>
               <p>Na glasovanje dajem amandma pod točko 4, ki je povezan. Ugotovimo sklepčnost!
                     <stage xml:id="SDZ1-Redna-24-1994-09-30.stage152">(49 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage153">(33 poslancev.)</stage> Je kdo proti? <stage xml:id="SDZ1-Redna-24-1994-09-30.stage154">(2
                     poslanca.)</stage></p>
               <p>Ugotavljam, da smo amandmaje sprejeli.</p>
               <p>Imamo amandma k 36. točki, predlagatelj je gospod Jože Lenič. Pod točko 1, pod
                  točko 2 je predlagatelj gospod Janez Vindiš. Ali želi kdo besedo? Na glasovanje
                  dajem amandma k 36. točki na strani 8 pod točko 1. Obrazložitev glasu, gospod
                  Vindiš, to je amandma gospoda Leniča.</p>
            </sp>
            <sp xml:id="SDZ1-Redna-24-1994-09-30.sp173">
               <speaker>JANEZ VINDIŠ:</speaker>
               <p>Omenjeni predlog, to je za novo občino Hajdino.</p>
            </sp>
            <sp xml:id="SDZ1-Redna-24-1994-09-30.sp174">
               <speaker>PODPREDSEDNIK VLADIMIR TOPLER:</speaker>
               <p>Zdaj imamo amandma o Grosuplju, ampak lahko tudi obrazložite za Hajdino, čeprav je
                  amandma pod točko 2. Izvolite.</p>
            </sp>
            <sp xml:id="SDZ1-Redna-24-1994-09-30.sp175">
               <speaker>JANEZ VINDIŠ:</speaker>
               <p>Z zakonom o ustanovitvi občin sta 27.9. 1994 obravnavala Svet krajevne skupnosti
                  Hajdina in projektna skupina za ustanovitev nove občine, ki sta podala naslednjo
                  obrazložitev k predlaganim amandmajem: "Prebivalci krajevne skupnosti Hajdina in
                  naselja Kungota so na referendumu 26.5. izglasovali odločitev, da so samostojna
                  občina v Republiki Sloveniji". Ta odločitev je posledica sklepov organov, zakonov
                  ter referendumska odločitev, in sicer: zakon o referendumu za ustanovitev občin,
                  predloga Vlade Republike Slovenije za reformo lokalne samouprave, ki je Hajdino
                  predlagala za referendumsko območje za ustanovitev nove občine v varianti a) in v
                  varianti b) pod šifro 4.203. Občani krajevne skupnosti Hajdina in vasi Kungota so
                  globoko razočarani nad predlogom Vlade, da je krajevna skupnost Hajdina del občine
                  Ptuj, naselje Kungota pa del občine Kidričevo, kajti želijo in imajo vse pogoje in
                  tradicijo, kajti Hajdina je že nekdaj bila samostojna občina, za ustanovitev nove
                  občine.</p>
               <p>Poslance prosim, da Hajdino uvrstimo med samostojne občine zaradi naslednjih
                  dejstev. Upoštevati se mora volja ljudi. Hajdina ima 4.642 prebivalcev, od tega
                  3.553 volivcev. Hajdina je po finančnem izračunu na prebivalca med najboljšimi v
                  ptujskim občini". In če sedaj dodam prispodobo, se mi zdi, da ko se odloča o
                  manjših občinah in ko velike občine želijo te manjše, je ravno tako kot pred nekaj
                  leti, ko smo iz sestavljenih organizacij združenega dela želeli del firme, ki je
                  bila dohodkovno dobra in zelo težko je bilo to tudi realizirati, kajti vse skupne
                  službe v SOZD-u in ostale v SOZD-u, ki so bile slabše od drugih firm, so se borile
                  za ta del firme in kasneje, če je pa že prišlo do tega, da se je lahko en del
                  samostojno odločal, je lahko postala ta delovna nova organizacija tudi dosti bolj
                  učinkovita, kajti racionalno se je lahko tudi odločalo. Bili so čisti računi,
                  analize stroškov so bile dosti bolj čiste, čeprav so bili fiksni stroški na enoto
                  malo večji, vendar vsa ta racionalizacija dela je pokrila tudi vse ostale
                  fiksne.</p>
               <p>Ravno tako se mi zdi, da se odločimo tudi pri vseh teh občinah, da resnično ne
                  pustimo manjših občin, čeprav Hajdina  resnično s 4.642 prebivalcev ni majhna
                  občina, da bi pač bogati šli od velikih stran.</p>
            </sp>
            <sp xml:id="SDZ1-Redna-24-1994-09-30.sp176">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Dajem najprej na glasovanje amandma k 36. točki, ki se nanaša na
                  Grosuplje. Predlagatelj je gospod Jože Lenič. Ugotovimo sklepčnost! <stage xml:id="SDZ1-Redna-24-1994-09-30.stage155">(55
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage156">(12 poslancev.)</stage> Je kdo proti? <stage xml:id="SDZ1-Redna-24-1994-09-30.stage157">(35
                     poslancev.)</stage></p>
               <p>Ugotavljam, da amandma ni sprejet.</p>
               <p>Dajem na glasovanje amandma pod točko 2., ki ga predlaga gospod Vindiš. Ugotovimo
                  sklepčnost! <stage xml:id="SDZ1-Redna-24-1994-09-30.stage158">(52 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage159">(23 poslancev.)</stage> Je kdo proti? <stage xml:id="SDZ1-Redna-24-1994-09-30.stage160">(24
                     poslancev.)</stage></p>
               <p>Izvolite, vam bomo popravili vašo krivdo, gospod Kopše. Bomo ponovno verjetno še
                  enkrat glasovali. Na glasovanje dajem predlog, da ponovimo glasovanje k amandmaju
                  k 36. točki pod točko 2. Ugotovimo sklepčnost! <stage xml:id="SDZ1-Redna-24-1994-09-30.stage161">(52 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage162">(44 poslancev.)</stage> Je kdo proti? <stage xml:id="SDZ1-Redna-24-1994-09-30.stage163">(3
                     poslanci.)</stage></p>
               <p>Na glasovanje dajem amandma k 36. točki, ki ga predlaga gospod Vindiš. Ugotovimo
                  sklepčnost! <stage xml:id="SDZ1-Redna-24-1994-09-30.stage164">(57 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage165">(29 poslancev.)</stage> Je kdo proti? <stage xml:id="SDZ1-Redna-24-1994-09-30.stage166">(30
                     poslancev.)</stage></p>
               <p>Ugotavljam, da amandma ni sprejet.</p>
               <p>Smo pri 40. točki. Gospod Janez Podobnik predlaga: v 2. členu se iz občine
                  številka 40 Idrija izvzamejo naselja: Jazne, Lazec, Otaleš, Plužne in se
                  priključijo občini pod številko 17 Cerkno. Število članov občinskega sveta Cerkno
                  naj strokovna služba opredeli po kriterijih. Gospod Janez Podobnik ima besedo.</p>
            </sp>
            <sp xml:id="SDZ1-Redna-24-1994-09-30.sp177">
               <speaker>JANEZ PODOBNIK:</speaker>
               <p>Spoštovani! Hvala za besedo. Sedanja občina se s predlaganim zakonom razdeli na
                  dve občini, na občino Idrija in občino Cerkno. Na predlog krajevne skupnosti
                  Otalež pa sem predlagal amandma, da bi se ta 4 naselja, ki obsegajo krajevno
                  skupnost Otalež, priključila novi občini Cerkno. Ta naselja že sedaj, tako
                  gospodarsko, komunalno in na druge načine sodelujejo s cerkljansko in mislim, da
                  je ta amandma na nek način bolj redakcijske narave in ima tudi podporo ljudi na
                  terenu. Hvala lepa.</p>
            </sp>
            <sp xml:id="SDZ1-Redna-24-1994-09-30.sp178">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Na glasovanje dajem predlog gospoda Janez Podobnika. Zdaj sem pa sam
                  naredil proceduralno napako. Ugotovimo sklepčnost! <stage xml:id="SDZ1-Redna-24-1994-09-30.stage167">(61
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage168">(45 poslancev.)</stage> Je kdo proti? <stage xml:id="SDZ1-Redna-24-1994-09-30.stage169">(5
                     poslancev.)</stage></p>
               <p>Ugotavljam, da smo predlog gospoda Janeza Podobnika sprejeli.</p>
               <p>In sedaj dajem na glasovanje točko ena, k 40. točki, na strani devet našega
                  pregleda, ki jo predlaga gospod Zoran Thaler.</p>
               <p>Gospod Thaler, prosim in potem gospod Podobnik.</p>
            </sp>
            <sp xml:id="SDZ1-Redna-24-1994-09-30.sp179">
               <speaker>ZORAN THALER:</speaker>
               <p>Hvala lepa. Pri tej zadevi zopet ne gre za ustanovitev občin ali kakšno ukinitev,
                  gre za naselja, ki bi šla iz občine Idrija v občino Žiri.</p>
               <p>V tem trenutku povem bistven argument, to je, da se na ta način odmikamo od
                  rapallske meje. Občina Žiri je ta naselja izgubila po krivični rapallski meji, ker
                  so takrat  prišla pod Italijo in gre za zaokrožitev Žirovske kotline, gre za
                  upoštevanje dnevnih migracij in vsega tega.</p>
               <p>Ampak, iz mojega stališča je bistveno, da tudi glede spora o pristojnosti
                  jurisdikcije konzulata Italije v Kopru, ker vemo, da Italija vztraja na tem, da bi
                  imel ta konzulat jurisdikcijo na teritoriju, ki je včasih oziroma 23 let sodil pod
                  suverenost Italije. Sedaj ima začasno jurisdikcijo do reforme lokalne samouprave,
                  to kar delamo zdaj in je po moje državotvorno zelo pametno, da mi rapallske meje
                  ne vzdržujemo naprej.</p>
               <p>Ne govorim zdaj o tem, da še vedno - menda obstajajo mejniki iz tistih časov na
                  tem področju, ampak to, kar se da zdaj popraviti z vključitvijo nekaj teh naselij
                  nazaj k občini Žiri, predlagam, da to sedaj storimo. Hvala lepa.</p>
            </sp>
            <sp xml:id="SDZ1-Redna-24-1994-09-30.sp180">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Janez Podobnik ima besedo.</p>
            </sp>
            <sp xml:id="SDZ1-Redna-24-1994-09-30.sp181">
               <speaker>JANEZ PODOBNIK:</speaker>
               <p>Spoštovani! Ko sem danes zjutraj prebral ta amandma in sem ga posredoval ljudem,
                  ki živijo na Ledinski planoti in seveda na Zavratcu opozarjam, gospod Thaler,
                  najbolj ne pozna teh krajev, jaz jih zelo dobro poznam, seveda ljudje niso mogli
                  verjeti, da je bil tak amandma vložen.</p>
               <p>Poglejte. Verjamem dobremu namenu gospoda Thalerja, da bi pravno uredil problem
                  jurisdikcije konzulata v Kopru, samo ne moremo na tak način, to je popolnoma
                  nesprejemljiv način. Četrto leto pa pol sem predsednik Skupščine občine Idrija in
                  zelo dobro poznam te kraje, vsako vas poznam. Ledinska planota, ki šteje približno
                  518 prebivalcev, se zelo lepo razvija, ampak ima vse povezave s sedanjo občino
                  Idrija, z mestom Idrija in krajem Spodnja Idrija. Šola, podružnična šola, ki zelo
                  lepo uspeva, je šola iz Spodnje Idrije. Tam so veliki komunalni projekti, delajo
                  velik vodovod, krediti so v vsej povezavi z Idrijo. Skoraj večina prebivalstva
                  tudi dela na Idrijskem. To je prvo.</p>
               <p>Tukaj je kraj Zavratec, to je kraj, ki ima svojevrstno problematiko. Ta kraj
                  nikakor ne gravitira na Žirovsko, ampak morda, če bi kam na Logaško. Tako da, če
                  bi to naredili bo velika napak, se pa strinjam, da je potrebno rešiti ta problem
                  glede stare rapallske meje, ampak ne na tak način.</p>
               <p>In še nekaj. Razvodnica - sem pogledal na zemljevid - ne bi obsegla vseh teh
                  naselij. Predlagal bi, da se tega amandmaja ne sprejme, ker nima nobenega pokritja
                  v pričakovanju ljudi na terenu.</p>
            </sp>
            <sp xml:id="SDZ1-Redna-24-1994-09-30.sp182">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ponovno dajem besedo gospodu Thalerju.</p>
            </sp>
            <sp xml:id="SDZ1-Redna-24-1994-09-30.sp183">
               <speaker>ZORAN THALER:</speaker>
               <p>Hvala lepa. Zdaj, v drugi rundi - prej sem govoril o Rapallu - bi govoril o samem
                  dejanskem stanju tam. Ledinske krnice so se včasih imenovale Žirovske krnice in iz
                  zgodovine jasno, so ti kraji v prejšnjih stoletjih pripadali občini Žiri. Pred
                  seboj imam kopijo razglasa iz prejšnjega stoletja, kjer so navedeni, da so bili
                  pod Žirmi, potem so 800 let sodili k Loškemu gospodarstvu itn.</p>
               <p>Glede dnevnih migracij je dokazljivo, da se večina prebivalstva, ki je delovno
                  sposobna, zaposli v žirovskih podjetjih. Delavski avtobus pa jih dnevno prevaža.
                  Dnevni prevoz je zagotovljen tudi za šolarje osemletke in je organiziran v dveh
                  smereh, in sicer do naselij tudi pod to idrijsko občino, kakor tudi naselij, ki
                  pridejo kasneje pod logaško občino.</p>
               <p>Skratka, gre tudi za to, da zaokrožimo žirovsko kotlino in da - kot sem prej
                  rekel, na mesto rapallske meje uvedemo mejo razvodja med Jadranskim in Črnim
                  morjem, kot je to včasih že bilo. Verjamem, da stališča občinskega poglavarja
                  Idrije, da so verjetno kakšni inetresi, da to ozemlje vendarle, čeprav inklinira
                  na žirovsko stran, ostane pod Idrijo.</p>
               <p>Skratka, predlagam, da ta amandma podprete.</p>
            </sp>
            <sp xml:id="SDZ1-Redna-24-1994-09-30.sp184">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Podobnik.</p>
            </sp>
            <sp xml:id="SDZ1-Redna-24-1994-09-30.sp185">
               <speaker>JANEZ PODOBNIK:</speaker>
               <p>Spoštovani! Občinski poglavar Idrije bo samo še tri mesece, potem so tukaj nove
                  občine, nove volitve, živim v občini Cerkno in vam zagotavljam, da govorim z
                  vidika ljudi, ki tam živijo. Res je, delavski avtobusi vozijo na obe strani, tako
                  v Idrijo kot Spodnjo Idrijo in Žiri, procentualno - nimam seveda podatkov - veliko
                  več na idrijski konec. Ampak poglejte, ne gre za to. Mi se lahko dogovorimo
                  oziroma naj se kasneje ljudje sami dogovorijo, ne more nek poslanec, če ne pozna,
                  kaj ljudje čutijo, predlagati tako rešitev. Po mojem mnenju je to v nasprotju, sem
                  prepričan... - še nekaj vam bom povedal. Pred pol leta smo v občini Idrija imeli
                  obliko referenduma, kjer smo pobirali izjave naših občanov, da bi želeli imeti
                  upravni okraj s sedežem v Idriji. Preko 80% volivcev na Ledinski planoti je
                  podprlo to rešitev. Mislim, da je ta amandma popolnoma v nasprotju z voljo ljudi,
                  ki živijo na tem teritoriju. Zavratec pa sploh ne sodi sem. Zavratec pa ni
                  Ledinska planota, ampak je del, ki je geografsko ločen od Ledinske planote. In za
                  Logatec je poseben problem, ker se večina ljudi vozi na delo v Logatec. In če bi
                  kam gravitirali, bi k Logatcu, nikakor pa ne k Žirem. To so nam velikokrat
                  povedali, ko sem bil med njimi. Tam je tudi problem teh radioaktivnih odpadkov. In
                  ko smo reševali ta problem, so vedno znova tudi povedali svojo dilemo, ker so
                  razpeti med Idrijo in Logatcem. Ampak naj se sami odločijo, ne pa tako, da jih
                  bomo mi sedaj tukaj z amandmajem postavili. Nimam nič proti Žirem. Žiri lahko, če
                  se bodo potem ljudje dogovorili, naj se potem oblikuje večja občina Žiri. Sedaj pa
                  je po mojem mnenju to v nasprotju z voljo ljudi, ki živijo na Ledinski planoti.
                  Hvala.</p>
            </sp>
            <sp xml:id="SDZ1-Redna-24-1994-09-30.sp186">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kociper.</p>
            </sp>
            <sp xml:id="SDZ1-Redna-24-1994-09-30.sp187">
               <speaker>ŠTEFAN KOCIPER:</speaker>
               <p>Hvala lepa. Spoštovani! Spodbujen z amandmajem gospoda Thalerja sem tudi sam
                  naknadno vložil amandma, ki se sklicuje na krivično razdelitev, v tem primeru
                  Logatca z rapallsko pogodbo. Vendar ta amandma sem vložil, pravim po nekem
                  presedanu, ki se je zgodil. Namreč osebno menim, da če že take zgodovinske stvari
                  popravljamo na nek način, potem bi tukaj bilo na mestu, da to stori Vlada v
                  vladnem predlogu in kriterij, ki bi ga uveljavila na enem mestu, upošteva v vseh
                  primerih. Osebno se strinjam, da sedaj v teh trenutkih, ko nekatere stranke,
                  skrajneži v Italiji grozijo z raznimi apetiti, po teh rapallskih mejah, da je to
                  trenutek, ko to lahko storimo in uredimo. V tem primeru bi logaška občina seveda
                  tudi na račun idrijske precej pridobila, vendar ta amandma, pravim, sem vložil
                  zgolj v tem presedanu, ki se je zgodil v primeru amandmaja gospoda Thalerja.</p>
               <p>Naj pa povem, da gospod Thaler v svojem amandmaju našteva še pet naselij oziroma
                  praktično pet, ki jih ravno tako prišteva drugam, kot so sodili ti kraji. S seboj
                  sem prinesel zemljevid dežele Kranjske, kjer je tudi okraj Logatec in v tem okraju
                  so tako Zavratec kot Hleviše, kot Hlevni vrh in še Lavrovec, torej pet krajev, ki
                  jih gospod Thaler prišteva v tisti sklop, ki naj bi pač sodil nekoč pod
                  škofjeloško oziroma žirovsko območje. Torej, če bi bil to kdo drug iz Odbora za
                  mednarodne odnose pa celo sam predsednik, potem bi taka napaka lahko bila bolj
                  mila. Vendar, v tem primeru bi rekel, da se lahko celo govori, da se prepričuje
                  poslance z neko zgodovinsko lažjo, zato sem prinesel ta dokument s seboj in bi
                  apeliral na poslance, Vlada nasprotuje temu amandmaju, seveda da pač ne podpiramo
                  nekonsistentnih, pa na neresničnih dejstvih izgrajenih amandmajev. Skratka, če pa
                  bo taka zadeva šla skozi, potem seveda upam tudi na vsaj toliko poštenosti, da
                  boste tudi pri tem amandmaju, ko bo pri 63. točki, storili vsaj podobno. Hvala
                  lepa.</p>
            </sp>
            <sp xml:id="SDZ1-Redna-24-1994-09-30.sp188">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kreft. Replika, gospod Thaler, se opravičujem.</p>
            </sp>
            <sp xml:id="SDZ1-Redna-24-1994-09-30.sp189">
               <speaker>ZORAN THALER:</speaker>
               <p>Hvala. Gospod Kociper je zdaj govoril o popolnoma drugem amandmaju, o občini
                  Logatec. Zdaj smo pa pri občini Idrija. Tam je obrazložitev drugačna in nima zveze
                  z Rapallom. Tam gre ta druge stari. Tako da vas prosim, da teh argumentov zdaj ne
                  upoštevate. Zdaj smo pri Idriji, ne pri Logatcu.</p>
            </sp>
            <sp xml:id="SDZ1-Redna-24-1994-09-30.sp190">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kreft.</p>
            </sp>
            <sp xml:id="SDZ1-Redna-24-1994-09-30.sp191">
               <speaker>DR. LEV KREFT:</speaker>
               <p>Hvala za besedo, gospod predsedujoči. Drage gospe, spoštovani gospodje! V tako
                  tehtnem in pomembnem primeru bi seveda kazalo, da si Državni zbor ogleda stvari na
                  terenu. Vendar verjamem gospodu Janezu Podobniku, ki je dober poznavalec teh
                  krajev, da ljudje nasprotujejo temu, kar predlaga gospod Zoran Thaler. Zato menim,
                  da je treba predlog gospoda Zorana Thalerja podpreti, saj bo s tem zakon ostal
                  konsistenten. Hvala lepa.</p>
            </sp>
            <sp xml:id="SDZ1-Redna-24-1994-09-30.sp192">
               <speaker>PODPREDSEDNIK VLADIMIR TOPLER:</speaker>
               <p>Gospod Rupel, prosim.</p>
            </sp>
            <sp xml:id="SDZ1-Redna-24-1994-09-30.sp193">
               <speaker>DR. DIMITRIJ RUPEL:</speaker>
               <p>Spoštovani gospod predsedujoči, spoštovane kolegice in kolegi! Podprl bom predlog
                  kolega Thalerja iz preprostega razloga. Zakaj? Malo se pomirite. Zaradi tega, ker
                  je meja med tema dvema občinama nastala po volji tuje države in zaradi tega, ker
                  ta tuja država takšne in podobne malenkosti izkorišča v protidržavne namene, proti
                  državi Slovenije. Lepo vas prosim, tu je treba postaviti takšno mejo, kakršno
                  predlaga gospod Thaler in ki je v nasprotju s tistim, kar je nekoč Italija
                  postavila. Hvala lepa.</p>
            </sp>
            <sp xml:id="SDZ1-Redna-24-1994-09-30.sp194">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Janez Podobnik.</p>
            </sp>
            <sp xml:id="SDZ1-Redna-24-1994-09-30.sp195">
               <speaker>JANEZ PODOBNIK:</speaker>
               <p>Spoštovani! Mislim, da gre za zelo pomembno vprašanje. Vprašal bi, kaj o tem meni
                  Vlada. Kakšno je stališče Vlade do tega amandmaja? Ne, tega ni vidno. Rad bi še
                  enkrat povedal, da smo sprejeli spremembo zakona o lokalni samoupravi, ki točno
                  definira, kakšen je postopek te dinamične preobrazbe lokalne samouprave. Mislim,
                  da bo tam vsa možnost, da se bo to področje na podlagi referenduma odločilo in
                  lahko potem živelo tudi v kakšni drugi občini. Zagotavljam vam, z vso
                  odgovornostjo, ki jo imam in poznavanjem razmer na terenu, da bi bilo to, če bi
                  seveda to sprejeli, v nasprotju z voljo ljudi.  Zato menim, da tega amandmaja ne
                  boste podprli. Problem, ki se tu odpira, problem te stare rapallske meje, problem
                  te jurisdikcije, bi pa rad to povedal. V občinski skupščini smo celo začeli že
                  postopek, da bi nekatera naselja, ki so živela ob tej meji in so bile nelogičnosti
                  in je ta stara meja povzročila nelogičnosti, da bi to popravili. Žal je potem
                  prišlo, da ta reforma ni šla v tej smeri in je nastalo manj občin. Ampak to bo
                  proces, ki omogoča, da se to uredi, nikakor pa ne na tak način, kot je tu
                  predlagano, preprosto z odločitvijo Državnega zbora, ne da bi se preverilo
                  pozitivne vezi, ki so se v teh letih vzpostavile. Teh vezi zdaj ne smemo
                  pretrgati. Hvala.</p>
            </sp>
            <sp xml:id="SDZ1-Redna-24-1994-09-30.sp196">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosil bi predstavnike Vlade, če je možno, da dajo odgovor. Besedo pa
                  dajem gospodu Omanu.</p>
            </sp>
            <sp xml:id="SDZ1-Redna-24-1994-09-30.sp197">
               <speaker>IVAN OMAN:</speaker>
               <p>Hvala lepa, gospod podpredsednik. Spoštovane gospe in gospodje! Sam bi se v tem
                  primeru zelo težko odločil. Te kraje razmeroma poznam, vsaj površno. Vse sem že
                  obhodil. Ti kraji so, bi rekel, točno na razvodnici; od Mrzlega vrha do Ledene in
                  še nekaj naprej in mislim, da bi se tudi prebivalci teh krajev zelo težko odločali
                  za sem ali tja, ker so vezani na obe strani.</p>
               <p>Ker sem svoj čas nekaj deloval v zadrugi, vem, da so mnogi sodelovali rajši s
                  Kmetijsko zadrugo v Škofji Loki ali v Žireh kot s tisto v Idriji ali tako
                  naprej.</p>
               <p>Torej misli, da so razdvojeni, ker jih je pač ta nesrečna rapallska meja svoj čas
                  odtrgala od občine, kateri so prej pripadali.</p>
               <p>Zato v tem primeru preprosto ne bom glasoval.</p>
            </sp>
            <sp xml:id="SDZ1-Redna-24-1994-09-30.sp198">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospodu Vlaju dajem besedo.</p>
            </sp>
            <sp xml:id="SDZ1-Redna-24-1994-09-30.sp199">
               <speaker>MAG. STANE VLAJ:</speaker>
               <p>Hvala lepa. Vlada Republike Slovenije je predlagala, in vi ste sprejeli spremembe
                  in dopolnitve zakona o lokalni samoupravi, ki omogočajo prožen postopek za
                  izločanje posameznih naselij izven območja občin.</p>
               <p>Vlada je koncept zakona, kot je predlagan, gradila na tem, da je treba
                  teritorialno reformo lokalne samouprave videti in organizirati znotraj meja
                  sedanjih občin.</p>
               <p>Vlada se s tem seveda nikakor ne izogiba temu, da bi se presodilo glede tega
                  predloga, ki je vložen. Omenja pa, da je treba pred tem, pred odločitvijo in da je
                  za to predviden postopek, že zelo kmalu pridobiti tudi mnenje ljudi v teh
                  naseljih, ki bi se želeli priključiti drugam ali pa ne.</p>
               <p>Tako, da Vlada nikakor ne nasprotuje, vendar le opozarja na redni postopek, ki naj
                  se tudi v tem primeru pač uporabi.</p>
            </sp>
            <sp xml:id="SDZ1-Redna-24-1994-09-30.sp200">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Vlaju. Prehajamo na glasovanje - odločanje. Ugotovimo
                  sklepčnost! <stage xml:id="SDZ1-Redna-24-1994-09-30.stage170">(48 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage171">(10 poslancev.)</stage> Je kdo proti? <stage xml:id="SDZ1-Redna-24-1994-09-30.stage172">(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem še amandma k 40. točki. Predlagatelj gospod Štefan Kociper.
                  "Pri zaporedni številki 40 - Idrija, se izvzameta naselji Godovič in Zavratec.</p>
               <p>Pri zaporedni številki 90 - Postojna, se izvzameta naselji Godovič in
                  Zavratec.</p>
               <p>Pri zaporedni številki 90 - Postojna, se izvzame naselja Planina in Liplje.</p>
               <p>Pri zaporedni številki 140 - Vrhnika, se izvzame naselje Zaplana, del.</p>
               <p>Izvzeta naselja pa se vključijo v občino Logatec pod zaporedno številko 63 -
                  Logatec, tako, da se v celoti glasi: <stage xml:id="SDZ1-Redna-24-1994-09-30.stage173">(ne bi našteval vseh krajev.)</stage>
                  Prvi občinski svet šteje 20 članov. Sedež občine Logatec je v Logatcu."</p>
               <p>Vztrajate pri tem amandmaju, gospod Kociper? Prav. Dajem ga na glasovanje.</p>
               <p>Se opravičujem, nisem videl. Gospa Pečanova ima besedo in potem gospod Janez
                  Podobnik.</p>
            </sp>
            <sp xml:id="SDZ1-Redna-24-1994-09-30.sp201">
               <speaker>BREDA PEČAN:</speaker>
               <p>Hvala. Vključujem se v razpravo pri tem amandmaju, predvsem zaradi obrazložitve in
                  zaradi predloga, v katerem  gospod Kociper predlaga, da se Planina in Liplje
                  izvzameta iz občine Postojna in priključita občini Logatec.</p>
               <p>V obrazložitvi piše, da so bili zaradi krivične rapallske pogodbe kraji: Godovič,
                  Liplje, Zavratec in Planina vključeni v Kranjsko deželo.</p>
               <p>Rapallska pogodba in nova meja med kraljevino SHS in kraljevino Italijo pa jih je
                  krivično razmejila.</p>
               <p>Zdaj bi pa rada vprašala, kako pa to, da so Planinčani, znani po tem, v
                  starojugoslovanskem delu Slovenije, da so bili največji "švercarji" med kraljevino
                  Jugoslavijo in kraljevino Italijo. "Švercali" so pa Planinčani iz Jugoslavije v
                  Italijo in nazaj in niso bili v Italiji, temveč v Jugoslaviji.</p>
               <p>Kako je to možno potem, da Logatec in Planina gresta potem - in Planina je bila
                  svoja občina v stari Jugoslaviji in je bila kmalu po vojni tudi samostojna
                  občina.</p>
               <p>In še to, da povem; ko so se na zboru krajanov Planinčani spraševali kakšno občino
                  naj imajo, so zelo nasprotovali temu, da bi se priključili občini Logatec. Ni pa
                  bilo referendumsko vprašanje postavljeno tako, da bi lahko odgovorili, da hočejo
                  iti k občini Logatec, ampak je bilo vprašanje ali hočejo imeti občino Postojna.
                  Hvala.</p>
            </sp>
            <sp xml:id="SDZ1-Redna-24-1994-09-30.sp202">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Podobnik.</p>
            </sp>
            <sp xml:id="SDZ1-Redna-24-1994-09-30.sp203">
               <speaker>JANEZ PODOBNIK:</speaker>
               <p>Spoštovani. Prav presenečen sem, ampak občino Idrija, ne vem, ali tako kvalitetno
                  deluje, da jo želite razdeliti na nove občine.</p>
               <p>Poglejte: naselje Godovič, ne vem, če poznate. To je naselje, ki se je intenzivno
                  razvijalo po zaprtju rudnika živega srebra Idrija. Veliko kapitala je bilo tam
                  vloženega. Idrijčani imajo tam nove hiše. To je naselje, ki je bilo celo
                  referendumsko območje. Veliko povezav je z Idrijo, Šolstvom, vse povezave
                  gravitirajo sedaj na Idrijo in ta amandma je povsem sprt z razmerami na terenu.
                  Omenjen je tudi Zavratec. To bi bil lahko predmet razprave, ampak Godovič, to je
                  pa - tisti, ki pozna razmere, ki pozna, na kakšen način se je ta kraj razvijal;
                  razvijal se je v tesni povezavi z mestom Idrija. Celo razmišljanja so bila, da bi
                  bila to mestna občina, ki bi povezovala Godovič in Idrijo. Menim, da ta amandma
                  nima nobene realne teže v dejanski situaciji na terenu. Ne morem ga podpreti.</p>
            </sp>
            <sp xml:id="SDZ1-Redna-24-1994-09-30.sp204">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage174">(49 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage175">(9 poslancev.)</stage> Je kdo proti? <stage xml:id="SDZ1-Redna-24-1994-09-30.stage176">(38
                     poslancev.)</stage></p>
               <p>Ugotavljam, da amandma ni sprejet.</p>
               <p>K 43. točki imamo amandma Benjamina Henigmana. Ugotovimo sklepčnost! <stage xml:id="SDZ1-Redna-24-1994-09-30.stage177">(26
                     prisotnih.)</stage> Ponovno bomo ugotovili prisotnost. Glasujemo o amandmaju k
                  43. točki, predlagatelj je gospod Benjamin Henigman. Imate ga na 9. strani našega
                  pregleda amandmaja. Ugotovimo sklepčnost! <stage xml:id="SDZ1-Redna-24-1994-09-30.stage178">(56 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage179">(15 poslancev.)</stage> Je kdo proti? <stage xml:id="SDZ1-Redna-24-1994-09-30.stage180">(27
                     poslancev.)</stage></p>
               <p>Ugotavljam, da amandma ni sprejet.</p>
               <p>K 44. točki imamo amandma gospoda Roberta Battellija. V točki 44 Izola se v
                  četrtem odstavku beseda "dva" nadomesti z besedo "tri". Predlagatelj amandmaja je
                  tudi gospa Maria Pozsonec. Ugotovimo sklepčnost! <stage xml:id="SDZ1-Redna-24-1994-09-30.stage181">(47
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage182">(7 poslancev.)</stage> Je kdo proti? <stage xml:id="SDZ1-Redna-24-1994-09-30.stage183">(28
                     poslancev.)</stage></p>
               <p>Ugotavljam, da amandma ni sprejet.</p>
               <p>K 45. točki imamo amandma gospoda Matuša in gospoda Naceta Polajnarja. Ali želi
                  kdo besedo? Gospod Polajnar, prosim.</p>
            </sp>
            <sp xml:id="SDZ1-Redna-24-1994-09-30.sp205">
               <speaker>IGNAC POLAJNAR:</speaker>
               <p>Hvala lepa, gospod predsedujoči. Spoštovane poslanke in poslanci! Mislim, da mi o
                  Jezerskem ni treba posebej pripovedovati. Jezersko je bilo že v prvem načrtu
                  predvideno kot samostojna občina. Jezersko je bistveno drugačen kraj, kot je
                  recimo Preddvor s svojo okolico. Jezersko je gorska občina oziroma gorski kraj. Ob
                  meji ima mnogo značilnosti, ki ga bistveno razlikujejo od nižinskih predelov in
                  seveda Jezerčani tudi sami vidijo v tem, če bodo imeli svojo občino, veliko več
                  možnosti, da hitreje napredujejo, zato vas prosim za podporo k temu amandmaju.
                  Hvala lepa.</p>
            </sp>
            <sp xml:id="SDZ1-Redna-24-1994-09-30.sp206">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Matuš.</p>
            </sp>
            <sp xml:id="SDZ1-Redna-24-1994-09-30.sp207">
               <speaker>ŠTEFAN MATUŠ:</speaker>
               <p>Hvala za besedo. Spoštovani! Imam amandma, ki ne dodaja, ne odvzema, ampak ima
                  drug namen, da bi mesto Jesenice oziroma občino Jesenice preimenovali v mestno
                  občino Jesenice. Občina Jesenice je bila desetletja sposobna na svojem širšem
                  področju izpolnjevati potrebe in interese svojih prebivalcev. Po zdajšnjem
                  predlogu ima nova občina 26 tisoč prebivalcev in obsega širše področje od Vrbe do
                  Hrušice. Ima 2 zdravstvena domova, potem 4 popolne osnovne šole, komunalno je
                  opremljena s čistilno napravo, ima knjižnico itd. Lahko bi še našteval. Poleg tega
                  ima poklicne srednje šole, gimnazijo, bolnišnico, zadovoljivo omrežje javnih
                  služb, gledališče, muzej, lokalno radijsko postajo s predstavniki vseh vrst tiska,
                  športno rekreacijske objekte in znanstveno raziskovalno dejavnost, registrirano v
                  okviru Železarne Jesenice. Telekomunikacijsko je ustrezno povezana z notranjostjo
                  države in s sosednjimi državami, tako Italijo kot Avstrijo.</p>
               <p>Iz naštetega izhaja, da občina Jesenice izpolnjuje pogoje za mestno občino. Ravno
                  tako bi apeliral na vas, da je tudi vlogo oziroma amandma obravnaval Izvršni svet
                  Skupščine občine Jesenice in apeliral, da ta Državni zbor amandma podpre. Moram pa
                  še reči, da so predlog obravnavali tudi na sestanku krajevnih skupnosti, ki ga je
                  sklical predsednik Skupščine občine Jesenice. Tega sestanka so se praktično
                  udeležili vsi predstavniki krajevnih skupnosti in podpirajo zahtevo, da se občino
                  Jesenice preimenuje v mestno občino Jesenice.</p>
               <p>Ta amandma bom podprl, predlagam tudi vam, da ta amandma podprete. Hvala lepa.</p>
            </sp>
            <sp xml:id="SDZ1-Redna-24-1994-09-30.sp208">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Lap ima besedo.</p>
            </sp>
            <sp xml:id="SDZ1-Redna-24-1994-09-30.sp209">
               <speaker>SAŠO LAP:</speaker>
               <p>Hvala za besedo. Ker je glas ljudstva najvišji glas, bi si dovolil prebrati izjavo
                  predstavnika krajevne skupnost Jezersko v Zboru krajevnih skupnosti Občine
                  Kranj.</p>
               <p>Takole so rekli, in mislim, da je v teh nekaj stavkih čisto kratko povedano
                  vse:</p>
               <p>"Krajevna skupnost Jezersko na osnovi pozitivnega izida referenduma za ustanovitev
                  občine Jezersko izraža Svet krajevne skupnosti resen dvom o demokratičnosti dela
                  slovenske Vlade, ki z neupoštevanjem volje ljudi samozadostno oblikuje nove
                  občine, ne glede na povezave, ki niso niti približno življenjske niti vezane na
                  podrobne interese, niso vezane na nič razen na številko 3 tisoč.</p>
               <p>Jezersko je po zakonu uvrščeno v demografsko ogroženo območje v Sloveniji,
                  Jezersko je obmejno območje in Jezersko je izrazito gorska vas. Občina Jezersko je
                  uspešno obstajala v letih 1831-1949, torej več kot 100 let. Sedaj izglasovana bi
                  merila 6881 hektarjev. Pridobitve na področju infrastrukture, ki smo jih ljudje z
                  velikim odpovedovanjem dosegli v zadnjih letih, pa so take, da zadoščajo vsem
                  zakonskim, tudi v septembru spremenjenim zahtevam.</p>
               <p>Ogorčeni zavračamo sedanji vladni predlog, in zahtevamo, da se izglasovana območja
                  bodoče občine Jezersko s posebnim statusom, torej demografsko, obmejno, gorsko
                  upošteva."</p>
               <p>Osebno tudi podpiram, da je krajevna skupnost Jezersko po novem občina. Hvala
                  lepa.</p>
            </sp>
            <sp xml:id="SDZ1-Redna-24-1994-09-30.sp210">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim predstavnike Vlade, da se ne sprehajajo med poslanskimi klopmi,
                  ampak da zasedejo svoja mesta, ki jim pripadajo v tem parlamentu.</p>
               <p>Dajem predlog gospoda Štefana Matuša na glasovanje. Ugotovimo sklepčnost!
                     <stage xml:id="SDZ1-Redna-24-1994-09-30.stage184">(57 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage185">(22 poslancev.)</stage> Je kdo proti? <stage xml:id="SDZ1-Redna-24-1994-09-30.stage186">(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma gospoda Naceta Polajnarja. Ugotovimo sklepčnost!
                     <stage xml:id="SDZ1-Redna-24-1994-09-30.stage187">(44 prisotnih.)</stage> Vem, da ste že utrujeni,  ampak mislim, da je
                  prav, da sejo nadaljujemo. Ugotovimo sklepčnost! <stage xml:id="SDZ1-Redna-24-1994-09-30.stage188">(52
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage189">(28 poslancev.)</stage> Je kdo proti? <stage xml:id="SDZ1-Redna-24-1994-09-30.stage190">(27
                     poslancev.)</stage></p>
               <p>Ugotavljam, da je predlog sprejet.</p>
               <p>Imamo amandma k 49. točki, predlagatelj Vlada Republike Slovenije. Spoštovane
                  kolegice in kolegi! Mislim, če bomo tako glasni, da ne bomo mogli delati.
                  Glasujemo o amandmaju k 49. členu, predlagatelj je Vlada Republike Slovenije.
                  Ugotovimo sklepčnost! <stage xml:id="SDZ1-Redna-24-1994-09-30.stage191">(32 prisotnih.)</stage> Spoštovane kolegice in
                  kolegi! Prosim, da zasedete svoja mesta v dvorani. Gospod Šiftar in gospod Geza
                  Džuban, začel bom klicati po imenu. Prosim, da zasedete svoja mesta. V dvorani
                  skrbi za red predsedujoči, in red je v tem, da je večja tišina in da se ne
                  sprehaja. Ugotovimo sklepčnost! <stage xml:id="SDZ1-Redna-24-1994-09-30.stage192">(56 prisotnih.)</stage></p>
               <p>Kdo je za k 49. členu? <stage xml:id="SDZ1-Redna-24-1994-09-30.stage193">(42 poslancev.)</stage> Je kdo proti? <stage xml:id="SDZ1-Redna-24-1994-09-30.stage194">(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Ker je amandma k 49. členu povezan z amandmajem k 127. členu, ker je Vlada
                  pripravljala amandmaje v dveh delih, predlagam, da glasujemo o amandmaju k 127.
                  členu, ki ga imate na strani 21 pod točko 1. in dajem ta amandma na glasovanje.
                  Amandma je povezan z amandmajem k točki 49. Ugotovimo sklepčnost! <stage xml:id="SDZ1-Redna-24-1994-09-30.stage195">(51
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage196">(42 poslancev.)</stage> Je kdo proti?
                  <stage xml:id="SDZ1-Redna-24-1994-09-30.stage197">(Nihče.)</stage></p>
               <p>Ugotavljam, da smo amandma sprejeli.</p>
               <p>Smo ponovno na strani 10. Imamo amandma k 52. točki. Predlagatelj je gospod Franc
                  Potočnik. Izvolite besedo, gospod Potočnik.</p>
            </sp>
            <sp xml:id="SDZ1-Redna-24-1994-09-30.sp211">
               <speaker>FRANC POTOČNIK:</speaker>
               <p>Spoštovani! Vložil sem pet amandmajev na predlog Komisije za lokalno samoupravo
                  skupščine občine Šmarje pri Jelšah. Ta je prvi, ki govori, da se naselje Pecelj
                  priključi občini Podčetrtek. Tudi v referendumskem območju, na katerem je bil
                  referendum, je bil ta kraj predviden za to občino, ker gravitira k tej občini.
                  Otroci hodijo v šolo tam, na zdravstveni dom so vezani, na zadrugo, tako da upam,
                  da boste ta amandma, ki je pač odraz mnenja Komisije za lokalno samoupravo pri
                  občini, podprli.</p>
            </sp>
            <sp xml:id="SDZ1-Redna-24-1994-09-30.sp212">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage198">(53 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage199">(34 poslancev.)</stage> Je kdo proti? <stage xml:id="SDZ1-Redna-24-1994-09-30.stage200">(5
                     poslancev.)</stage></p>
               <p>Ugotavljam, da je amandma sprejet.</p>
               <p>Imamo 53. točko, imamo amandma - prvo pod številko 1. Predlagateljica je gospa
                  Jana Primožič. Pod številko 2 je predlagatelj gospod Štefan Matuš. Iz opombe pa je
                  razvidno, da je amandma pod številko 2 brezpredmeten, če bo sprejet pod številko
                  1. Želi kdo besedo? <stage xml:id="SDZ1-Redna-24-1994-09-30.stage201">(Ne.)</stage> Dajem amandma pod številko 1 na
                  glasovanje. Ugotovimo sklepčnost! <stage xml:id="SDZ1-Redna-24-1994-09-30.stage202">(51 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage203">(13 poslancev.)</stage> Je kdo proti? <stage xml:id="SDZ1-Redna-24-1994-09-30.stage204">(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Gospod Pregelj, izvolite.</p>
            </sp>
            <sp xml:id="SDZ1-Redna-24-1994-09-30.sp213">
               <speaker>ŽARKO PREGELJ:</speaker>
               <p>Spoštovani! Ugovarjam poteku glasovanja. Menim, da je bilo glasovanje "za"
                  prehitro končano, kajti tisti hip, ko sem pritisnil na tipko, sem videl, da se ni
                  registriralo.</p>
            </sp>
            <sp xml:id="SDZ1-Redna-24-1994-09-30.sp214">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Dal bom glasovanje ponovno na glasovanje oziroma proceduralni predlog,
                  da glasovanje ponovimo. Hkrati pa vas prosim, da bolj pozorno sodelujete pri
                  glasovanju. Na glasovanje dajem predlog, da se glasovanje ponovi, in se hkrati
                  tudi opravičujem, če sem prehitro pritisnil tipko.</p>
               <p>Spoštovane kolegice in kolegi! Prosim, da zasedete svoja mesta, tudi sekretarje
                  prosim, da zasedejo mesta. Ugotovimo sklepčnost! <stage xml:id="SDZ1-Redna-24-1994-09-30.stage205">(54
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage206">(44 poslancev.)</stage> Je kdo proti? <stage xml:id="SDZ1-Redna-24-1994-09-30.stage207">(3
                     poslanci.)</stage></p>
               <p>Ugotavljam, da smo predlog proceduralnega sklepa sprejeli.</p>
               <p>Dajem na glasovanje predlog gospe Jane Primožič k 53. točki pod številko 1.
                  Ugotovimo sklepčnost! <stage xml:id="SDZ1-Redna-24-1994-09-30.stage208">(55 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage209">(24 poslancev.)</stage> Je kdo proti? <stage xml:id="SDZ1-Redna-24-1994-09-30.stage210">(27
                     poslancev.)</stage></p>
               <p>Ugotavljam, da predlog ni sprejet.</p>
               <p>Dajem na glasovanje amandma pod številko 2, ki ga predlaga gospod Štefan Matuš.
                  Ugotovimo sklepčnost! <stage xml:id="SDZ1-Redna-24-1994-09-30.stage211">(53  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage212">(21 poslancev.)</stage> Je kdo proti? <stage xml:id="SDZ1-Redna-24-1994-09-30.stage213">(27
                     poslancev.)</stage></p>
               <p>Ugotavljam, da amandma ni sprejet.</p>
               <p>K 54. točki imamo amandma gospoda Marjana Šetinca. Ugotovimo sklepčnost!
                     <stage xml:id="SDZ1-Redna-24-1994-09-30.stage214">(55 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage215">(20 poslancev.)</stage> Je kdo proti? <stage xml:id="SDZ1-Redna-24-1994-09-30.stage216">(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Smo na strani 11, 12, k 59. točki. Imamo amandma predlagatelja Cirila Pucka. Vlada
                  ne podpira amandmaja.</p>
               <p>Gospod Korošec ima besedo.</p>
            </sp>
            <sp xml:id="SDZ1-Redna-24-1994-09-30.sp215">
               <speaker>BOJAN KOROŠEC:</speaker>
               <p>Spoštovane poslanke in poslanci! V Sloveniji so majhni in veliki kraji, bolj in še
                  bolj pomembni. Eni ležijo v osrednjem delu Slovenije, drugi pa v obmejnem, več kot
                  demografsko ogroženem področju, ki je iz slovenskega nacionalnega stališča še
                  posebno važno. Takšne kraje povsod v svetu še posebej negujejo. Tak kraj je tudi
                  Kobilje, ki je od vsega svojega obstoja naprej oaza slovenstva, obkrožena z
                  madžarskimi vasmi in madžarskim življem. Vse oblasti in sistemi so podpirali
                  razvoj tega kraja in slovenstva v najbolj severovzhodnem kraju Slovenije. Kraj
                  izpolnjuje pogoje, navedene v 13. členu, ima popolno osnovno šolo, cerkev, urejena
                  je preskrba z življenjskimi potrebščinami, komunalna opremljenost, knjižnica,
                  športni objekti, prostori za upravno dejavnost lokalnih skupnosti, tu je tovarna s
                  40 zaposlenimi, več obrtnikov, kmečki turizem, maloobmejni prehod z Madžarsko, ki
                  je predviden za razširitev in povečanje v mednarodni mejni prehod. Krajani Kobilja
                  so svojo odločitev o lastni občini izrazili na nedavnem, visoko pozitivno
                  izraženem referendumu, in sicer 82%. Predlagani amandma za novo občino Kobilje
                  upošteva specifičnosti: obmejno lego, demografsko ogroženo območje, zgodovinske in
                  kulturne specifičnosti in predvsem slovenski nacionalni interes, zato upam, da
                  boste predlagani predlog podprli. Hvala.</p>
            </sp>
            <sp xml:id="SDZ1-Redna-24-1994-09-30.sp216">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage217">(57 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage218">(52 poslancev.)</stage> Je kdo proti? <stage xml:id="SDZ1-Redna-24-1994-09-30.stage219">(1
                     poslanec.)</stage></p>
               <p>Ugotavljam, da smo predlog sprejeli.</p>
               <p>K 61. točki imamo 3 amandmaje gospoda dr. Franceta Zagožna in bi prosil, da
                  povedo, o katerih vse bomo glasovali, ker so bili tudi umiki. V pregledu imate pa
                  samo en amandma. Prosim, gospod Zagožen.</p>
            </sp>
            <sp xml:id="SDZ1-Redna-24-1994-09-30.sp217">
               <speaker>DR. FRANC ZAGOŽEN:</speaker>
               <p>Opravičujem se, ker sem včeraj tako nerodno napisal amandma, da sem moral dati
                  amandma na amandma, pa se mi je ponovno zgodila napaka. Tisto danes umikam in
                  dajem drugo. Gre za amandmaje k 61., 78. in 80. točki. Vlada se s predlogom
                  strinja, glasovati bo pa treba o teh amandmajih na amandma in potem o tistih
                  amandmajih, ki so bili vloženi včeraj prvič.</p>
            </sp>
            <sp xml:id="SDZ1-Redna-24-1994-09-30.sp218">
               <speaker>PODPREDSEDNIK VLADIMIR TOPLER:</speaker>
               <p>Ne vem, kateri je bil včeraj prvi vložen.</p>
            </sp>
            <sp xml:id="SDZ1-Redna-24-1994-09-30.sp219">
               <speaker>DR. FRANC ZAGOŽEN:</speaker>
               <p>To je v seznamu.</p>
            </sp>
            <sp xml:id="SDZ1-Redna-24-1994-09-30.sp220">
               <speaker>PODPREDSEDNIK VLADIMIR TOPLER:</speaker>
               <p>Glasovali bomo najprej o amandmaju na amandma k 61. točki, ki jo imate v pregledu
                  na strani 12; amandma na amandma se glasi tako: v 61. točki se doda tekst 61 a
                  Ljubno - Ljubno ob Savinji, Jovanje, Melišče, Okonina, Planina, Primož pri
                  Ljubnem, Radmerje, Savina, Tad. Sedež občine Ljubno je v Ljubnem ob Savinji. Prvi
                  občinski svet šteje 10 članov. To je amandma na amandma k 61. členu. Ugotovimo
                  sklepčnost! <stage xml:id="SDZ1-Redna-24-1994-09-30.stage220">(44 prisotnih.)</stage> Prosim, da ugotovimo prisotnost.
                     <stage xml:id="SDZ1-Redna-24-1994-09-30.stage221">(51 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage222">(21 poslancev.)</stage> Je kdo proti? <stage xml:id="SDZ1-Redna-24-1994-09-30.stage223">(21
                     poslancev.)</stage></p>
               <p>Na glasovanje dajem predlog, da glasovanje ponovimo. Ugotovimo sklepčnost! Prosim
                  vas za malo več pozornosti. Vsi govorite povprek in ne sodelujete pri glasovanju.
                  Ugotovimo sklepčnost! <stage xml:id="SDZ1-Redna-24-1994-09-30.stage224">(53 prisotnih.)</stage></p>
               <p>Kdo je za, da se glasovanje ponovi? <stage xml:id="SDZ1-Redna-24-1994-09-30.stage225">(45 poslancev.)</stage> Je kdo proti?
                     <stage xml:id="SDZ1-Redna-24-1994-09-30.stage226">(4 poslanci.)</stage></p>
               <p>Ugotavljam, da bomo glasovanje ponovili.</p>
               <p>Glasujemo o amandmaju na amandma gospoda Zagožna. Ugotovimo sklepčnost! <stage xml:id="SDZ1-Redna-24-1994-09-30.stage227">(57
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage228">(36 poslancev.)</stage> Je kdo proti? <stage xml:id="SDZ1-Redna-24-1994-09-30.stage229">(16
                     poslancev.)</stage></p>
               <p>Ugotavljam, da smo amandma na amandma sprejeli.</p>
               <p>Sedaj dajem na glasovanje amandma k 61. točki pod številko 1, ki jo imate v vašem
                  pregledu. Ugotovimo sklepčnost! <stage xml:id="SDZ1-Redna-24-1994-09-30.stage230">(56 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage231">(27 poslancev.)</stage> Je kdo proti? <stage xml:id="SDZ1-Redna-24-1994-09-30.stage232">(26
                     poslancev.)</stage></p>
               <p>Ugotavljam, da smo amandma sprejeli.</p>
               <p>Smo pri 63. točki. Imamo amandma, ki ga predlaga gospod Zoran Thaler. Ugotovimo
                  sklepčnost! Umik, hvala lepa.</p>
               <p>Imamo amandma k 64. točki, predlagateljica je gospa Nada Skuk. Izvolite
                  besedo.</p>
            </sp>
            <sp xml:id="SDZ1-Redna-24-1994-09-30.sp221">
               <speaker>NADA SKUK:</speaker>
               <p>Hvala za besedo. Spoštovani! Vsi našteti kraji pod to točko predstavljajo, bi tako
                  rekla, Bloško planoto, to je posebna planota v Sloveniji, ki leži nad 800 metrov
                  nadmorske višine. To področje je bilo pred vojno že svoja občina. Žal pa, ker je
                  bila potem združena v veliko občino, v kateri smo združeni kot sedem krajevnih
                  skupnosti, z zelo različno problematiko, se to področje zelo slabo razvija in je
                  vseskozi odrinjeno, tako da so zato ljudje na referendumu s preko 70%  odločali,
                  da želijo svojo občino, ker si želijo svoje probleme sami urejati. Seveda pa ne
                  zadovoljujejo kriterija s 5.000 prebivalci. Če pa bo ta občina oziroma to
                  referendumsko območje združeno še v kakršnokoli drugo občino, bo še vedno manj
                  prebivalcev na tem področju, ker, kot sem rekla, nihče dovolj ne poskrbi za to
                  opustošeno področje in se bodo prebivalci sami najbolje zavzemali, da uredijo te
                  kraje in da se ohrani poselitev podeželja. Mislim, da ta občina zasluži, da se kot
                  občina s posebnim statusom, kot gorska občina in kot samostojna razvija, zato
                  predlagam, da me podprete v tem predlogu in glasujete za samostojno občino
                  Bloke.</p>
            </sp>
            <sp xml:id="SDZ1-Redna-24-1994-09-30.sp222">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prehajamo na odločanje o predlogu amandmajev. Ugotovimo sklepčnost!
                     <stage xml:id="SDZ1-Redna-24-1994-09-30.stage233">(48 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage234">(21 poslancev.)</stage> Je kdo proti? <stage xml:id="SDZ1-Redna-24-1994-09-30.stage235">(26
                     poslancev.)</stage></p>
               <p>Ugotavljam, da amandma ni sprejet.</p>
               <p>K 65. točki imamo amandma gospoda Toneta Partljiča, Vlada ga ne nasprotuje. Gospod
                  Partljič ima besedo.  </p>
            </sp>
            <sp xml:id="SDZ1-Redna-24-1994-09-30.sp223">
               <speaker>TONE PARTLJIČ:</speaker>
               <p>Hvala lepa za besedo. Tu gre za občino Ruše, ki se je na referendumih odločila za
                  eno občino. Danes je bil citiran eden od teh krajev, Selnica, ki je zdaj po tem
                  vladnem načrtu predvidena za občino, kjer je bil pravzaprav najnižji, 11%, se
                  spomnite, Jelinčič je citiral. Ker Vlada ne nasprotuje, predlagam, da preprosto ti
                  trije kraji ostanejo v eni občini Ruše. Tu bi si drznil opombo, kako se vam
                  nekaterim kar čudim, ne da bi načenjal polemiko, ali vzbujal kakšne replike, se
                  kar čudim, kako vehementno nastopate v imenu volje volivcev. Tukaj imam zelo
                  veliko težavo. Na eni strani je bila volja izražena na referendumu, iz drugih
                  krajev kličejo, referendum je bil pod posebno presijo, to ni, mi zahtevamo to
                  tako, da se mi zdi, da je pravzaprav to nekoliko problematično. Vendar, na
                  referendumu in na občinski skupščini so se odločili tako. Edino željo kaže
                  Lovrenc, ki pa se bo pač kasneje razdružil, če bo imel pogoje. Vas prosim, da
                  potrdite to in s tem zmanjšamo tudi število občin in v bistvu smo tudi tu, ker je
                  druga skupina tako sodila.</p>
            </sp>
            <sp xml:id="SDZ1-Redna-24-1994-09-30.sp224">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotavljamo prisotnost. Ugotovimo sklepčnost! <stage xml:id="SDZ1-Redna-24-1994-09-30.stage236">(55
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage237">(42 poslancev.)</stage> Je kdo proti? <stage xml:id="SDZ1-Redna-24-1994-09-30.stage238">(7
                     poslancev.)</stage></p>
               <p>Ugotavljam, da smo predlog sprejeli.</p>
               <p>K 68. točki imamo predlog skupine poslancev, prvopodpisani gospod Geza Džuban pod
                  točko 1; pod točko 2 skupina poslancev, prvopodpisana gospa Maria Pozsonec. Pod
                  številko 2 amandmaja Vlada ne podpira, podpira pa amandma pod številko 1. Želi kdo
                  besedo? <stage xml:id="SDZ1-Redna-24-1994-09-30.stage239">(Ne.)</stage> Dajem amandma pod številko 1 na glasovanje. Ugotovimo
                  sklepčnost! <stage xml:id="SDZ1-Redna-24-1994-09-30.stage240">(53 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage241">(38 poslancev.)</stage> Je kdo proti? <stage xml:id="SDZ1-Redna-24-1994-09-30.stage242">(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma pod številko 2 gospe Marie Pozsonec. Obrazložitev
                  glasu.</p>
            </sp>
            <sp xml:id="SDZ1-Redna-24-1994-09-30.sp225">
               <speaker>MARIA POZSONEC:</speaker>
               <p>Spoštovani! V imenu krajevne skupnosti Prosenjakovci sem vložila amandma z
                  vsebino, da bi bile vasi, ki so sestavljale referendumsko enoto, izločene iz
                  področja občine Moravci - Martjanci.</p>
               <p>Utemeljila sem s tem, da vsi strokovni in vladni predlogi Prosenjakovce omenjajo
                  kot samostojno občino. Na referendumu so se prebivalci zgoraj naštetih vasi v zelo
                  visokem odstotku, nad 70%, opredelili za ustanovitev samostojne občine. Razen
                  števila prebivalcev izpolnjujejo vse pogoje.</p>
               <p>Da ne bi govorila, bi citirala samo stavek iz njihovega pisma. "Vasi:
                  Prosenjakovci, Čikečka vas, Ivanševci, Motvarjevci, Središče, Berkovci, Lončarevci
                  se ne strinjamo z novim predlogom formiranja občin, ker menimo, da je to nekakšna
                  - umetna tvorba, kajti s področjem, v katero nas silijo, nismo imeli do sedaj
                  nobenih povezav.</p>
               <p>Razen števila prebivalcev izpolnjujemo pogoje. In še ta pogoj bi moral biti izjema
                  zaradi specifike področja narodnostno mešano področje, demografsko ogroženo
                  obmejno področje."</p>
               <p>Zelo vesela sem bila pri izidu glasovanja pri občini Kobilje. Upam, da bomo zmogli
                  z istimi argumentacijami tudi sedaj doseči takšen uspeh. Hvala.</p>
            </sp>
            <sp xml:id="SDZ1-Redna-24-1994-09-30.sp226">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Predlog gospe Marie Pozsonec dajem na glasovanje. Ugotovimo
                  sklepčnost! <stage xml:id="SDZ1-Redna-24-1994-09-30.stage243">(55 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage244">(21 poslancev.)</stage> Je kdo proti? <stage xml:id="SDZ1-Redna-24-1994-09-30.stage245">(28
                     poslancev.)</stage></p>
               <p>Ugotavljam, da amandma ni sprejet.</p>
               <p>Smo na strani štirinajst. K 69. točki imamo dva predloga, ki ju predlaga gospod
                  Marjan Stanič. Pod številko ena ga Vlada ne podpira. Pod številko dva nimamo
                  mnenja.</p>
               <p>Želi kdo besedo? Gospod Stanič, prosim.</p>
            </sp>
            <sp xml:id="SDZ1-Redna-24-1994-09-30.sp227">
               <speaker>MARJAN STANIČ:</speaker>
               <p>Hvala lepa za besedo. Spoštovani! Ta amandma sem vložil, ker predlagatelj pri
                  oblikovanju občin ni upošteval želje prebivalcev naselij: Dvor, Medno in
                  Stanežiče, ki so želele sooblikovati občino Šentvid nad Ljubljano in če ne bi bila
                  oblikovana občina Šentvid, kot vemo, danes ni bila oblikovana, je želja omenjenih
                  treh naselij, priključiti se k občini Medvode.</p>
               <p>Na referendumu 1992 leta so glasovali za občino Šentvid. Na referendumu 1994 leta
                  pa so se opredelili večinsko proti Ljubljani.</p>
               <p>Tukaj imam uradne podatke, da ne bi gospod Rupel zopet negiral, hkrati bi pa
                  prosil kolega poslanca, gospoda Kopača, ki je domačin oziroma Medenčan, da iz prve
                  roke obrazloži voljo omenjenih ljudi v tem naselju. Hvala lepa.</p>
            </sp>
            <sp xml:id="SDZ1-Redna-24-1994-09-30.sp228">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopač, prosim.</p>
            </sp>
            <sp xml:id="SDZ1-Redna-24-1994-09-30.sp229">
               <speaker>JANEZ KOPAČ:</speaker>
               <p>Hvala lepa. Tudi sam bom rekel tako, kot prej gospod Pavlica, v zvezi z lokalno
                  samoupravo se praktično nisem nikoli oglasil, tokrat se pa bom.</p>
               <p>Namreč živim v Mednem. Sicer ne vem, ali je gospod Stanič - in sem, in moj rod je
                  tam že štiristo let in ima najstarejši rodovnik v tej vasi. Ne vem, ali je gospod
                  Stanič vložil amandma zato, da bi jezil mene, ampak ko sem pripovedoval v naši
                  vasi, kakšen amandma je vložil so se seveda vsi zgražali nad takim predlogom.</p>
               <p>Medno, Stanežiče in Dvor nikoli v zgodovini niso gravitirale na Medvode. Bile so
                  res tri leta po drugi svetovni vojni pod Medvodami, ampak občani so bili tako zelo
                  jezni na to, da so z nekim takratnim referendumom takoj po drugi svetovni vojni
                  zahtevali prepis h takratni občini Ljubljana - Šentvid oziroma Šentvid in seveda
                  je tako potem tudi ostalo.</p>
               <p>Glasoval bom proti in če kdo kaj verjame volji prebivalcev, bo seveda glasoval
                  proti. Vidim pa tudi, da Vlada tega ne podpira. Hvala lepa.</p>
            </sp>
            <sp xml:id="SDZ1-Redna-24-1994-09-30.sp230">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Stanič ima besedo.</p>
            </sp>
            <sp xml:id="SDZ1-Redna-24-1994-09-30.sp231">
               <speaker>MARJAN STANIČ:</speaker>
               <p>Spoštovani! Za mene je volja ljudi uradni dokument in na referendumu, ki je bil v
                  gasilskem domu Medno, to se pravi za 40 ljudi 100 proti. To se pravi 32% je bilo
                  za Ljubljano, 67,6% pa proti. Ne vem, kako se lahko večinski del ljudi zgraža?</p>
            </sp>
            <sp xml:id="SDZ1-Redna-24-1994-09-30.sp232">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopač.</p>
            </sp>
            <sp xml:id="SDZ1-Redna-24-1994-09-30.sp233">
               <speaker>JANEZ KOPAČ:</speaker>
               <p>Bom še enkrat rekel, takrat je bilo referendumsko vprašanje za veliko občino
                  Ljubljana, za kakršno je bil pač referendumski okoliš določen v odloku, ki smo ga
                  tukaj sprejeli na podlagi odločitve Državnega zbora. In kot veste, je bila tudi
                  večina prebivalcev Mesta Ljubljana, vključno s tistimi, ki so v občini Center
                  proti ustanovitvi Mesta Ljubljane. Tako, da bi pravzaprav tudi za njih lahko
                  rekli, morda so bili za občino Medvode. Menim sicer, da niso bili. Treba je pa
                  povedati tudi to, da je gospod Stanič čisto korektno, čeprav mi je priznal, da ne
                  pozna lokalnih razmer, vložil amandma na podlagi pisma, ki mu ga je poslal župan
                  sedanje občine Ljubljana-Šiška gospod Žagar, ki mislim, da je edini kandidat za
                  bodočega medvoškega župana in verjamem, da si ta gospod želi nekoliko povečati
                  območje. Vsekakor pa lahko rečem, da vsaj za ljudi, ki jih poznam, odločitev, kot
                  izhaja iz amandmaja gospoda Staniča, ne bi bila v skladu z njihovo voljo. Hvala
                  lepa.</p>
            </sp>
            <sp xml:id="SDZ1-Redna-24-1994-09-30.sp234">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Mozetič, hvala lepa. Glasujemo pod točko 1, amandma, ki se
                  nanaša na 69. točko. Ugotovimo sklepčnost! <stage xml:id="SDZ1-Redna-24-1994-09-30.stage246">(55 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage247">(20 poslancev.)</stage> Je kdo proti? <stage xml:id="SDZ1-Redna-24-1994-09-30.stage248">(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Dajem na glasovanje amandma pod točko 2. Ugotovimo sklepčnost! <stage xml:id="SDZ1-Redna-24-1994-09-30.stage249">(49
                     prisotnih.)</stage></p>
               <p>Obrazložitev glasu, izvolite gospod Kopač.</p>
            </sp>
            <sp xml:id="SDZ1-Redna-24-1994-09-30.sp235">
               <speaker>JANEZ KOPAČ:</speaker>
               <p>Hvala lepa. Mislil sem, da bo sicer prišel gospod Stanič. On je vložil dva
                  amandmaja na isto temo. In eden ni v pregledu. Ta, ki je v pregledu, se nanaša na
                  naselje Setnica, vendar je del le-tega in na naselje Belo, ki sta tamle gor blizu
                  Toškega čela. Podpiram ta njegov amandma, vendar je v nasprotju z načelom
                  nedeljivosti naselij. Zato je gospod Stanič, kar sva se prej pogovarjala, vložil
                  še en amandma, ki se nanaša samo na naselje Belo in na njegovo prestavitev iz
                  predvidene občine Dobrova v občino Medvode. Zagotavljam, tudi danes so me klicali
                  iz te vasi, da je ta amandma res močno v skladu z voljo teh prebivalcev in tudi
                  edino logičen, ker vas Belo nima fizične povezave, razen steze na drugo stran, ima
                  pa seveda asfaltirano cesto in vsakodnevno življenje proti Medvodam. Zatorej ta
                  amandma gospoda Staniča, ki se nanaša na prestavitev vasi Belo podpiram. Ta, ki se
                  pa tiče vasi Belo in štirih hiš iz Setnice, ker to je tista Setnica-del, pa ne
                  morem, ker pač gre za nedeljivost naselij.</p>
               <p>Predlagam, da se najprej glasuje o amandmaju, ki se nanaša samo na vas Belo,
                  medtem ko o tem, ki je v pregledu pa pravzaprav ne, ker mislim, da se sploh o njem
                  ne more glasovati, ker je v nasprotju z načelom nedeljivosti. Hvala lepa.</p>
            </sp>
            <sp xml:id="SDZ1-Redna-24-1994-09-30.sp236">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Mozetič.</p>
            </sp>
            <sp xml:id="SDZ1-Redna-24-1994-09-30.sp237">
               <speaker>MIROSLAV MOZETIČ:</speaker>
               <p>Hvala za besedo. Zdaj gre za Medvode, se pa moram oglasiti. Mislim, da bi kljub
                  vsemu bilo prav, da se glasuje za ta amandma, ki vključuje tudi Setnica-del.
                  Gospod Kopač ni čisto natančno povedal, Belo ima tudi na drugo stran povezavo,
                  Setnica, to so štiri hiše, ki so na to stran Grmade, ker ta vas Setnica praktično
                  vas, to so tukaj štiri hiše, pa na drugi strani Grmade, torej na medvodško stran
                  štiri hiše, pa na drugo stran Grmade štiri ali tri hiše. Te štiri hiše so vse
                   podpisale, da so in ta del je dejansko, te štiri hiše so povezane samo z
                  Medvodami, na žalost ne z asfaltirano cesto, ampak s kolovozom. Imajo telefon,
                  elektriko in kabelsko televizijo, vse iz medvodške strani. Čez Grmado pa bi morali
                  iti po poti oziroma stezi na drugo stran. Tako da tukaj, mislim, da ne bi naredili
                  prav grozno velike napake, če bi sprejeli ta del, ki govori o ob Belo in tudi
                  naselje Setnica oziroma te štiri hiše, ki so na tej strani. Sicer nujno je, da se
                  vsaj Belo, ker Belo je gotovo naselje, ampak v bistvu je tudi Setnica, te štiri
                  hiše. Ne bi bila nobena napaka, če to podpremo, kar je pod točko 2. Hvala
                  lepa.</p>
            </sp>
            <sp xml:id="SDZ1-Redna-24-1994-09-30.sp238">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Stanič, prosim.</p>
            </sp>
            <sp xml:id="SDZ1-Redna-24-1994-09-30.sp239">
               <speaker>MARJAN STANIČ:</speaker>
               <p>Hvala lepa za besedo. Večji del je že povedal gospod Mozetič. V bistvu bi povedal
                  to, da te štiri hiše oziroma prebivalci so vsi zbrali podpise in te podpise
                  zbirajo že 10 let, ker si želijo prestopiti v to občino, ki gravitira. Mislim, da
                  Vlada ima te podpise in bi prosil, če bi predstavnik Vlade povedal, če je možno te
                  štiri hiše vključiti, ker je potem verjetno manj možnosti, da bi se lahko
                  priključili k želeni občini Medvode. Hvala lepa.</p>
            </sp>
            <sp xml:id="SDZ1-Redna-24-1994-09-30.sp240">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Vlaj ima besedo. Gospod Stanič, sprašujem vas, ali se
                  strinjate, da najprej glasujemo o amandmaju, ki ste ga naknadno vložili, ki ga ni
                  v predlogu, ker če je ta sprejet, je potem amandma pod številko 2 brezpredmeten?
                  Prav, se strinjate. Gospod Vlaj, imate besedo. Prosim.</p>
            </sp>
            <sp xml:id="SDZ1-Redna-24-1994-09-30.sp241">
               <speaker>MAG. STANE VLAJ:</speaker>
               <p>Hvala lepa. Spoštovani! Vlada pozna ta problem, te vasi in teh štirih hiš in se
                  strinja s tem predlogom, da se končno reši situacija. Mislimo tudi, da bi že
                  občinska skupščina v skladu z veljavnim zakonom in pravilnikom o razporejanju
                  naselij oziroma dela naselij, to prej že rešila, tako da temu predlogu ne
                  nasprotujemo.</p>
            </sp>
            <sp xml:id="SDZ1-Redna-24-1994-09-30.sp242">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Stanič pravi, da je potrebno najprej glasovati o amandmaju, ki
                  ga imamo pod številko 2 v predlogu in ga dajem na glasovanje.</p>
               <p>Kolegice in kolegi! Glasujemo o amandmaju pod številko 2, ki je pregledu k 69.
                  točki. Ugotovimo sklepčnost! <stage xml:id="SDZ1-Redna-24-1994-09-30.stage250">(49 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage251">(48 poslancev.)</stage> Je kdo proti?
                  <stage xml:id="SDZ1-Redna-24-1994-09-30.stage252">(Nihče.)</stage></p>
               <p>Ugotavljam, da smo ta amandma sprejeli.</p>
               <p>Tako je ta naknadni amandma, ki se je nanašal samo na naselje Belo,
                  brezpredmeten.</p>
               <p>Smo pri 78. točki, imamo amandma predlagatelja gospoda Franca Zagožna in imamo
                  prav tako amandma na amandma. Gospod Zagožen ima besedo.</p>
            </sp>
            <sp xml:id="SDZ1-Redna-24-1994-09-30.sp243">
               <speaker>DR. FRANC ZAGOŽEN:</speaker>
               <p>Spoštovane poslanke in poslanci! Gre torej za drugi del tega sklopa amandmajev;
                  prvi je bil sprejet tudi v skladu z mnenjem Vlade. Zdaj gre pravzaprav najprej za
                  povezavo in bom seveda glasoval za to; najprej o amandmaju na amandma in potem o
                  amandmaju k 78 točki.</p>
            </sp>
            <sp xml:id="SDZ1-Redna-24-1994-09-30.sp244">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Najprej dajem na glasovanje amandma na amandma, ki se glasi: amandma k
                  78 točki: za besedo "Žlabor" se postavi pika. Ostali tekst se črta.</p>
               <p>Obrazložitev je povedal gospod Zagožen. To je amandma na amandma Ugotovimo
                  sklepčnost! <stage xml:id="SDZ1-Redna-24-1994-09-30.stage253">(52 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage254">(30 poslancev.)</stage> Je kdo proti? <stage xml:id="SDZ1-Redna-24-1994-09-30.stage255">(5
                     poslancev.)</stage></p>
               <p>Ugotavljam, da smo amandma na amandma sprejeli.</p>
               <p>Na glasovanje dajem amandma k 78 točki gospoda Zagožna. Ugotovimo sklepčnost!
                     <stage xml:id="SDZ1-Redna-24-1994-09-30.stage256">(49 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage257">(36 poslancev.)</stage> Je kdo proti? <stage xml:id="SDZ1-Redna-24-1994-09-30.stage258">(4
                     poslanci.)</stage></p>
               <p>Ugotavljam, da smo amandma k 78 točki sprejeli.</p>
               <p>K 79 točki je bil amandma gospoda Maksa Suška, ki ga umika.</p>
               <p>K 80 točki imamo amandma gospoda doktorja Franca Zagožna in ga dajem na
                  glasovanje. Ugotovimo sklepčnost! <stage xml:id="SDZ1-Redna-24-1994-09-30.stage259">(48 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage260">(25 poslancev.)</stage> Je kdo proti? <stage xml:id="SDZ1-Redna-24-1994-09-30.stage261">(24
                     poslancev.)</stage></p>
               <p>Ugotavljam, da je amandma sprejet.</p>
               <p>Prosim? Na glasovanje dajem predlog, da ponovimo glasovanje. Boste dobili besedo.
                  Samo malo, najprej moramo o tem glasovati, potem dobite besedo. Ugotovimo
                  sklepčnost! <stage xml:id="SDZ1-Redna-24-1994-09-30.stage262">(50 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage263">(45 poslancev.)</stage> Je kdo proti?
                  <stage xml:id="SDZ1-Redna-24-1994-09-30.stage264">(Nihče.)</stage></p>
               <p>Ugotavljam, da bomo glasovanje ponovili.</p>
               <p>Gospod Zagožen ima proceduralno.</p>
            </sp>
            <sp xml:id="SDZ1-Redna-24-1994-09-30.sp245">
               <speaker>DR. FRANC ZAGOŽEN:</speaker>
               <p>Samo pojasniti želim, da je ta amandma vezan na prejšnja dva. Ker sta bila
                  prejšnja dva sprejeta, je to pravzaprav nujno, da je sprejet tudi ta, ker če ne,
                  nekaj krajev ne bo v nobeni občini.</p>
               <p>Kot pravim, Vlada se s celotnim predlogom strinja. Zakon moramo sprejeti tak, da
                  bo vsak kraj v neki občini. Hvala.</p>
            </sp>
            <sp xml:id="SDZ1-Redna-24-1994-09-30.sp246">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospa Pečanova, prosim. Kolegice in kolegi! Vsi
                  smo že malce utrujeni, toda prosim vas, da še potrpimo in končamo drugo obravnavo,
                  nato bomo pa naredili odmor in potem še tretjo obravnavo in sprejem zakona.
                  Prosim, gospa Pečanova.</p>
            </sp>
            <sp xml:id="SDZ1-Redna-24-1994-09-30.sp247">
               <speaker>BREDA PEČAN:</speaker>
               <p>Vidite, gospod predsedujoči, kolegice in kolegi! Ravno to kar ste povedali, sem
                  hotela povedati, da se ne bi ustrašili, kolegice in kolegi! Če bomo karkoli sedaj
                  morda napačno izglasovali, bomo imeli še v tretji obravnavi možnost popraviti.
                  Hvala.                                        </p>
            </sp>
            <sp xml:id="SDZ1-Redna-24-1994-09-30.sp248">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi besedo predstavnik Vlade? <stage xml:id="SDZ1-Redna-24-1994-09-30.stage265">(Ne.)</stage> Dajem predlog
                  gospoda Zagožna na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage266">(58
                     prisotnih.)</stage></p>
               <p>Bomo počakali, prosim vas da zasedete svoja mesta, kot sem vas že tolikokrat
                  prosil danes.</p>
               <p>Kdo je za? <stage xml:id="SDZ1-Redna-24-1994-09-30.stage267">(34 poslancev.)</stage> Je kdo proti? <stage xml:id="SDZ1-Redna-24-1994-09-30.stage268">(21
                     poslancev.)</stage></p>
               <p>Ugotavljam, da je predlog sprejet.</p>
               <p>Smo pri 81. točki. Imamo dva amandmaja. Prvega predlaga gospod Dragan Černetič in
                  drugega predlaga Vlada Republike Slovenije. Želi kdo besedo? Dajem predlog gospoda
                  Dragana Černetiča na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage269">(44
                     prisotnih.)</stage> Prosim, da ponovno ugotovimo prisotnost. <stage xml:id="SDZ1-Redna-24-1994-09-30.stage270">(54
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage271">(30 poslancev.)</stage> Je kdo proti? <stage xml:id="SDZ1-Redna-24-1994-09-30.stage272">(9
                     poslancev.)</stage></p>
               <p>Ugotavljam, da je amandma sprejet.</p>
               <p>Amandma je povezan tudi s točko 110. Dajem na glasovanje amandma k točki 110. Isti
                  predlagatelj na strani 19. Ugotovimo sklepčnost! <stage xml:id="SDZ1-Redna-24-1994-09-30.stage273">(56
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage274">(37 poslancev.)</stage> Je kdo proti? <stage xml:id="SDZ1-Redna-24-1994-09-30.stage275">(4
                     poslanci.)</stage></p>
               <p>Ugotavljam, da smo k točki 110. sprejeli amandma.</p>
               <p>Vračamo se ponovno na točko 2 - amandma, ki ga predlaga Vlada. Samo malo, prosil
                  bi Vlado, da pove ali je amandma, ker smo sprejeli amandma pod točko 1 še
                  predmeten ali je brezpredmeten? Prosim, gospod Vlaj, če se posvetujete ali je
                  potrebno, da o njem glasujemo. Ali je potrebno glasovati ali ne, gospod Vlaj? Je
                  potrebno glasovati.</p>
               <p>Na glasovanje dajem amandma pod točko 2 k 81. točki. To je amandma Vlade.
                  Ugotovimo sklepčnost! <stage xml:id="SDZ1-Redna-24-1994-09-30.stage276">(57 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage277">(39 poslancev.)</stage> Je kdo proti? <stage xml:id="SDZ1-Redna-24-1994-09-30.stage278">(5
                     poslancev.)</stage></p>
               <p>Ugotavljam, da smo amandma Vlade sprejeli.</p>
               <p>Prosim, proceduralno ima gospod Kreft.</p>
            </sp>
            <sp xml:id="SDZ1-Redna-24-1994-09-30.sp249">
               <speaker>DR. LEV KREFT:</speaker>
               <p>Saj me boste popravili, gospod predsedujoči, če to ni čisto proceduralno, ampak se
                  ob tem, kar smo sprejeli, seveda postavlja vprašanje, kje je zdaj to naselje.</p>
            </sp>
            <sp xml:id="SDZ1-Redna-24-1994-09-30.sp250">
               <speaker>PODPREDSEDNIK VLADIMIR TOPLER:</speaker>
               <p>Prav zaradi teh podobnih razmislekov sem vprašal Vlado. Vlada je rekla, da moramo
                  glasovati tudi o tem amandmaju, iz obrazložitve je pa vidno, da je to sedaj v
                  Zrečah. K 84 točki imamo amandma gospoda Jelinčiča, ki ga pa umika in nadomešča z
                  novim, ki se glasi: v točki 84 Piran, se dodajo 4 zaselki, in sicer: Bužini,
                  Mlini, Škodelin, Škrile. Ali želi kdo besedo? Ta predlog dajem na glasovanje.
                  Ugotovimo sklepčnost! <stage xml:id="SDZ1-Redna-24-1994-09-30.stage279">(57 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage280">(51 poslancev.)</stage> Je kdo proti? <stage xml:id="SDZ1-Redna-24-1994-09-30.stage281">(1
                     poslanec.)</stage></p>
               <p>Ugotavljam, da smo amandma k 84 točki sprejeli.</p>
               <p>V 85 točki imamo amandma gospoda Marijana Poljšaka. Črta se občina številka 85
                  Pivka in se z vsemi kraji vključi v občino številka 90, to je Postojna. Ali želi
                  kdo besedo? Gospod Poljšak, izvolite.</p>
            </sp>
            <sp xml:id="SDZ1-Redna-24-1994-09-30.sp251">
               <speaker>MARIJAN POLJŠAK:</speaker>
               <p>Verjetno je mnenje o tem, kaj je prav in kaj narobe, deljeno, ampak vložil sem ta
                  amandma zato, ker so me klicali moji volivci in rekli: "Pivka je bila že prej
                  izglasovana". Ni bila izglasovana kot občina in zato naj poskrbim za to in sem
                  danes zjutraj vložil ta amandma. Vprašal tiste, ki so me klicali, ali je to več
                  ljudi, ki je klicalo oziroma, kakšno je to mnenje, ali je to samo posameznik ali
                  jih je več. Povedali so mi, da je to več ljudi in menim, da lahko sprejmemo ta
                  amandma, ker se ujema z rezultatom na referendumskem območju. Hvala.</p>
            </sp>
            <sp xml:id="SDZ1-Redna-24-1994-09-30.sp252">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Ribičič, prosim.</p>
            </sp>
            <sp xml:id="SDZ1-Redna-24-1994-09-30.sp253">
               <speaker>DR. CIRIL RIBIČIČ:</speaker>
               <p>Spoštovani! Te vrste razprava tako in tako ni bila običajna pri tem odločanju,
                  ampak se je odločalo po drugih kriterijih, bi pa rad potrdil, da to, kar je
                  navedel gospod Poljšak - v Pivki je bil negativen rezultat, poleg tega se dodajajo
                  nekatera naselja, ki so bila v drugem referendumskem območju, v Postojni je pa bil
                  rezultat pozitiven, tako da osebno bom podprl amandma. Mislim, da je smiseln.
                  Hvala lepa.</p>
            </sp>
            <sp xml:id="SDZ1-Redna-24-1994-09-30.sp254">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! Glasujemo o amandmaju gospoda Marijana Poljšaka.
                     <stage xml:id="SDZ1-Redna-24-1994-09-30.stage282">(53 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage283">(18 poslancev.)</stage> Je kdo proti? <stage xml:id="SDZ1-Redna-24-1994-09-30.stage284">(28
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma k 87. točki. Predlagatelj je Franc Potočnik, Vlada amandmaja ne
                  podpira. Drugega predlaga prav tako gospod Potočnik. Mnenja Vlade in komisije
                  nimamo. Besedo dajem gospodu Potočniku.</p>
            </sp>
            <sp xml:id="SDZ1-Redna-24-1994-09-30.sp255">
               <speaker>FRANC POTOČNIK:</speaker>
               <p>Spoštovani! Danes sem že enkrat povedal, da sem dobil od Komisije za lokalno
                  samoupravo pet predlogov za amandmaje. Eden je bil izglasovan, štirje so še pred
                  nami. Naj najprej o prvem amandmaju, ki govori o samostojni občini Bistrica ob
                  Sotli.</p>
               <p>Ne bom navajal vseh podatkov iz dopisa iz občine in iz krajevne skupnosti, vendar
                  naj povem le to, da občina Bistrica ob Sotli izpolnjuje vse pogoje iz 13. člena,
                  da je bilo tudi to referendumsko območje, na katerem je bil izid referenduma
                  78,8%, ko so se krajani odločili za samostojno občino. Že pred dvema letoma, ko je
                  bil referendum za samoprispevek, so imeli predhodni referendum, ko se je začelo
                  govoriti o lokalni samoupravi, da če bi do tega prišlo, da zahtevajo svojo občino.
                  Nikoli niso bili vezani na Podčetrtek, tudi Podčetrtek se posebej ne zanima za to
                  krajevno skupnost Bistrica ob Sotli, tudi z bodočo občino Podčetrtek meji samo v
                  dolžini okrog dveh kilometrov.</p>
               <p>Kar se pa tiče izjem, to je obmejna občina. Iz zgodovinskih razlogov je bila pred
                  vojno samostojna občina v enakem obsegu kot sedaj. Imela je 3000 in še nekaj
                  hektarjev površine in 2313 prebivalcev.</p>
               <p>Skratka, iz 13. člena so izpolnjeni vsi pogoji, danih je več pogojev, da se
                  upošteva kot izjemna občina in krajani so se z 78,8% odločili za samostojno
                  občino. Mislim, da bomo ta amandma podprli, ker smo že nekatere, ki imajo malo
                  manjšo težo.</p>
               <p>Drugi amandma k temu členu pa pravi, da bi se kraja Dol pri Pristavi in Spodnje
                  Mestinje priključila bodoči občini Šmarje pri Jelšah. Ta kraja sta bila v
                  referendumskem območju občine Šmarje pri Jelšah, ki je tudi bilo izglasovano in
                  sta absolutno vezana na ta kraj, saj tudi šolski okoliš, zdravstveni dom in seveda
                  cestne povezave vodijo vse v Šmarje pri Jelšah.</p>
               <p>Naj povem še za prejšnji amandma, Bistrica ob Sotli, se tudi občina pokriva s
                  šolskim okolišem popolne osnovne šole. Mislim, da bi ta dva amandmaja morali
                  podpreti.</p>
            </sp>
            <sp xml:id="SDZ1-Redna-24-1994-09-30.sp256">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prehajamo na odločanje o amandmaju, ki ga predlaga gospod Franc
                  Potočnik na strani 16, 17 pod točko 1. Vlada ne podpira tega amandmaja. Ugotovimo
                  sklepčnost! <stage xml:id="SDZ1-Redna-24-1994-09-30.stage285">(52 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage286">(22 poslancev.)</stage> Je kdo proti? <stage xml:id="SDZ1-Redna-24-1994-09-30.stage287">(30
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod točko 2 istega predlagatelja. Mnenja Vlade nimamo.
                  Ugotovimo sklepčnost! <stage xml:id="SDZ1-Redna-24-1994-09-30.stage288">(53 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage289">(22 poslancev.)</stage> Je kdo proti? <stage xml:id="SDZ1-Redna-24-1994-09-30.stage290">(26
                     poslancev.)</stage></p>
               <p>Ugotavljam, da amandma ni sprejet.</p>
               <p>K 88. točki predlaga amandma gospod Dragan Černetič. Ugotovimo sklepčnost!
                     <stage xml:id="SDZ1-Redna-24-1994-09-30.stage291">(48 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage292">(30 poslancev.)</stage> Je kdo proti? <stage xml:id="SDZ1-Redna-24-1994-09-30.stage293">(14
                     poslancev.)</stage></p>
               <p>Ugotavljam, da je amandma sprejet.</p>
               <p>Imamo amandma k 92. točki. Ker smo že prej sprejeli k 45. točki amandma, moramo
                  sedaj črtati "Naselje Spodnje Jezersko in Zgornje Jezersko" in zato je v pregledu
                  amandma, ki ga predlaga gospod Ignac Polajnar spremenjen in se zdaj glasi: "V 92.
                  točki se črtata naselji Spodnje Jezersko in Zgornje Jezersko", ostalo sprejeli ...
                  Se strinjate, gospod Polajnar? Dajem amandma, tako kot sem ga povedal na
                  glasovanje, da črtamo Spodnje in Zgornje Jezersko. Amandma je povezan k amandmaju
                  k 45. točki, ki smo jo že sprejeli. Ugotovimo sklepčnost! <stage xml:id="SDZ1-Redna-24-1994-09-30.stage294">(59
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage295">(32 poslancev.)</stage> Je kdo proti? <stage xml:id="SDZ1-Redna-24-1994-09-30.stage296">(25
                     poslancev.)</stage></p>
               <p>Ugotavljam, da je amandma sprejet.</p>
               <p>Amandma gospoda Eržena je sedaj brezpredmeten. Bom prebral. Ali predlagate, da še
                  o njemu glasujemo? Ne da je brezpredmeten, ampak je enake vsebine, to pomeni, da
                  je amandma brezpredmeten in da o njem ni potrebno glasovanje, njegova intenca je
                  enaka, kot smo jo sprejeli v tem amandmaju.</p>
               <p>Imamo amandma k <stage xml:id="SDZ1-Redna-24-1994-09-30.stage297">(samo malo, smo že pri številki malo čez 100.)</stage> 102.
                  točki. Opravičujem se, še vedno imamo nekaj amandmajev k 95. točki, ki ga nimate v
                  pregledu, predlagatelj je Franc Lipoglavšek: "V 2. členu pri občini Radeče,
                  številka 95 se črta naselje Zidani Most. Pri občini 57 Laško se dopiše naselje
                  Zidani Most." Gospod Lipoglavšek ima besedo.</p>
            </sp>
            <sp xml:id="SDZ1-Redna-24-1994-09-30.sp257">
               <speaker>FRANC LIPOGLAVŠEK:</speaker>
               <p>Hvala za besedo. Gre za referendumsko odločitev, 73,9 glasov je bilo za vključitev
                  oziroma proti vključitvi v občino Radeče, zato mislim, da je amandma pravilen. Bi
                  pa še rekel to. Opozoril bi še, čeprav sem  službi že dal redakcijski amandma. Pri
                  občini Laško, 57, je pomotoma napisano Zavratek, ker to naselje je dejansko v
                  referendumskem območju Radeče, je na desnem bregu Save in sodi v Radeče. Gre samo
                  za pomoto. Hvala.</p>
            </sp>
            <sp xml:id="SDZ1-Redna-24-1994-09-30.sp258">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Na glasovanje dajem amandma k 95. točki gospoda Franca Lipoglavška.
                  Ugotovimo sklepčnost! <stage xml:id="SDZ1-Redna-24-1994-09-30.stage298">(60 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage299">(42 poslancev.)</stage> Je kdo proti? <stage xml:id="SDZ1-Redna-24-1994-09-30.stage300">(8
                     poslancev.)</stage></p>
               <p>Ugotavljam, da je amandma sprejet.</p>
               <p>Smo pri 102. točki. Imamo amandma gospoda Franca Potočnika. Gospod Potočnik ima
                  besedo.</p>
            </sp>
            <sp xml:id="SDZ1-Redna-24-1994-09-30.sp259">
               <speaker>FRANC POTOČNIK:</speaker>
               <p>Spoštovani! S tem amandmajem na predlog Sveta treh krajevnih skupnosti Dobovec,
                  Rogatec in Donačka gora na predlog Komisije za lokalno samoupravo, predlagam
                  samostojno občino s sedežem v Rogatcu. To območje je bilo tudi referendumsko
                  območje, ljudje so se s 67,4% odločili, da bi imeli samostojno občino Rogatec. Pa
                  bi na kratko to argumentiral. Referendumsko območje Rogatec je obmejno območje z
                  mednarodnim mejnim prehodom v Dobavcu, mednarodnim železniškim mejnim prehodom v
                  Rogatcu in meddržavnim cestnim prehodom v Rogatcu. Meja povzroča tudi specifično
                  problematiko, ki jo območje Rogaške Slatine, kamor naj bi po predlogu zakona
                  sodilo to območje, nima. Sem nevdvoumno sodi pretok in vsakodnevne migracije
                  prebivalcev sosednje države. Obravnavano območje je tudi geografsko zaključeno in
                  kot tako sestavlja ločeno celoto glede na območje celotne Rogaške Slatine.
                  Poudariti pa je potrebno, da je bil Rogatec tudi v zgodovini občina in da je
                  lastnosti gravitacijskega središča, z vsemi pripadajočimi funkcijami, obdržal do
                  današnjih dni. Naj povem, da je Rogatec res bil občina pred drugo svetovno vojno s
                  preko 4000 prebivalcev na 4906 hektarih, približno enakovredna občina kot takratna
                  Rogaška Slatina. Danes pa izpolnjuje Rogatec poleg tega, kar sem povedal, vse
                  pogoje iz 13. člena, seveda iz 13.a člena pa ne, ker ima nekaj nad 3000
                  prebivalcev. Vendar menim, da iz povedanega sledi, da je to območje upravičeno, da
                  je izjema. Če smo slišali, da je bilo že v začetku predvidenih 51 izjem, nekaj smo
                  jih tudi že izglasovali, pričakujem, da bomo ta amandma podprli in tudi
                  pričakujem, da Vlada ta amandma podpira. Sicer tukaj ni mnenja Vlade, pa bi mogoče
                  prosil, če lahko Vlada poda svoje mnenje za to občino.</p>
            </sp>
            <sp xml:id="SDZ1-Redna-24-1994-09-30.sp260">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Franc Potočnik. Želi še kdo besedo? <stage xml:id="SDZ1-Redna-24-1994-09-30.stage301">(Ne.)</stage>
                  Prehajamo na odločanje. Na odločanje dajem amandma k 102. točki gospoda Potočnika.
                  Sem jih vprašal, ne želijo odgovarjati. Prosim, gospod Pregelj, proceduralno.</p>
            </sp>
            <sp xml:id="SDZ1-Redna-24-1994-09-30.sp261">
               <speaker>ŽARKO PREGELJ:</speaker>
               <p>Spoštovani! Prosim, če daste na glasovanje Državnemu zboru, da odloči, da Vlada
                  poda mnenje k temu, kar je gospod Potočnik tukaj predstavil, da se bomo zaradi
                  tega lažje odločili.</p>
            </sp>
            <sp xml:id="SDZ1-Redna-24-1994-09-30.sp262">
               <speaker>PODPREDSEDNIK VLADIMIR TOPLER:</speaker>
               <p>Besedo dajem gospodu Vlaju. Če bi zbor sklenil, mora Vlada dati mnenje, sicer pa
                  se Vlada lahko opredeli do amandmajev. Gospod Vlaj ima besedo. Izvolite.</p>
            </sp>
            <sp xml:id="SDZ1-Redna-24-1994-09-30.sp263">
               <speaker>MAG. STANE VLAJ:</speaker>
               <p>Hvala lepa. Vlada ne nasprotuje temu amandmaju iz razlogov, da je bil izid
                  referenduma za oblikovanje te občine pozitiven. Vemo tudi za kombinacijo o
                  povezavi med Rogatcem in Rogaško Slatino, vendarle po ponovnem preverjanju
                  pogojev, ki jih izpolnjuje - tudi zgodovinskih in drugih razlogov - ne
                  nasprotujemo temu, da bi lahko oblikovali tudi občino Rogatec z naselji, ki so
                  navedeni v predlogu tega amandmaja.</p>
            </sp>
            <sp xml:id="SDZ1-Redna-24-1994-09-30.sp264">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prehajamo na odločanje o amandmaju gospoda Franca Potočnika. Ugotovimo
                  sklepčnost! <stage xml:id="SDZ1-Redna-24-1994-09-30.stage302">(55 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage303">(30 poslancev.)</stage> Je kdo proti? <stage xml:id="SDZ1-Redna-24-1994-09-30.stage304">(19
                     poslancev.)</stage></p>
               <p>Ugotavljam, da smo amandmaja sprejeli.</p>
               <p>K 106. točki imamo amandma gospoda Franca Černeliča in ga prosim, da amandma
                  spremeni ali dopolni. V amandmaju ne more biti besedilo "o številu članov sveta
                  naj strokovna služba opredeli po kriterijih". To ni materija zakona. Umik je. Ali
                  ga umikate? Hvala lepa.</p>
               <p>Imamo amandma pod številko 2, predlagatelj je gospod Branko Janc, Vlada amandmaju
                  ne nasprotuje. Ugotovimo sklepčnost! <stage xml:id="SDZ1-Redna-24-1994-09-30.stage305">(51 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage306">(33 poslancev.)</stage> Je kdo proti? <stage xml:id="SDZ1-Redna-24-1994-09-30.stage307">(12
                     poslancev.)</stage></p>
               <p>Ugotavljam, da je amandma pod številko dva sprejet.</p>
               <p>K 108. točki imamo amandma Vlade Republike Slovenije in ga dajem na glasovanje.
                  Samo trenutek. Amandma je brezpredmeten, ker sem ga že prej dopolnil, ker je Vlada
                  pripravila dva, tako da je ta amandma že zajet in nam ni potrebno, da glasujemo,
                  ker smo o njem glasovali že pri 21. točki.</p>
               <p>K 109. točki imamo amandma, ki ga predlaga gospod Peter Petrovič. Želi kdo besedo?
                  Dajem amandma na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage308">(45 prisotnih.)</stage>
                  Gospod Kopše, izvolite besedo.</p>
            </sp>
            <sp xml:id="SDZ1-Redna-24-1994-09-30.sp265">
               <speaker>JOŽEF KOPŠE:</speaker>
               <p>Glasoval bom za, predvsem, ker je to več kot 2000 let staro mesto. To je mesto
                  kulture, mogoče manj znano drugim. Mesto, ki ima celo letališče, kar druga nimajo
                  in bom glasoval za Petrovičev amandma, čeprav ga še niti ne poznam.</p>
            </sp>
            <sp xml:id="SDZ1-Redna-24-1994-09-30.sp266">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Kopšetu. Upam, da boste lahko tudi gospoda Petroviča še v
                  nadaljevanju mandata dobro spoznali.</p>
               <p>Gospod Petrovič ima obrazložitev glasu.</p>
            </sp>
            <sp xml:id="SDZ1-Redna-24-1994-09-30.sp267">
               <speaker>PETER PETROVIČ:</speaker>
               <p>Gospod podpredsednik, spoštovane poslanke in poslanci! Izkoristim to priložnost,
                  pa še izzvan sem bil, da se tudi tako predstavim.</p>
               <p>Bom zelo kratek. Predstavitev bo v napornem, težkem dnevu. Obrazložitev ste
                  dobili, ki sem jo pač posredoval iz našega konca, upam, da ste uspeli to
                  prebrati.</p>
               <p>Rekel bi samo dve stvari iz obrazložitve.</p>
               <p>Prvič, Slovenj Gradec ni samo mesto, ki seva in je prisotno v našem prostoru. V
                  veliki meri je prisotno v svetu - odprto v svet, kot mesto glasnik miru in tako
                  dalje.</p>
               <p>Druga stvar pa seveda: s sklepom predsedstva skupščine občine, smo se odrekli delu
                  sedanje občine, to se pravi krajevne skupnosti Meslinje in Dolič. V nasprotnem
                  primeru bi izpolnjevali tudi kriterij števila prebivalcev. Hvala lepa.</p>
            </sp>
            <sp xml:id="SDZ1-Redna-24-1994-09-30.sp268">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Ugotovimo sklepčnost! <stage xml:id="SDZ1-Redna-24-1994-09-30.stage309">(57
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage310">(23 poslancev.)</stage> Je kdo proti? <stage xml:id="SDZ1-Redna-24-1994-09-30.stage311">(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma k 110. točki, ki smo ga že sprejeli.</p>
               <p>K 112. točki imamo amandma gospoda Benjamina Henigmana.</p>
               <p>Gospod Henigman ima besedo.</p>
            </sp>
            <sp xml:id="SDZ1-Redna-24-1994-09-30.sp269">
               <speaker>BENJAMIN HENIGMAN:</speaker>
               <p>Lep pozdrav, spoštovani! Bom poskušal biti zelo kratek. S tem amandmajem ne
                  posegamo v število novih občin, ampak prerazporejamo krajevne skupnosti iz enega
                  dela sedanje občine Ribnica v drugi del občine Ribnica.</p>
               <p>Namesto dveh občin Ribnica in Sodražica formiramo bolj naravno razmerje občino
                  Ribnica in občino Loški potok iz preprostega razloga, ker nižinski del Ribnice
                  skupaj s Sodražico predstavlja zaključeno celoto, na drugi strani pa predstavlja
                  gorski del Loškega potoka in sosednjo krajevno skupnost Drago iz sosednje občine
                  Kočevje - drugo zaključeno celoto.</p>
               <p>Tako dobimo v skladu z zakonom o lokalni samoupravi s 13. členom in s 13.a členom
                  zaključeno gorsko demografsko in obmejno občino Loški potok.</p>
               <p>Dodal bi še to, da občinski svet za novo občino Loški potok vsebuje drugačno
                  število članov in to število je v skladu s kriteriji za Loški potok 9, za Ribnico
                  pa 21 svetnikov.</p>
               <p>Hvala in upam na vaše razumevanje in podporo tega, v bistvu redakcijskega
                  amandmaja.</p>
            </sp>
            <sp xml:id="SDZ1-Redna-24-1994-09-30.sp270">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage312">(51 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage313">(40 poslancev.)</stage> Je kdo proti? <stage xml:id="SDZ1-Redna-24-1994-09-30.stage314">(4
                     poslanci.)</stage></p>
               <p>Ugotavljam, da smo amandma sprejeli.</p>
               <p>K 114. točki imamo amandma gospoda Igorja Bavčarja in Ferija Horvata. Vlada ne
                  podpira. Ugotovimo sklepčnost! <stage xml:id="SDZ1-Redna-24-1994-09-30.stage315">(50 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage316">(8 poslancev.)</stage> Je kdo proti? <stage xml:id="SDZ1-Redna-24-1994-09-30.stage317">(35
                     poslancev.)</stage></p>
               <p>Ugotavljam, da amandma ni sprejet.</p>
               <p>K 120. točki imamo amandma gospoda Zorana Thalerja in ga dajem na glasovanje.
                  Ugotovimo sklepčnost! <stage xml:id="SDZ1-Redna-24-1994-09-30.stage318">(44 prisotnih.)</stage></p>
               <p>Gospod Thaler ima besedo. Prosim za večjo pozornost pri glasovanju, da ne bo po
                  nepotrebnem potrebno ponavljati glasovanj.</p>
            </sp>
            <sp xml:id="SDZ1-Redna-24-1994-09-30.sp271">
               <speaker>ZORAN THALER:</speaker>
               <p>Se bojim, da boste ravno pred tem naredili odmor. Lahko dam kratko obrazložitev,
                  morda se nas bo v tem času nabralo 46 Škofja Loka je eno treh najstarejših
                  slovenskih mest. Ima mestne pravice že dolga stoletja, je geografski center,
                  kulturni, gospodarski itd. svojega območja. Kljub slabim možnostim za povečanje
                  števila mestnih občin, apeliram na tiste, ki dajo kaj na tradicijo in na
                  zgodovinski pomen, spomin Slovencev, da glasujejo za. Upam, da nas je sedaj že 46.
                  Hvala.</p>
            </sp>
            <sp xml:id="SDZ1-Redna-24-1994-09-30.sp272">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage319">(53 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage320">(19 poslancev.)</stage> Je kdo proti? <stage xml:id="SDZ1-Redna-24-1994-09-30.stage321">(26
                     poslancev.)</stage></p>
               <p>Ugotavljam, da amandma k 120. točki ni sprejet.</p>
               <p>K 122. točki imamo amandma gospoda Potočnika. Gospod Potočnik, izvolite
                  besedo.</p>
            </sp>
            <sp xml:id="SDZ1-Redna-24-1994-09-30.sp273">
               <speaker>FRANC POTOČNIK:</speaker>
               <p>Naselje Kačji dol iz bodoče občine Šmarje pri Jelšah gravitira proti Rogaški
                  Slatini in tudi šolski okoliš je Rogaška Slatina, na zdravstveni dom Rogaška
                  Slatina se obrača in tudi sicer je cestna povezava. Krajani so se na zborih
                  občanov odločili, da gredo v referendumsko območje Rogaška Slatina, kar je tudi
                  bilo izglasovano z 79%. Mislim, da ni razlogov, da ne bi tega amandmaja oziroma
                  želje krajanov, ki se odraža skozi ta amandma, podprli.</p>
            </sp>
            <sp xml:id="SDZ1-Redna-24-1994-09-30.sp274">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Zato dajem na glasovanje predlog gospoda Franca
                  Potočnika. Ugotovimo sklepčnost! <stage xml:id="SDZ1-Redna-24-1994-09-30.stage322">(50 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage323">(38 poslancev.)</stage> Je kdo proti? <stage xml:id="SDZ1-Redna-24-1994-09-30.stage324">(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Imamo amandma k 124. točki. Gospo Metko Karner-Lukač pozivam, da drugi odstavek
                  amandmaja dopolni, ker to ni besedilo, ki sodi v zakon. Prosim, gospa
                  Lukačeva.</p>
            </sp>
            <sp xml:id="SDZ1-Redna-24-1994-09-30.sp275">
               <speaker>METKA KARNER-LUKAČ:</speaker>
               <p>Spoštovani zbor! Najprej bom obrazložila, potem pa še dopolnila ta amandma.
                  Predlagala sem, da se občina Šmartno pri Litiji z vsemi kraji vključi v občino
                  Litija. Za kaj gre? Amandmaja nisem predlagala zato, ker je to moja želja ali ker
                  je želja to naše stranke, ampak preprosto zato, ker je to volja krajanov oziroma
                  volivcev, ki so se z referendumom tako odločili. Kot veste, na vsem litijskem
                  področju se niso odločili za to, da bi se ustanovila katerakoli nova občina, in
                  tudi v Šmartnem ne. Predlog Vlade je izzval pri okoliških krajih, zlasti v
                  okoliških krajih, zelo velik protest in mislim, da kakršnakoli druga rešitev, ki
                  bi jo sedajle  poslanci potrdili, bi pomenila nasilje nad voljo ljudi. Zato še
                  enkrat predlagam, da se to območje priključi občini Litija, in sicer dopolnjujem
                  tale moj amandma, število članov sveta se opredeli po kriterijih, to se pravi, ker
                  sem to povzela, jih je 28 potem.</p>
            </sp>
            <sp xml:id="SDZ1-Redna-24-1994-09-30.sp276">
               <speaker>PODPREDSEDNIK VLADIMIR TOPLER:</speaker>
               <p>Hvala gospe Lukačevi. Torej število članov sveta naj se zveča na 28. Gospa
                  Primožičeva, prosim.</p>
            </sp>
            <sp xml:id="SDZ1-Redna-24-1994-09-30.sp277">
               <speaker>JANA PRIMOŽIČ:</speaker>
               <p>Hvala za besedo. Tega amandmaja, da se črta občina Šmartno pri Litiji, ne morem
                  podpreti. Vlada temu sicer ne nasprotuje, vendar se čudim; Šmartno pri Litiji je
                  ena najstarejših občin in je bila do sedaj navedena v vseh strokovnih podlagah.
                  Zato predlagam, da ne podpremo tega amandmaja. Hvala.</p>
            </sp>
            <sp xml:id="SDZ1-Redna-24-1994-09-30.sp278">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Ribičič.</p>
            </sp>
            <sp xml:id="SDZ1-Redna-24-1994-09-30.sp279">
               <speaker>DR. CIRIL RIBIČIČ:</speaker>
               <p>Spoštovani! To vprašanje ima že nekaj zgodovine, nekaj odločitev smo že sprejemali
                  v tem Državnem zboru o tem. Ko se je določalo referendumsko območje, smo imeli
                  amandma, ki se je zavzemal v zvezi s tem referendumskim območjem, da se določi in
                  se priključuje celo neka dodatna naselja in je bilo potem precej protestov.</p>
               <p>Če pogledamo referendumske izide, lahko ugotovimo, da so bili negativni, torej
                  proti delitvi, tako v Litiji in še bolj v Šmartnem pri Litiji. Mislim, da ni
                  resnih argumentov za to, da bi šli tukaj proti volji ljudi. Litija prav gotovo po
                  svoji velikosti, skupaj s Šmartnim ob Litiji, ne predstavlja prevelike občine z
                  vidika ustavne zamisli občine, zaradi tega podpiram amandma, ki ga je gospa
                  Karner-Lukač vložila. Hvala lepa.</p>
            </sp>
            <sp xml:id="SDZ1-Redna-24-1994-09-30.sp280">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Predlagal bi, da se ta amandma glasi tako: črta se občina številka 124
                  Šmartno pri Litiji in se z vsemi kraji vključi v občino številka 60 Litija. Prvi
                  občinski svet šteje 28 članov. Ali se strinjate, gospa Lukačeva? Prav in dajem
                  takšen amandma na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage325">(51
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage326">(37 poslancev.)</stage> Je kdo proti? <stage xml:id="SDZ1-Redna-24-1994-09-30.stage327">(15
                     poslancev.)</stage></p>
               <p>Ugotavljam, da je amandma gospe Lukačeve sprejet.</p>
               <p>V 126. točki imamo amandma gospoda Jurija Malovrha. Vlada ne podpira. Gospod
                  Verzolak, prosim.</p>
            </sp>
            <sp xml:id="SDZ1-Redna-24-1994-09-30.sp281">
               <speaker>IVAN VERZOLAK:</speaker>
               <p>Hvala za besedo. Tole je sicer amandma gospoda Jurija Malovrha, ampak ker ga ni,
                  bom prebral obrazložitev, kar je v nekem hudem nasprotju s sprejetimi sklepi, ki
                  smo jih mi sprejeli. Ta člen določa, da se v 2. členu črtata pod zaporedno
                  številko 126 Štore in zaporedno številko 138 Vojnik. Predlagani območji ostaneta v
                  sedanji občini Celje. Sprašujem pa to Vlado, kako je mogla dati ti dve občini
                  Štore kot samostojni občini, ki sta se izjasnili več kot 60% proti lastni občini.
                  Za je glasovalo 556, proti pa 1256 volivcev. Od tega ima komaj 2665 prebivalcev.
                  Občina Vojnik pa sploh ni bila referendumsko območje in je avtomatsko pod Celjem.
                  Ni mi jasno, zakaj je Vlada zahtevala oziroma dala predlog, da sta to samostojni
                  občini, ki sta v popolnem nasprotju z interesi volivcev. Hvala lepa.</p>
            </sp>
            <sp xml:id="SDZ1-Redna-24-1994-09-30.sp282">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Verzolaku. Vlada tega amandmaja ne podpira, kar je razvidno iz
                  poročila. Gospod Potrč ima besedo.</p>
            </sp>
            <sp xml:id="SDZ1-Redna-24-1994-09-30.sp283">
               <speaker>IVAN VERZOLAK:</speaker>
               <p>Predstavnika Vlade bi vseeno prosil, da pove še enkrat svoje mnenje.</p>
            </sp>
            <sp xml:id="SDZ1-Redna-24-1994-09-30.sp284">
               <speaker>PODPREDSEDNIK VLADIMIR TOPLER:</speaker>
               <p>Gospod Potrč ima besedo, dobite besedo, ko se boste javil. Izvolite.</p>
            </sp>
            <sp xml:id="SDZ1-Redna-24-1994-09-30.sp285">
               <speaker>MIRAN POTRČ:</speaker>
               <p>Hvala lepa. Podpiram amandma. Amandma je principialno na stališčih, ki smo jih
                  uvodoma povedali. Podatki so bili pravkar povedani. Edina občina, ki je na
                  celjskem območju oziroma edino referendumsko območje, ki je bilo na celjskem
                  območju za samostojno občino, to je bilo referendumsko območje Teharje, druga so
                  bila proti. V Štorah in v Dobrni izrecno, Vojnik sploh ni bilo referendumsko
                  območje. Glasoval bom za ta amandma in posebej, ker smo ravnokar glasovali o
                  Šmartnem, ker je situacija popolnoma enaka.</p>
               <p>Prav zanima me, kakšna bo odločitev poslancev, glede na to, da smo doslej imeli
                  glasovanja po tem, ali je predlog bil dan iz ene ali iz druge stranke, ne pa po
                  nobenih principih. Hvala lepa.</p>
            </sp>
            <sp xml:id="SDZ1-Redna-24-1994-09-30.sp286">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi besedo predstavnik Vlade? Gospod Vlaj, prosim.</p>
            </sp>
            <sp xml:id="SDZ1-Redna-24-1994-09-30.sp287">
               <speaker>MAG. STANE VLAJ:</speaker>
               <p>Hvala lepa. Vlada opozarja na spremembe in dopolnitve zakona o lokalni samoupravi,
                  ki so bile sprejete na seji Državnega zbora in ki so bile objavljene včeraj v
                  Uradnem listu Republike Slovenije en teden prekasno. V tem Uradnem listu so
                  spremenjeni kriteriji, tako za oblikovanje navadne kot za oblikovanje mestne
                  občine. To se pravi 13. in 13.a velja za navadno in 16.a člen, ki se nanaša na
                  mestne občine.</p>
               <p>Vlada je v predlogu zakona o ustanovitvi občin in določitvi njihovih območij
                  predvidela 10 mestnih občin po kriterijih, ki jih prinašajo spremembe in
                  dopolnitve zakona o lokalni samoupravi. Glede na to je morala tudi teritorialno,
                  tudi sledeč utemeljitvam Ustavnega sodišča, teritorialno predvideti območja
                  bodočih mestnih občin, to je storila.</p>
               <p>Glede tega, zakaj je Vlada predvidela občino Štore in občino Vojnik. Po strokovnih
                  podlagah, ki so veljale v enaki meri tudi za vse druge primere v Republiki
                  Sloveniji pri tej prostorsko družbeni členitvi na 157 občin, ki jih bo zdaj nekaj
                  več ali nekaj manj, približno toliko pa se bo to število na koncu izšlo.</p>
               <p>Skratka, nič drugega kot upoštevanje ustave, sprememb zakona o lokalni samoupravi,
                  izidov referendumov, strokovnih podlag in sklepa Državnega zbora, da naj Vlada
                  pripravi predlog, ki bo izhod iz te zagate, v katero je reforma lokalne samouprave
                  zašla. Hvala lepa.</p>
            </sp>
            <sp xml:id="SDZ1-Redna-24-1994-09-30.sp288">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Dajem na glasovanje predlog Jurija Malovrha. Ugotovimo sklepčnost!
                     <stage xml:id="SDZ1-Redna-24-1994-09-30.stage328">(48 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage329">(38 poslancev.)</stage> Je kdo proti? <stage xml:id="SDZ1-Redna-24-1994-09-30.stage330">(11
                     poslancev.)</stage></p>
               <p>Ugotavljam, da je predlog sprejet.</p>
               <p>K 127. točki smo že glasovali. K 129. točki imamo predlog gospoda Alojza Metelka;
                  Vlada ne podpira. Gospod Metelko, prosim. Gospod Metelko! K 129 točki je ta vaš
                  predlog? Gospod Metelko, tudi vas bi opozoril, da amandma dopolnite, tako da se bo
                  vedelo, kolikšno je število članov sveta. Izvolite besedo.</p>
            </sp>
            <sp xml:id="SDZ1-Redna-24-1994-09-30.sp289">
               <speaker>ALOJZIJ METELKO:</speaker>
               <p>Spoštovani zbor! Referendumska območja na sedanjem območju občine Trebnje so bila
                  v vseh primerih negativna.</p>
               <p>V tem času je predvsem iz krajevne skupnosti Trebeljno prišlo protestno pismo, v
                  katerem zahtevajo, da ostane krajevna skupnost Trebeljno pod občino Trebnje. Enako
                  tudi krajevne skupnosti Mirna in Šentrupert.</p>
               <p>Glede na to, da je po strokovnih kriterijih Vlada predvidela tukaj tri občine,
                  mislim da bi, če bi bila to ena občina, bi bilo število sveta za 17.000
                  prebivalcev, to je 25 članov sveta.</p>
            </sp>
            <sp xml:id="SDZ1-Redna-24-1994-09-30.sp290">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ker ne želi nihče več besede, dajem na glasovanje predlog, ki se
                  glasi: v 2. členu se doda k točki številka 129, k občini Trebnje še občina
                  številka 74 - Mirna-Šentrupert z vsemi kraji in številka 76 - občina Mokronog z
                  vsemi kraji.</p>
               <p>Prvi svet vsebuje 25 članov. Ugotovimo sklepčnost! <stage xml:id="SDZ1-Redna-24-1994-09-30.stage331">(55
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage332">(19 poslancev.)</stage> Je kdo proti? <stage xml:id="SDZ1-Redna-24-1994-09-30.stage333">(23
                     poslancev.)</stage></p>
               <p>Ugotavljam, da amandma ni sprejet.</p>
               <p>K 131. točki imamo amandma gospoda Lavrinca. Vlada ne nasprotuje. Ugotovimo
                  sklepčnost! <stage xml:id="SDZ1-Redna-24-1994-09-30.stage334">(50 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage335">(29 poslancev.)</stage> Je kdo proti? <stage xml:id="SDZ1-Redna-24-1994-09-30.stage336">(14
                     poslancev.)</stage></p>
               <p>Ugotavljam, da je amandma sprejet.</p>
               <p>Prosim, gospod Matuš proceduralno.</p>
            </sp>
            <sp xml:id="SDZ1-Redna-24-1994-09-30.sp291">
               <speaker>ŠTEFAN MATUŠ:</speaker>
               <p>Hvala za besedo. Gospod predsedujoči, ali se da s to tehniko malo počasneje?
                  Poglejte: kdo je proti, kdo je za, gremo. Samo tipke pritiskaj, gre se samo
                  naprej.</p>
               <p>Opažam že nekaj glasovanj, da od mojih kolegov in celo od mene sploh ni
                  zaznal.</p>
            </sp>
            <sp xml:id="SDZ1-Redna-24-1994-09-30.sp292">
               <speaker>PODPREDSEDNIK VLADIMIR TOPLER:</speaker>
               <p>Se opravičujem, če sem...</p>
            </sp>
            <sp xml:id="SDZ1-Redna-24-1994-09-30.sp293">
               <speaker>ŠTEFAN MATUŠ:</speaker>
               <p>Primer: ko sem predlagal amandma je bilo podobno. Mislim, malo počasneje s to
                  zadevo, ne pa samo kdo proti, kdo za, pa gremo naprej.</p>
            </sp>
            <sp xml:id="SDZ1-Redna-24-1994-09-30.sp294">
               <speaker>PODPREDSEDNIK VLADIMIR TOPLER:</speaker>
               <p>Žal, lahko rečem, da sprejemam očitke, da morda vodim prehitro, vendar, gospod
                  Matuš dovolite, da vam povem, da je žal procedura takšna, da se tudi meni ne da
                  ves čas govoriti kdo je za, kdo je proti, ampak žal je tako in prosim, da
                  sodelujete.</p>
               <p>Prosim, gospod Matuš, proceduralno.</p>
            </sp>
            <sp xml:id="SDZ1-Redna-24-1994-09-30.sp295">
               <speaker>ŠTEFAN MATUŠ:</speaker>
               <p>Hvala za besedo. Mislim, da je bil očitek. Ne vem, če je bil prav potreben, da
                  sodelujem. Ravno v tem, ker sodelujem, sem to opazil. <stage xml:id="SDZ1-Redna-24-1994-09-30.stage337">(Smeh v
                     dvorani.)</stage></p>
            </sp>
            <sp xml:id="SDZ1-Redna-24-1994-09-30.sp296">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice in kolegi, nadaljujemo! Še malo, pa bom naredil odmor. Ne
                  morem drugače. Imamo še dva amandmaja.</p>
               <p>K 134. točki imamo amandma gospoda Metelka. Vlada podpira amandma. Gospod Metelko,
                  glasujemo o vašem amandmaju. Vas bomo počakali. Ugotovimo sklepčnost! <stage xml:id="SDZ1-Redna-24-1994-09-30.stage338">(49
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage339">(42 poslancev.)</stage> Je kdo proti? <stage xml:id="SDZ1-Redna-24-1994-09-30.stage340">(2
                     poslanca.)</stage></p>
               <p>Ugotavljam, da je amandma sprejet.</p>
               <p>Imamo amandma k 135. točki. Predlagatelj je gospod Marijan Poljšak. Črta se občina
                  številka 135 Vipava in se z vsemi kraji vključi v občino številka 1 Ajdovščina.
                  Gospod Poljšak, prosim.</p>
            </sp>
            <sp xml:id="SDZ1-Redna-24-1994-09-30.sp297">
               <speaker>MARIJAN POLJŠAK:</speaker>
               <p>Sedaj bo šlo počasi in ne hitro. Glejte, pod občino Vipava, ki je na 180. strani
                  135. številka, so tri naselja Budanje, Dolga Poljana in Deple. Državi zbor jim je
                  omogočil, da so imeli krajani zbore občanov in so se dvotretjinsko odločili, da
                  bodo sodili v referendumsko območje ajdovska občina. In potem so glasovali in tudi
                  dvotretjinsko glasovali za občino Ajdovščina, ki je uspela v referendumu. Mene je
                  danes zjutraj klical predsednik krajevne skupnosti in mi je rekel, naj to povem
                  oziroma naj razložim, da je treba stvar rešiti tako kakor želi večina. Namreč, vem
                  da manjšina misli gotovo drugače. In s tem mojim nastopom se bom nekaterim zameril
                  v naši dolini. Nekaterim pa ne. Ampak se ne morem umakniti od svoje dolžnosti, da
                  povem, kar je res. Ne navijam ne za prvo ne za drugo. To ni problem ali levica ali
                  desnica, ali komunisti ali krščanski demokrati. Čeprav so se stranke nekako
                  opredelile, bom rekel, krščanski demokrati zato, da nastane Vipava. Zaradi mene
                  tudi lahko nastane Vipava. Zgodovinsko je, da nastane občina Vipava. Seveda je
                  zgodovinsko tradicionalno, ampak ljudje se niso tako odločili. Ko bo zrelo in da
                  se bodo ljudje odločili, to ni komunistično, da si proti temu. Zaradi mene vi
                  lahko govorite kakor hočete. Boste za ali proti ali kakorkoli in boste
                  utemeljevali, ampak ni točno tako. Če ste delali premalo propagande, zato da vam
                  ni stvar uspela, je to vaša krivda. Glejte, to so tri vasi, ki niso majhne,
                  predstavljajo več kot 1.000 ljudi, mogoče 1.500 prebivalcev. To je eno.</p>
               <p>Drugič, to je tisto, kar je blizu Ajdovščine. Recimo, Dolga Poljana je oddaljena
                  od Ajdovščine mogoče 2 km, en kilometer in pol. Od Vipave je oddaljena 5 km in
                  pol. Imam prijatelje tudi v Vipavi. Tudi ti mi bodo zamerili. Nekaterim se bom
                  zameril, drugim pa ne, ker tudi v Vipavi je večina glasovala za to, da ne nastane
                  občina Vipava, ampak da ostane naprej občina Ajdovščina. S tem ne navijam za
                  Ajdovščino, ampak naj nastanejo posamezne občine tedaj, ko je pri njih zrelo.</p>
               <p>Sedaj grem pa na drug konec. To je Podnanos. Podnanos veste, da sem podpiral in
                  sem za to, da nastane. In tam je pa uspel referendum in zopet to področje, ki
                  obsega sedem vasi, torej Hrašče, Lozica, Orehovca, Podbreg, Godovič, Podnanos,
                  Poreče. Tu so vsi glasovali za Podnanos in ne za Vipavo. Z njimi sem se tudi
                  pogovarjal do sedaj. Seveda, če ne bodo Podnanosom to ne pomeni, da so za Vipavo,
                  ker je Vipava bliže kot Ajdovščina. Nekoč so rekli, da če se zaženejo z
                  avtomobilom do Vipave, ki je 5 km oddaljeno, še dvakrat pritisnejo na plin, so v
                  Ajdovščini, ki je pa 12 km oddaljena. To je vse skupaj Vipavska dolina. Vsi ste
                  hodili po njej in veste, da to je en kotel. Da to je vse, vsaj zgornji del naš,
                  smo približno, torej iz Vipave v Ajdovščino se ravno ne vidi in iz Ajdovščine v
                  Vipavo tudi ne, ampak vidi se iz vasi v Ajdovščino, v Vipavo itd. To je že
                  geografsko pogojeno, da smo ena skupnost. No, zaradi mene lahko nastane tudi
                  Vipava. Poglejte, potem ostane 12 vasi, v katerih so marsikateri glasovali za to,
                  da nastane občina Vipava, večina pa ni glasovala za to. Tudi moji prijatelji so
                  nekateri glasovali za to in zato mi bodo potem zamerili, ker ta nastop je zame in
                  drugi, ki pa je bila najbrž večina mojih prijateljev, ker to se ni delilo tako
                  levica, desnica. To se je delilo po mojem mnenju na drugi način. Se pravi, kakor
                  je kdo mislil in kakor je bila propaganda narejena. Sedaj pa se bo zgodilo in
                  ljudje se čudijo, mi je nekdo povedal, zdaj se bo pa zgodilo, da bo Vlada
                  določila, kako naj bo sedaj občina Vipava. Zdaj pa Vlada določa. To je čudno. Zato
                  predlagam, da glasujete za amandma. Hvala.</p>
            </sp>
            <sp xml:id="SDZ1-Redna-24-1994-09-30.sp298">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Poljšaku. Njegov amandma dajem na glasovanje. Gospod Miroslav
                  Geržina ima besedo.</p>
            </sp>
            <sp xml:id="SDZ1-Redna-24-1994-09-30.sp299">
               <speaker>MIROSLAV GERŽINA:</speaker>
               <p>Hvala lepa za besedo. Spoštovani! Ta amandma, ki ga je vložil gospod Poljšak, je
                  čisto legalen. Sam je povedal in se izgovarjal, da pač Podnanos, kjer so pa seveda
                  ljudje v večjem številu kot pa sedaj, kot sedaj, ko so ga poklicali, da naj ne bi
                  bila Vipava občina, pozabil, da so tam glasovali, pa tam ne bo občine, ker
                  strokovni predlogi pač tu ne predvidevajo. Vipavo predvidevajo strokovni predlogi,
                  to se pravi, sklicujem se na tisto, kar sem danes že rekel, Vladi smo nekako dali
                  na razpolago, ona je to prinesla. Poleg tega. Tisti Vipavci, s katerimi sem
                  govoril, mislim, nisem govoril s predsednico sveta, ker ni predsednik, ampak
                  predsednica, tako da on ni mogel govoriti s predsednikom danes. Moram povedati, da
                  letos poznate Vipavo vsi poslanci, ker ste bili na prireditvi ob osamosvojitvi
                  Slovenije. Mislim, da je trg in po tem se imenuje Vipava, dejansko je bil trg že
                  pred časom na žalost tako je, zgodovinsko dejstvo, ko je bila samo vas Ajdovščina.
                  Mislim, da ima celo Vipava tudi letališče, dva gradova, praktično največjo klet v
                  Sloveniji in veliko mlekarno. Izpolnjuje vse pogoje, pa celo dekanijo ima, tako da
                  mislim, da še kaj govoriti o tem, da ne bi Vipava bila. Tudi vsi glasovi, precej
                  jih poznam v Vipavi, ker sem iz tistih krajev pravijo: 40 let so nas oni molzli,
                  sedaj pa bi radi mi sami sodelovali. Hvala lepa. Predlagam, da ste proti temu
                  amandmaju.</p>
            </sp>
            <sp xml:id="SDZ1-Redna-24-1994-09-30.sp300">
               <speaker>PODPREDSEDNIK VLADIMIR TOPLER:</speaker>
               <p>Replika, gospod Poljšak.</p>
            </sp>
            <sp xml:id="SDZ1-Redna-24-1994-09-30.sp301">
               <speaker>MARIJAN POLJŠAK:</speaker>
               <p>Gospod Geržina me je slabo slišal. Mene je klical predsednik krajevne skupnosti
                  Budanje. Ampak on mi je povedal, da se je pogovoril z Dolgo Poljano in z Deplami.
                  Gospod Geržina je povedal, da sem nekatere stvari pozabil, ampak glavno kar je, je
                  glasovanje na referendumu. Sam pravim, zakaj se gospod Geržina ni potrudil pred
                  referendumom, da bi naredil ustrezno propagando in bi uspela občina Vipava in bi
                  se s tem strinjal. Hvala.</p>
            </sp>
            <sp xml:id="SDZ1-Redna-24-1994-09-30.sp302">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Predlog gospoda Poljška dajem na glasovanje. Kolegice in kolegi,
                  glasujemo. Ugotovimo sklepčnost! <stage xml:id="SDZ1-Redna-24-1994-09-30.stage341">(52 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage342">(23 poslancev.)</stage> Je kdo proti? <stage xml:id="SDZ1-Redna-24-1994-09-30.stage343">(25
                     poslancev.)</stage></p>
               <p>Ugotavljam, da predlog ni sprejet.</p>
               <p>Imamo predlog, gospod Verzolak.</p>
            </sp>
            <sp xml:id="SDZ1-Redna-24-1994-09-30.sp303">
               <speaker>IVAN VERZOLAK:</speaker>
               <p>Opravičujem se, ker sem ravnokar skozi vrata stopil, ko ste že izglasovali in bi
                  želel...</p>
            </sp>
            <sp xml:id="SDZ1-Redna-24-1994-09-30.sp304">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice in kolegi! To verjetno ni razlog, da bi ponavljali glasovanje,
                  vendar ga bom kljub temu dal na glasovanje, ker mislim, da je to najbolj
                  demokratično. Na glasovanje dajem predlog, mislim, da smo naredili že toliko
                  stvari in da je tudi volja tu zelo raztegljiv pojem in dajem to na glasovanje, da
                  se glasovanje ponovi. Ugotovimo sklepčnost! Gospod Verzolak, mislim, da se odgovor
                  vidi iz...  Prosim, kolegice in kolege, da ne delate obstrukcije na ta način.
                  Svoje izražanje lahko izražate za ali proti. Ugotovimo sklepčnost! <stage xml:id="SDZ1-Redna-24-1994-09-30.stage344">(56
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage345">(25 poslancev.)</stage> Je kdo proti? <stage xml:id="SDZ1-Redna-24-1994-09-30.stage346">(28
                     poslancev.)</stage></p>
               <p>Ugotavljam, da predlog ni sprejet.</p>
               <p>K 136. točki imamo predlog gospoda Staneta Frima, Vlada ga ne podpira. Gospod
                  Frim, prosim.</p>
            </sp>
            <sp xml:id="SDZ1-Redna-24-1994-09-30.sp305">
               <speaker>STANE FRIM:</speaker>
               <p>Hvala, gospod predsedujoči. Spoštovani! Z amandmajem odpravljam nelogičnost
                  oziroma otok, ki nastane, če naselja Skomarje ne delimo tako, kot poteka obstoječa
                  meja med dvema krajevnima skupnostima. Skomarje je naselje po imenu dejansko pa
                  zajema popolnoma ločene zaselke, tako geografsko zaradi gorske globeli, ki poteka
                  med obema deloma in tudi glede gravitacijskih tokov prebivalstva, obiskovanja šol,
                  preskrbe in drugo. Pravilno je, da sodi Skomarje, to je sedanja krajevna skupnost
                  Skomarje, v novo občino Zreče, saj so se tako odločili na referendumu. Medtem pa
                  drugi del Skomarja, ki je del sedanje krajevne skupnosti Vitanje in sega kot
                  nekakšen klin prav do središča trga Vitanja, menim, da naj ta ostane v bodoči
                  občini Vitanje. Seveda tudi tako kažejo rezultati referenduma na tem področju.
                  Tako prosim, da glede na to utemeljitev podprete amandma. Vlada sicer meni, da bi
                  morala biti delitev tega naselja opravljena v občinski skupščini, kar pa glede na
                  izkušnje v letošnjem letu glede sklepčnosti ni pričakovati. Zato še enkrat prosim,
                  da to rešitev, ki je sedaj, mislim edina pravilna, tudi podprete. Hvala.</p>
            </sp>
            <sp xml:id="SDZ1-Redna-24-1994-09-30.sp306">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage xml:id="SDZ1-Redna-24-1994-09-30.stage347">(54 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage348">(32 poslancev.)</stage> Je kdo proti? <stage xml:id="SDZ1-Redna-24-1994-09-30.stage349">(10
                     poslancev.)</stage></p>
               <p>Ugotavljam, da je stališče oziroma amandma k 136. točki sprejeto.</p>
               <p>K 142. točki imamo amandma gospe Jane Primožič. Ugotovimo sklepčnost! <stage xml:id="SDZ1-Redna-24-1994-09-30.stage350">(45
                     prisotnih.)</stage> Kolegice in kolegi, ponovno ugotavljamo prisotnost v
                  dvorani. Gospa Pečanova, prosim, proceduralno.</p>
            </sp>
            <sp xml:id="SDZ1-Redna-24-1994-09-30.sp307">
               <speaker>BREDA PEČAN:</speaker>
               <p>Hvala lepa, gospod predsedujoči. Prosila bi vas samo to, če bi amandmaje, ki jih
                  dajete na glasovanje, le vsaj v grobem prebrali, tako da bi vedeli, za katere gre.
                  Ker nekateri so v seznamu, drugi niso v seznamu in zato mislim, da tisto, kar je
                  gospod Matuš rekel, drži. Ob tako hitrem glasovanju prihaja do tega, da mislimo,
                  da glasujemo o enem, glasujemo pa v resnici o drugem. Hvala.</p>
            </sp>
            <sp xml:id="SDZ1-Redna-24-1994-09-30.sp308">
               <speaker>PODPREDSEDNIK VLADIMIR TOPLER:</speaker>
               <p>Gospa Pečanova, na začetku sem rekel, da ne bom bral amandmajev, ki so v pregledu,
                  ki ga imate na mizi. Vse ostale amandmaje sem prebral, mislim, da dovolj počasi in
                  dovolj razločno, da ste vsi razumeli.</p>
               <p>Sedaj glasujemo o amandmaju k 142. točki, imate v pregledu na strani 23, predlaga
                  ga gospa Jana Primožič. Mislim, da je bilo večini poslankam in poslancem dovolj
                  razumljivo. Lahko ugotavljamo prisotnost? Ugotovimo sklepčnost! <stage xml:id="SDZ1-Redna-24-1994-09-30.stage351">(60
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage352">(23 poslancev.)</stage> Je kdo proti? <stage xml:id="SDZ1-Redna-24-1994-09-30.stage353">(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Amandma k 144. točki je brezpredmeten, ker smo pri 9. točki sprejeli amandma
                  gospoda Janeza Kocijančiča.</p>
               <p>Smo na strani 24 pregleda. K 145. točki imamo amandma, ki ga predlaga gospod Zoran
                  Thaler. Gospod Thaler ima besedo.</p>
            </sp>
            <sp xml:id="SDZ1-Redna-24-1994-09-30.sp309">
               <speaker>ZORAN THALER:</speaker>
               <p>Hvala. Tukaj ne gre za rapallsko mejo, gre za podoben primer kot v začetku, ko sva
                  z gospodom Omanom za del spodnje Poljanske doline, ki je ob Škofji Loki,
                  predlagala amandma, tukaj gre za versalno situacijo v Seliški dolini. Se pravi,
                  kraji, ki v popolnosti gravitirajo k mestu Škofja Loka, ker so tik ob njem, nekaj
                  kilometrov, in 15 kilometrov od Železnikov. Ta naselja bi šla v bodočo občino
                  Škofja Loka. Zaradi te geografske zaokrožitve predlagam, da tudi to podprete.
                  Hvala lepa.</p>
            </sp>
            <sp xml:id="SDZ1-Redna-24-1994-09-30.sp310">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Na glasovanje dajem amandma gospoda Zorana Thalerja k 145. točki.
                  Ugotovimo sklepčnost! <stage xml:id="SDZ1-Redna-24-1994-09-30.stage354">(53 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage355">(37 poslancev.)</stage> Je kdo proti? <stage xml:id="SDZ1-Redna-24-1994-09-30.stage356">(5
                     poslancev.)</stage></p>
               <p>Ugotavljam, da smo amandma gospoda Thalerja sprejeli.</p>
               <p>Smo pri 146. točki. Pri 147. točki, se opravičujem, k 146. točki je samo opomba.
                  Imamo dva amandmaja: prvega predlaga Vlada Republike Slovenije in drugega predlaga
                  gospod Marjan Stanič. Vlada drugega amandmaja ne podpira. Želi kdo besedo?
                     <stage xml:id="SDZ1-Redna-24-1994-09-30.stage357">(Ne.)</stage> Dajem na glasovanje amandma Vlade pod točko 1 k 147.
                  točki. Ugotovimo sklepčnost! <stage xml:id="SDZ1-Redna-24-1994-09-30.stage358">(55 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage359">(36 poslancev.)</stage> Je kdo proti? <stage xml:id="SDZ1-Redna-24-1994-09-30.stage360">(3
                     poslanci.)</stage></p>
               <p>Ugotavljam, da smo amandma sprejeli.</p>
               <p>Dajem na glasovanje drugi amandma gospoda Staniča. Vlada drugega amandmaja ne
                  podpira. Ugotovimo sklepčnost! <stage xml:id="SDZ1-Redna-24-1994-09-30.stage361">(52 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage362">(13 poslancev.)</stage> Je kdo proti? <stage xml:id="SDZ1-Redna-24-1994-09-30.stage363">(34
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Ugotavljam, da smo vse amandmaje, ki so bili korektno vloženi, izglasovali.</p>
               <p>Želi še kdo o amandmajih, ki so na strani 24, 25, pod številko 1, 2, 3,
                  spremeniti? V kolikor ne, so amandmaji brezpredmetni. Predlagatelji, če jih
                  spremenijo. Gospod Kopše.</p>
            </sp>
            <sp xml:id="SDZ1-Redna-24-1994-09-30.sp311">
               <speaker>JOŽEF KOPŠE:</speaker>
               <p>Opravičujem se, predsedujoči, rad bi ta amandma toliko spremenil, da bi se glasil
                  v naslednjem besedilu: v 2. členu se doda nova občina Zavrč z naselji: Hrastovec,
                  Beljski vrh, Turški vrh, Goričak, Gorenjski vrh, Pestike, Korenjak in
                  Drenovec.</p>
               <p>Sedaj je to v območju občine Gorišnica, pod številko 30.</p>
               <p>Obrazložitev: krajevna skupnost Zavrč je bilo referendumsko območje, na katerem je
                  bila jasno izražena volja ljudi. 89% udeležba, 90.3% ljudi se je odločilo za
                  občino.</p>
               <p>Krajevna skupnosti Zavrč in spremljajoča naselja je mejna krajevna skupnost, z
                  drugim največjim mednarodnim prehodom na meji z Republiko Hrvaško; je zgodovinsko
                  gledano bilo stalno v okviru referendumskega območja.</p>
               <p>Za primer, da vam povem, da še tabel ni potrebno spremeniti, ki bodo popolnoma
                  odgovarjale, ko bomo izglasovali to občino. Tam piše občina Zavrč, kraj ta in ta
                  in okraj Ptuj, kar bo po bodočem zakonu o upravi sklenjeno.</p>
               <p>V sedanjem predlogu je krajevna skupnost Zavrč s pripadajočimi naselji vključena v
                  občino Gorišnica, s sedežem občine v Gorišnici, kar ni v skladu s principi ustave,
                  upoštevane na referendumu izražene volje ljudi in je geografsko zgrešena, ker ta
                  dva kraja ločuje reka Drava. Krajevna skupnost Zavrč je geografsko ozemlje v
                  zaključenem območju Haloz. Na eni strani so Haloze, za reko Dravo je začetek
                  Haloz, na drugi strani je Ptujsko polje.</p>
               <p>Haloze so geografski pojem s povsem specifično mentaliteto ljudi in drugačnimi
                  gospodarskimi možnostmi, kot jih ima Ptujsko polje.</p>
               <p>Lega kraja Zavrč, tudi glede na mednarodni mejni prehod omogoča take gospodarske
                  aktivnosti, ki zagotavljajo ekonomsko in socialno varnost prebivalcev bodoče
                  občine.</p>
               <p>Ker je to mejna občina in ima ta občina 1.800 prebivalcev, vendar je potrebno pri
                  tej občini z več strani upoštevati 13.a člen zakona; se pravi, da je mejna občina,
                  gorska občina in demografska rast zaostaja v tej občini. Hvala bogu, ni več čisto
                  res, ker se zadnji čas dviguje in je število otrok nad pet let toliko poraslo, da
                  bodo imeli polno šolo.</p>
               <p>Prosim vas, da podprete to občino iz več razlogov; rad bi povedal, v tej občini je
                  med drugim...<stage xml:id="SDZ1-Redna-24-1994-09-30.stage364">(ne dokonča stavka.)</stage></p>
               <p>Kolegice in kolegi! Malo posluha! Mogoče za spremembo od ostalih stvari, bom nekaj
                  novega povedal danes. Prosim vas za malo posluha.</p>
            </sp>
            <sp xml:id="SDZ1-Redna-24-1994-09-30.sp312">
               <speaker>PODPREDSEDNIK VLADIMIR TOPLER:</speaker>
               <p>Kolegice in kolegi, prosim za malo več miru v dvorani.</p>
            </sp>
            <sp xml:id="SDZ1-Redna-24-1994-09-30.sp313">
               <speaker>JOŽEF KOPŠE:</speaker>
               <p>Kdor se spomni pred dvema letoma problema z iskanjem krajev, kjer bodo zakopali to
                  naše čudovito blago iz atomske elektrarne, sta bila na žalost na področju te
                  občine dva kraja določena za to. Ti ljudje v Halozah, v tem predelu Haloz, nikoli
                  niso imeli nič dobrega. Vedno so jim poskušali kaj potisniti, z takratnim uporom,
                  ampak ne s silo tega znanega upora, z mirnim uporom so ugotovili ljudje, da se
                  preprosto vsega ne da. To področje je živelo do sedaj - sedaj se stvari
                  izboljšujejo - zgolj od vina. To so sami vinogradi velike večine vasi v okolici.
                  Upam, da ne bo ta Državni zbor ponovno razočaral teh ljudi. Dosedaj je bil samo
                  enkrat predstavnik zelenih od poslancev in pa gospod Igor Bavčar, ki je bil
                  večkrat po službeni dolžnosti v tem kraju. Drugače pa ti ljudje niso videli
                  nikogar iz tega Državnega zbora, razen gospoda Partljiča, ki se vedno ustavi v
                  gostilni, kadar gre mimo. Hvala lepa.</p>
            </sp>
            <sp xml:id="SDZ1-Redna-24-1994-09-30.sp314">
               <speaker>PODPREDSEDNIK VLADIMIR TOPLER:</speaker>
               <p>Prosil bi, če mi daste amandma, da ga bom lahko prebral. Gospa Danica Simšič, se
                   opravičujem. Gospod Sisinger.</p>
            </sp>
            <sp xml:id="SDZ1-Redna-24-1994-09-30.sp315">
               <speaker>IVAN SISNGER:</speaker>
               <p>Spoštovani predsedujoči, obrazložil bom glas. Obrazložitev glasu, lepo prosim,
                  nisem vseh osem ur prišel sem pri teh občinah, ker sem povedal, da ne želim
                  sodelovati pri takih zadevah, zdaj pa moram vendar pri tem povedati, ker gre za
                  Gorišnico, občino kar sem že gospodu Vlaju povedal. To je kraj Zavrč, ki, dragi
                  prijatelji z Gorišnico, kjer sem rojen, nikoli zgodovinsko ni nič imel, ker ju
                  Drava toliko močno razmeji, je treba, kjer Zavrč je. Zavrč je od Borla čisto na
                  meji Hrvaške, je ob sedanjem mejnem prehodu. So ljudje, ki živijo v hribovitem
                  zapuščenem kraju in če tem ljudem ne bomo te občine dali, v Gorišnico ne morejo,
                  nimajo avtobusne zveze, nimajo nič, nimajo popolnoma nič in sploh ne vem, kako je
                  do takega predloga prišlo.</p>
               <p>Če že kaj imajo ti reveži, potem edino lahko gredo v Ptuj, v Gorišnico pa nikoli.
                  To moramo razumeti in kateri to poznamo, zato mi ni dalo miru, da ne bi šel
                  braniti tega predloga in je treba vedeti, da so to reveži, kot je lepo povedal
                  gospod Kopše in jim občino dajmo. Če ste izglasovali - nima nič proti - Kobilje,
                  dajmo tudi Zavrč, ki pa je vendarle en center. Hvala.</p>
            </sp>
            <sp xml:id="SDZ1-Redna-24-1994-09-30.sp316">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Vindiš ima besedo.</p>
            </sp>
            <sp xml:id="SDZ1-Redna-24-1994-09-30.sp317">
               <speaker>JANEZ VINDIŠ:</speaker>
               <p>Kaže, da smo Ptujčani na vrsti. Ravno tako, kot je gospod Sisinger podprl občino
                  Zavrč, podpiram tudi jaz. Gospod Kopše je pozabil, da sem bil v Zavrču večkrat,
                  ker smo po rodu nekako Haložani in mislim, da če smo tako kot smo že prej Kobilje
                  in druge podobne občine, upam, da bomo tudi Zavrč.</p>
            </sp>
            <sp xml:id="SDZ1-Redna-24-1994-09-30.sp318">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Kolegice in kolegi, na glasovanje dajem naslednji amandma, ki se
                  glasi: "V 2. členu se doda nova točka Zavrč z naselji: Hrastovec, Turški vrh,
                  Gorenjski vrh, Pestike, Drenovec, Korenjak, Goričak, Belski vrh. Sedež občine je v
                  kraju Zavrč, število članov sveta je 11." Gospod Oman, obrazložitev glasu.</p>
            </sp>
            <sp xml:id="SDZ1-Redna-24-1994-09-30.sp319">
               <speaker>IVAN OMAN:</speaker>
               <p>Glasoval bom za ta predlog. Kraj nekoliko poznam in vem pravzaprav, če hočemo
                  priti v Zavrč, moramo že skozi mejni prehod in potem nazaj na naše. Torej,
                  predlagam, da izglasujemo ta amandma in tem ljudem tam damo res občino in tudi
                  kakšno finančno injekcijo potem.</p>
            </sp>
            <sp xml:id="SDZ1-Redna-24-1994-09-30.sp320">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Dajem amandma, ki sem ga prebral, na glasovanje. Ugotovimo sklepčnost!
                     <stage xml:id="SDZ1-Redna-24-1994-09-30.stage365">(63 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage366">(53 poslancev.)</stage> Je kdo proti? <stage xml:id="SDZ1-Redna-24-1994-09-30.stage367">(4
                     poslanci.)</stage></p>
               <p>Ugotavljam, da smo predlog sprejeli.</p>
               <p>Gospod Malovrh ni vložil korektno amandmajev in zato o njih ne moremo
                  glasovati.</p>
               <p>Dajem na glasovanje, kolegice in kolegi 2. člen v celoti, o katerem smo ves čas
                  sedaj razpravljali in odločali. Ugotovimo sklepčnost! <stage xml:id="SDZ1-Redna-24-1994-09-30.stage368">(64
                     prisotnih.)</stage></p>
               <p>Kdo je za sprejem 2. člena? <stage xml:id="SDZ1-Redna-24-1994-09-30.stage369">(44 poslancev.)</stage> Je kdo proti?
                     <stage xml:id="SDZ1-Redna-24-1994-09-30.stage370">(12 poslancev.)</stage></p>
               <p>Ugotavljam, da smo 2. člen sprejeli.</p>
               <p>V razpravo dajem 3. člen zakona, h kateremu nimamo vloženega nobenega amandmaja.
                  Amandma gospoda Staniča... Opravičujem se, imamo amandma k točki 4 k 3. členu. Pod
                  točko 1 in pod točko 2 sta amandmaja brezpredmetna. K točki 4, k 3. členu pa imamo
                  amandma, ki ga predlaga gospod Stane Frim in dajem amandma na glasovanje.
                  Glasujemo o amandmaju k 4. točki, k 3. členu na strani 25, predlagatelj gospod
                  Frim. Ugotovimo sklepčnost! <stage xml:id="SDZ1-Redna-24-1994-09-30.stage371">(61 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage372">(23 poslancev.)</stage> Je kdo proti? <stage xml:id="SDZ1-Redna-24-1994-09-30.stage373">(36
                     poslancev.)</stage></p>
               <p>Ugotavljam, da amandma ni sprejet.          </p>
               <p>Na strani 26 pregleda k točki 5 imamo amandma, ki ga predlagata gospod Igor Bavčar
                  in Feri Horvat. Ugotovimo sklepčnost! <stage xml:id="SDZ1-Redna-24-1994-09-30.stage374">(55 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage375">(23 poslancev.)</stage> Je kdo proti? <stage xml:id="SDZ1-Redna-24-1994-09-30.stage376">(30
                     poslancev.)</stage></p>
               <p>Ugotavljam, da amandma ni sprejet.</p>
               <p>K točki 6 - Koper, imamo amandma, ki ga predlagata gospod Roberto Battelli in
                  gospa Maria Pozsonec in se glasi: "Koper se v četrtem odstavku beseda "tri"
                  nadomesti z besedo "štiri". Prosim, gospod Roberto Battelli. Želi kdo drug še
                  besedo? Izvolite, gospod Battelli. Mislim, da je prav, da pojasnite, za kaj gre v
                  tem amandmaju.</p>
            </sp>
            <sp xml:id="SDZ1-Redna-24-1994-09-30.sp321">
               <speaker>ROBERTO BATTELLI:</speaker>
               <p>Vsekakor. Hvala lepa, predsedujoči. Kolegice in kolegi! Gre za to, da sem bil
                  opozorjen s strani pravne stroke, da tista desetina narodnostnih poslancev v
                  občinskih svetih, ki je opredeljena v zakonu, v primeru, da predstavlja decimalno
                  število, ki gre čez dva, čez tri in tako naprej, potem, ker tu ne gre za tolarje,
                  ali kaj drugega, ampak je treba upoštevati, da desetina pač ni 3,2, ampak desetina
                  je 4 v tem primeru. Tako pravi pravna stroka in verjamem, da je tako res. Sicer
                  ste pa podoben amandma že zavrnili pri Izoli.</p>
            </sp>
            <sp xml:id="SDZ1-Redna-24-1994-09-30.sp322">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Dajem amandma na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage377">(61
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage378">(11 poslancev.)</stage> Je kdo proti? <stage xml:id="SDZ1-Redna-24-1994-09-30.stage379">(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma k 10. točki, predlagatelj je gospod Janez Vindiš. Ugotovimo
                  sklepčnost! <stage xml:id="SDZ1-Redna-24-1994-09-30.stage380">(62 prisotnih.)</stage> Amandma je brezpredmeten. Ali ga
                  umikate? Hvala lepa.</p>
               <p>Sedaj dajem na glasovanje 3. člen v celoti. Ugotovimo sklepčnost! <stage xml:id="SDZ1-Redna-24-1994-09-30.stage381">(67
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage382">(52 poslancev.)</stage> Je kdo proti? <stage xml:id="SDZ1-Redna-24-1994-09-30.stage383">(7
                     poslancev.)</stage></p>
               <p>Ugotavljam, da smo 3. člen sprejeli.</p>
               <p>V razpravo dajem 4. člen in dva amandmaja k 4. členu. Prvega predlaga Vlada
                  Republike Slovenije. Drugega predlagata Maria Pozsonec in Roberto Battelli in
                  Vlada podpira. Dajem najprej na glasovanje amandma Vlade, v kolikor ne želi nihče
                  besede. Se opravičujem, gospod Kreft, nisem vas opazil.</p>
            </sp>
            <sp xml:id="SDZ1-Redna-24-1994-09-30.sp323">
               <speaker>DR. LEV KREFT:</speaker>
               <p>Hvala lepa, gospod predsedujoči. Opravičujem se, da vam v tej pozni uri jemljem še
                  kakšno minutko pred glasovanjem, vendar glede na opozorila glede pozornosti in
                  podobnih stvari, morebiti ni odveč vsaj povedati kako besedo.</p>
               <p>V tem amandmaju Vlade, ki ga podpiram, s katerim spreminja predhodno besedilo, gre
                  za izjemno pomembno zadevo v tem obdobju prehoda iz enega v drugi sistem meja in
                  notranjih ureditev občin. V nekaterih občinah so se že pojavili celo razni sklepi
                  in podobne dopisne oblike, pravzaprav obračanja na krajevne skupnosti in neke
                  vrste groženj delavcem teh krajevnih skupnosti, da bodo s 1.1. naslednjega leta na
                  cesti, da bodo organi razpuščeni in da bo preprosto takorekoč prepovedano
                  delovanje ljudi v dosedanji obliki.</p>
               <p>Dosedanji 4. člen je imel samo besedilo: "Sedanje krajevne skupnosti nadaljujejo z
                  delom do ureditve njihovega pravnega statusa v statutih novih občin". Besedilo, ki
                  je sedaj predloženo, predstavlja močnejše in jasnejše jamstvo, da bomo dejansko s
                  tem amandmajem Vlade omogočili, da krajevne skupnosti kot oblika, ki sicer do
                  sedaj, v dosedanji komunalni obliki ni bila ravno prava lokalna samouprava, bila
                  pa je po svojem načinu življenja najbližje, kot priznavajo tudi strokovnjaki, da
                  ta oblika doživi nove statute, da doživijo nove statute ljudje in da doživijo ne
                  samo profesionalci, ki so tu posebej omenjeni, ampak tudi tisti ljudje, ki so
                  najbolj zavzeti aktivisti te oblike neposredne lokalne samouprave povsod po
                  Sloveniji. Dajmo jim torej novih statutov, ko se bodo pač ti novi statuti
                  uveljavili možnost, da ostanejo aktivisti lokalne samouprave. Hvala lepa.</p>
            </sp>
            <sp xml:id="SDZ1-Redna-24-1994-09-30.sp324">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Tone Peršak ima besedo.</p>
            </sp>
            <sp xml:id="SDZ1-Redna-24-1994-09-30.sp325">
               <speaker>ANTON PERŠAK:</speaker>
               <p>Moram povedati, da tudi sam podpiram ta amandma Vlade, in sicer iz naslednjega
                  razloga. Mi bomo imeli, kot je pač pokazalo to glasovanje, poslej več občin z več
                  centri in mislim, da je prav, da se ta oblika krajevnih skupnosti ohrani in celo
                  prav je, da bi prišlo pri tem do neke vrste dogovorjene delitve, da bi tudi ti
                  centri, ki ne bodo centri prihodnjih občin, dobili določene pristojnosti itd. Sem
                  zelo za to, da se tak amandma danes sprejme. Hvala.</p>
            </sp>
            <sp xml:id="SDZ1-Redna-24-1994-09-30.sp326">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Na glasovanje dajem amandma Vlade na strani 26 in 27 k 4. členu pod
                  številko 1. Ugotovimo sklepčnost! <stage xml:id="SDZ1-Redna-24-1994-09-30.stage384">(59 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage385">(56 poslancev.)</stage> Je kdo proti? <stage xml:id="SDZ1-Redna-24-1994-09-30.stage386">(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Dajem na glasovanje drugi amandma predlagateljev Marie Poszonec in Roberta
                  Battellija. Vlada amandma podpira. Gospod Thaler, izvolite.</p>
            </sp>
            <sp xml:id="SDZ1-Redna-24-1994-09-30.sp327">
               <speaker>ZORAN THALER:</speaker>
               <p>Do sedaj ni bilo govora o tem zakonu in nas zanima predvsem mnenje Vlade, zakaj
                  meni, da je to potrebno, da je to v tem zakonu opredeljeno. Ne skrivam, da v teh
                  novih razmerah, ki jih doživljamo, da tudi sam postanem veliko bolj previden ob
                  takih določbah, ki potem za daljši čas zabetonirajo določeno stanje. Morda je čas,
                  da se ob novih občinah to drugače uredi, kot je v tem členu predlagano. Hvala.</p>
            </sp>
            <sp xml:id="SDZ1-Redna-24-1994-09-30.sp328">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Vlaj želite odgovoriti? Potem pa gospa Pečanova.</p>
            </sp>
            <sp xml:id="SDZ1-Redna-24-1994-09-30.sp329">
               <speaker>MAG. STANE VLAJ:</speaker>
               <p>Hvala lepa. Vlada podpira ta predlog iz razloga, da gre za vzpostavitev 157 in še
                  štirih novih občin in še kakšne manj in da bodo med temi občinami tudi narodno
                  mešana območja, na katerih živijo pripadniki italijanske oziroma madžarske
                  narodnosti, ki imajo po ustreznem členu ustave Republike Slovenije pravico do
                  participacije v lokalni samoupravi in po zakonu o lokalnih volitvah in zakonu o
                  lokalni samoupravi tudi pravico do določenega števila svojih predstavnikov na
                  podlagi posebne volilne pravice v novoizvoljenih občinskih svetih. Vlada ne vidi
                  tu razloga, da ne bi podprla, da se v tem zakonu pove, katera so ta narodno-mešana
                  območja in se s tem omogoči tudi izpeljava ostalih dejanj, ki so povezana z
                  lokalnimi volitvami, konstituiranjem občinskih svetov in drugimi opravili, ki so v
                  rokovniku, ki ga je ta zbor sprejel, predvidena.</p>
            </sp>
            <sp xml:id="SDZ1-Redna-24-1994-09-30.sp330">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Vlaju. Dajem besedo gospe Pečanovi.</p>
            </sp>
            <sp xml:id="SDZ1-Redna-24-1994-09-30.sp331">
               <speaker>BREDA PEČAN:</speaker>
               <p>Hvala lepa. Samo toliko bi povedala kolegu Thalerju, da se mi že zdi nekoliko
                  paranoično to, kar naprej poslušamo o tem, kaj bo narobe ali kaj je narobe. V
                  občinskih statutih za Obalo lahko rečem, medtem ko pa za Prekmurje ne morem
                  povedati, ker pač tega ne poznam, imamo zelo jasno določeno, kje so meje narodno
                  mešanih območij, kar pa se na zunaj kaže v tem, da na tistih območjih, ki so
                  opredeljena v občinskih statutih kot narodno mešana, imamo dvojezične napise v
                  javnosti, se pravi ulice, lokali, tovarne itd. morajo imeti dvojezične napise. Tam
                  so tudi šole, govorim o osnovnih šolah, ki imajo kot jezik okolja tudi italijanski
                  jezik. To pomeni, da v Kopru že odkar je bila cona B priključena Sloveniji, ni
                  bilo v Dekanih, razen kasneje na željo staršev, zaradi tega, ker so se potem
                  otroci selili v srednje šole, italijanskega jezika. V Šmarjah še danes ni
                  italijanskega jezika. V Novi vasi, to je piranska občina in še drugod, v Kortah
                  recimo, če bi bila samostojna šola, ne bi bilo italijanskega učnega jezika. Zato
                  ne vidim problema, zakaj ne bi povzeli v novih občinah, če bi na tem območju
                  nastale občine meja, ki so že določene skoraj 30, 40 let. Hvala.</p>
            </sp>
            <sp xml:id="SDZ1-Redna-24-1994-09-30.sp332">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Thaler.</p>
            </sp>
            <sp xml:id="SDZ1-Redna-24-1994-09-30.sp333">
               <speaker>ZORAN THALER:</speaker>
               <p>Hvala lepa. Vladno pojasnilo, pa tudi trud gospe Pečanove, me ni prepričal, da je
                  potrebno sedaj to na hitro v tem zakonu urediti. Sem za to, da to v tem zakonu ni
                  urejeno, da se uredi posebej in da se stvari natančno pogleda. To, kar je morda
                  veljalo leta 1953, danes ne velja več. Razmere se spreminjajo in mi kot Slovenija
                  moramo biti pri tem previdni. Mislim, da je kakršnakoli naivnost pri tem ali pa
                  prehitro pristajanje na stare vzorce nevarna. Obstajajo tudi novi kraji, ki so se
                  pojavili v teh področjih, ki jih pred 30 leti ni bilo, ali pa so bili praktično
                  brez prebivalcev itd. Preveč je tega, da inercija ostaja, preveč je tistih na
                  drugi strani meje, ki želijo še prispevati k temu, da se morda več italijanstva
                  prinese kot ga je že in da bi, kot sami pravijo, naredili teren še za kaj drugega.
                  Se opravičujem, govorim bolj naravnost, ampak predlagam, da o tem posebej
                  razmislimo, da Vlada pripravi konsistenten predlog, da se vidi točno, katera so ta
                  območja in da se to potem drugje uredi. Hvala.</p>
            </sp>
            <sp xml:id="SDZ1-Redna-24-1994-09-30.sp334">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Školč, gospod Pregelj, gospod Ribičič.</p>
            </sp>
            <sp xml:id="SDZ1-Redna-24-1994-09-30.sp335">
               <speaker>JOŽEF ŠKOLČ:</speaker>
               <p>Hvala lepa, predsedujoči, spoštovane poslanke, poslanci! Mislim, da na tem mestu
                  in ob tem amandmaju ne gre buditi strahov, ki jih budi gospod Thaler. Če boste
                  zelo natančno prebrali kaj piše v tem amandmaju, moram pa reči, da na to nisem bil
                  prej pozoren, sem pa sedaj zelo natančno prebral, pa vam bom povedal na način, kaj
                  se dogaja na Koroškem, v Videmski pokrajini, Tržaškem itd., da bo stvar bolj
                  razumljiva.</p>
               <p>S tem zakonom, ki ga sprejemamo, pač spreminjamo območja občin. S tem dopolnilom
                  pa samo povemo, da tam, kjer smo do sedaj priznali, da živi manjšina, da ji
                  priznamo tudi v naprej, da živi v natančno istih območjih. To je zapisano v
                  statutih občin, ki so tukaj naštete, so Lendava, Murska Sobota, Koper, Izola in
                  Piran. Ne bi pristal na to, da se je, recimo, od pred do sedaj stvar tako
                  spremenila, da je potrebno vso to razpravo in preštevanje še enkrat izvesti in
                  menim, da velja v tem zakonu s takim amandmajem povzeti to in priznati manjšini
                  tisti življenjski prostor, ki ga je imela doslej. To absolutno ni povezano s
                  tistimi ljudmi, ki vpijejo v Trstu in ni povezano z ljudmi, ki vpijejo drugje in
                  se bojim, da iz takega nesporazuma res lahko zakuhamo kakšne neprijetne situacije.
                  Skratka, glasoval bom za ta amandma. Hvala lepa.</p>
            </sp>
            <sp xml:id="SDZ1-Redna-24-1994-09-30.sp336">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj ima besedo.</p>
            </sp>
            <sp xml:id="SDZ1-Redna-24-1994-09-30.sp337">
               <speaker>ŽARKO PREGELJ:</speaker>
               <p>Spoštovani! Ta amandma mislim, da ne more biti sporen. Dejansko zgolj povzema
                  tisto stanje, ki že sedaj obstaja, tako pravno kot tudi realno. V kolikor bi se to
                  realno stanje spremenilo, bi bilo verjetno potrebno sprožiti kakšen poseben
                  postopek. Toda, kolikor imam podatkov, stanje ni bistveno drugačno. In tudi
                  območja oziroma nove lokalne skupnosti na teh mešanih področjih, predvsem za obalo
                  to govorim, so praktično identične prejšnjim, razen občine Koper.</p>
               <p>Problem je nekje drugje. Problem je v tem, da je bivša SFRJ oziroma Republika
                  Slovenija spremenila območja občin, ki so bila na tem področju pred II. svetovno
                  vojno in je s tem kršila po vojni sprejeti londonski sporazum. To je
                  problematično, da so čisto drugačne občine, kot so pa bile takrat in vemo, da
                  obstaja določilo, ki zavezuje podpisnice tega sporazuma, da naj ostanejo občine v
                  enakih teritorialnih mejah. Toda, sedanje stanje pa ni okrnjeno, tako da mislim,
                  da nima smisla spreminjati in bi ta amandma kvečjemu razjasnil situacijo, ki bi
                  utegnila nastati pri kakršnihkoli spremembah.</p>
            </sp>
            <sp xml:id="SDZ1-Redna-24-1994-09-30.sp338">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Ribičič. Vas pa kolegice in kolegi prosim še za nekaj trenutkov
                  zbranosti.</p>
            </sp>
            <sp xml:id="SDZ1-Redna-24-1994-09-30.sp339">
               <speaker>DR. CIRILČ RIBIČIČ:</speaker>
               <p>Spoštovani! Gospoda Thalerja cenim kot strokovnjaka na mednarodnem področju in
                  tudi sprejemam njegovo izhodišče, da je previdnost pri takih vprašanjih umestna,
                  ko gre za zelo občutljiva vprašanja. Vendar mislim, da je tukaj daleč najbolj
                  previdna odločitev, ki izraža največjo občutljivost za to vprašanje, če potrdimo
                  tisto stanje, ki izhaja iz sedanjih občinskih statutov. Moram opozoriti na to, da
                  je bilo v razpravah, zlasti okrog občine Koper, veliko razprave o tem, da s tem,
                  ko ostaja občina Koper velika, da se s tem na nek način širi narodnostno mešano
                  območje.</p>
               <p>S to odločitvijo, ki jo predlagata kolegica Pozsončeva in kolega Battelli, seveda
                  zelo jasno povemo, da to ni tako. Narodnostno mešano območje ostane takšno, kot je
                  bilo do tega trenutka. In določeno je s statuti, ki so navedeni v tem predlogu.
                  Zato bom ta predlog podprl. Hvala lepa.</p>
            </sp>
            <sp xml:id="SDZ1-Redna-24-1994-09-30.sp340">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prehajamo na odločanje. Glasujemo o novem 4.a členu, ki ga predlagata
                  gospa Maria Pozsonec in Roberto Battelli. Vlada ga podpira. Ugotovimo prisotnost.
                  Gospod Rupel ima še besedo.</p>
            </sp>
            <sp xml:id="SDZ1-Redna-24-1994-09-30.sp341">
               <speaker>DR. DIMITRIJ RUPEL:</speaker>
               <p>Spoštovani gospod podpredsednik, spoštovane kolegice in kolegi! Zdaj, ko sem bil
                  soočen s tem vprašanjem, potem, ko je kolega Thaler nastopil, sem se malo
                  posvetoval okoli sebe s kolegi in mislim, da ta stvar res ni tako, bi rekel,
                  nujna, da bi jo rešili danes in na tem mestu. Gre za to, da v bistvu vprašanje
                  mešanih območij do sedaj ni bilo na ta način urejeno, kot je tukaj predlog.</p>
               <p>Dejansko je to problematika, ki je rešena v statutih in mislim, da bi morali,
                  seveda v skladu z idejo lokalne samouprave dopustiti, da občine to problematiko
                  uredijo v statutih, potem, ko bodo konstituirane.</p>
               <p>Sicer bi dopustil oziroma bi se mi zdelo v redu, če bi zakon naštel ta območja
                  oziroma te nove občine oziroma to novo situacijo, ki s samim zakonom nastaja,
                  mislim pa, da zakonodajalec ni sposoben v tem trenutku našteti vseh teh situacij.
                  Tako, da mislim, da se seveda v škodo italijanske manjšine ne more popolnoma nič
                  spremeniti, da se nikakršno razmerje ne spreminja, če mi dejansko takšno dikcijo
                  oziroma takšen amandma izpustimo.</p>
               <p>Ustavna garancija je še vedno tukaj. Statuti bodo to uredili približno tako, kot
                  je bilo urejeno do sedaj in ne vidim nobenega razloga zakaj bi v tem trenutku v
                  zakonu to stvar še posebej poudarili, pri čemer ne povemo, kaj natančno se zgodi.
                  Hvala lepa.</p>
            </sp>
            <sp xml:id="SDZ1-Redna-24-1994-09-30.sp342">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Battelli, prosim, obrazložitev glasu je zdaj.</p>
            </sp>
            <sp xml:id="SDZ1-Redna-24-1994-09-30.sp343">
               <speaker>ROBERTO BATTELLI:</speaker>
               <p>Hvala lepa. V obrazložitvi amandmaja so te stvari povedane. Seveda, pri tako
                  občutljivi stvari bi jo bilo treba prebrati. Ustava enostavno pravi, da so ta
                  območja  določena z zakonom, ravno tako zakon o lokalni samoupravi pravi, da so ta
                  območja določena z zakonom, in če to ne bo določeno z zakonom, se en cel kup
                  pravic ne bo dalo izvajati, ker tako pravita ustava in zakon.</p>
               <p>To se pravi: ali mi sprejmemo tako določilo v tem zakonu, tako kot smo bili
                  dogovorjeni od vsega začetka z Vlado, od vsega začetka sploh, kako bi rekel,
                  prevajanja ustave v zakonodajo ali pa bomo morali po zelo hitrem postopku sprejeti
                  poseben zakon o določitvi narodnostno mešanih območij občin, in to bo treba
                  narediti takoj, ker če tega ne sprejmemo, se ustvari pravna vrzel. Hvala lepa.</p>
            </sp>
            <sp xml:id="SDZ1-Redna-24-1994-09-30.sp344">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti svoj glas? <stage xml:id="SDZ1-Redna-24-1994-09-30.stage387">(Nihče.)</stage> Prehajamo
                  na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage388">(66 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage389">(31 poslancev.)</stage> Je kdo proti? <stage xml:id="SDZ1-Redna-24-1994-09-30.stage390">(29
                     poslancev.)</stage></p>
               <p>Ugotavljam, da je novi 4.a člen sprejet.</p>
               <p>O 4. členu v celoti ni potrebno glasovati zaradi tega, ker smo ga že popolnoma
                  spremenili.</p>
               <p>V razpravo dajem 5. člen in amandma Vlade Republike Slovenije k 5. členu na strani
                  27.</p>
               <p>Amandma Vlade dajem na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage391">(59
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage392">(57 poslancev.)</stage> Je kdo proti?
                  <stage xml:id="SDZ1-Redna-24-1994-09-30.stage393">(Nihče.)</stage></p>
               <p>Ugotavljam, da smo amandma sprejeli. S tem smo sprejeli novi 5. člen. O 5. členu
                  ni treba glasovati.</p>
               <p>V razpravo dajem 6. člen, h kateremu nimamo amandmaja</p>
               <p>6. člen dajem na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage394">(50
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage395">(42 poslancev.)</stage> Je kdo proti?
                  <stage xml:id="SDZ1-Redna-24-1994-09-30.stage396">(Nihče.)</stage></p>
               <p>Ugotavljam, da je 6. člen sprejet.</p>
               <p>V razpravo in odločanje dajem 7. člen.</p>
               <p>7. člen dajem na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage397">(60
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage398">(35 poslancev.)</stage> Je kdo proti? <stage xml:id="SDZ1-Redna-24-1994-09-30.stage399">(2
                     poslanca.)</stage></p>
               <p>Ugotavljam, da smo 7. člen sprejeli.</p>
               <p>V razpravo dajem naslov zakona.</p>
               <p>Naslov zakona dajem na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage400">(55
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage401">(39 poslancev.)</stage> Je kdo proti? <stage xml:id="SDZ1-Redna-24-1994-09-30.stage402">(4
                     poslanci.)</stage></p>
               <p>Ugotavljam, da je naslov zakona sprejet.</p>
               <p>Kolegice in kolegi! S tem smo zaključili drugo obravnavo tega zakona. Predlagam,
                  da, ker je dvesto listov, ni potrebno, da dobimo čistopis na klop in predlagam, da
                  imamo do 19.30 ure čas za vlaganje amandmajev, ki jih lahko vlagate v dežurni sobi
                  128. Sejo pa bi nadaljevali ob 20.30 uri. Sejo nadaljujemo ob pol devetih zvečer.
                  Do takrat se bomo potrudili, da boste dobili na klop tudi pregled amandmajev, ki
                  bodo vloženi v tretji obravnavi. Želim vam prijeten odmor.</p>
            </sp>
            <stage type="time">(Seja je bila prekinjena ob 18.56 uri in se je nadaljevala ob 21.02
               uri.)</stage>
            <sp xml:id="SDZ1-Redna-24-1994-09-30.sp345">
               <speaker>PODPREDSEDNIK VLADIMIR TOPLER:</speaker>
               <p>Spoštovani kolegi! Pričenjam nadaljevanje 24. seje. Prosim, da najprej ugotovimo
                  prisotnost v dvorani. Še vedno ugotavljamo prisotnost v dvorani in vas lepo
                  prosim, da zasedete svoja mesta. Še vedno ugotavljamo navzočnost v dvorani in vas
                  prosim, da potrdite svojo prisotnost. Ugotavljam, da je navzočih 54 poslank in
                  poslancev. Zbor je sklepčen in lahko nadaljujemo.</p>
               <p>Preden preidemo na tretjo obravnavo, mi dovolite še <title xml:id="SDZ1-Redna-24-1994-09-30.title5">KRATKO
                     OBVESTILO</title>. Obveščeni smo, da bo imel Državni svet Republike Slovenije
                  sejo v ponedeljek 3. oktobra ob 16. uri. Na seji bo kot prvo točko obravnaval tudi
                  zakon o ustanovitvi občin ter o določitvi njihovih območij. Če bo zoper zakon
                  izrečen odložni veto, se bo Državi zbor moral sestati še istega dne na izredni
                  seji, da bo ponovno odločal o zakonu. To je edina možnost, da zagotovimo, da bo
                  zakon pravočasno objavljen in da bo začel veljati v torek, 4. oktobra, ki je
                  skrajni rok za razpis lokalnih volitev v nove občine. Zato prosim vse poslanke in
                  poslance, da se v ponedeljek organiziramo tako, da bo zbor v primeru potrebe ob
                  18. uri lahko začel izredno sejo, v kolikor bo potrebno in bo sklicana.</p>
               <p>Prehajamo k <title xml:id="SDZ1-Redna-24-1994-09-30.title6">TRETJI OBRAVNAVI (A.4.TOČKA).</title>
               </p>
               <p>Pregled amandmajev imate na klopi. Amandmaje, ki niso v pregledu amandmajev in ki
                  so bili vloženi po 19. uri in 30 minut, bom prebral. Naprej imamo amandma k 2.
                  členu. Zaradi jasnosti bom vse amandmaje bral: 2. člen predloga zakona se
                  spremeni, tako da se občino pod točko 2 Apače vključi v občino pod točko 31 -
                  Gornja Radgona. Predlagatelj je skupina poslancev, prvopodpisani gospod Igor
                  Bavčar. Želi kdo besedo? <stage xml:id="SDZ1-Redna-24-1994-09-30.stage404">(Ne.)</stage> Dajem amandma gospoda Igorja
                  Bavčarja na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage405">(59 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage406">(37 poslancev.)</stage> Je kdo proti? <stage xml:id="SDZ1-Redna-24-1994-09-30.stage407">(13
                     poslancev.)</stage></p>
               <p>Ugotavljam, da je amandma sprejet.</p>
               <p>V razpravo dajem drugi amandma, podpisana skupina poslancev, prvopodpisani gospod
                  Ciril Pucko: v zaporedni številki 3 se črta naselje Odranci. Na novo se piše
                  zaporedna številka 80.a. Odranci. Odranci, sedež Odranci je v Odrancih, prvi
                  občinski svet šteje 9 članov. Gospod Kociper, izvolite.</p>
            </sp>
            <sp xml:id="SDZ1-Redna-24-1994-09-30.sp346">
               <speaker>ŠTEFAN KOCIPER:</speaker>
               <p>Hvala lepa, gospod podpredsednik. Kolegice in kolegi! Ta amandma je pri drugi
                  obravnavi doživel skoraj zadostno podporo. Žal mi je bilo, da nisem opozoril na
                  nekatera dejstva. Zelo na kratko. Na referendumskem območju Odranci je skoraj v
                  80% udeležbe 75% vseh udeležencev glasovalo za. Ta vas je vedno bila na obrobju
                  ene, druge ali tretje občine, nazadnje pri lendavski. Zdaj je ostala kot neki
                  ostanek pri beltinski občini, ko smo osamosvojili občino Turnišče in občino
                  Črenšovci. Prosim za podporo.</p>
            </sp>
            <sp xml:id="SDZ1-Redna-24-1994-09-30.sp347">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Prehajamo na odločanje. Prosim, da ugotovimo
                  prisotnost. Glasujemo o amandmaju pod številko 2. Ugotovimo sklepčnost! <stage xml:id="SDZ1-Redna-24-1994-09-30.stage408">(47
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage409">(34 poslancev.)</stage> Je kdo proti? <stage xml:id="SDZ1-Redna-24-1994-09-30.stage410">(20
                     poslancev.)</stage></p>
               <p>Ugotavljam, da je amandma sprejet.</p>
               <p>Skupina poslancev, prvopodpisani gospod Zoran Madon, predlaga amandma k 2. členu
                  predloga zakona o ustanovitvi občin ter določitvi njihovih območij k 10. točki: v
                  2. členu predloga zakona se črta občina Grgar-Čepovan številka 35 in se z vsemi
                  kraji vključi v občino Nova Gorica. Gospod Madon, izvolite.</p>
            </sp>
            <sp xml:id="SDZ1-Redna-24-1994-09-30.sp348">
               <speaker>ZORAN MADON:</speaker>
               <p>Spoštovani! Gre za eno predlaganih šestih občin na področju sedanje občine Nova
                  Gorica in prav ta občina Grgar - Čepovan bo občina, ki izpolnjuje najmanj pogojev
                  in občina, ki dejansko nima pravega svojega centra. Nekaj vasi je na tem področju,
                  ki ta trenutek gravitirajo vsaka posebej k mestu Nova Gorica in nimajo skupnega
                  centra, nimajo skupne indentitete, tako da se dejansko ti ljudje med seboj ne
                  razumejo in se ne vidijo skupaj v eni občini in želijo ostati v občini Nova
                  Gorica. Zato želim, da podprete ta amandma. Hvala.</p>
            </sp>
            <sp xml:id="SDZ1-Redna-24-1994-09-30.sp349">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Amandma gospoda Madona dajem na glasovanje. Ugotovimo sklepčnost!
                     <stage xml:id="SDZ1-Redna-24-1994-09-30.stage411">(57 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage412">(49 poslancev.)</stage> Je kdo proti? <stage xml:id="SDZ1-Redna-24-1994-09-30.stage413">(5
                     poslancev.)</stage></p>
               <p>Ugotavljam, da je amandma sprejet.</p>
               <p>Imamo amandma pod točko 3: v 2. členu se črta točka 12 Brežice in se v celoti
                  prenese v 3. člen kot nova točka 11 Brežice, ki se v celoti glasi: enako kot
                  predlagana točka 12 Brežice v 2. členu. Predlagatelj je skupina poslancev,
                  prvopodpisani gospod Marjan Šetinc. Ugotovimo sklepčnost! <stage xml:id="SDZ1-Redna-24-1994-09-30.stage414">(57
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage415">(15 poslancev.)</stage> Je kdo proti? <stage xml:id="SDZ1-Redna-24-1994-09-30.stage416">(39
                     poslancev.)</stage></p>
               <p>Ugotavljam, da amandma prvopodpisanega gospoda Marjana Šetinca ni bil sprejet.</p>
               <p>K točki 4 na drugi strani predloga imamo amandma poslanske skupine Slovenske
                  nacionalne stranke: črtata se točka 24 na 31. strani, točka 147 na 192. strani, to
                  je občina Dolenjske Toplice in občina Žužemberk. Predlagatelj poslanska skupina
                  Slovenske nacionalne stranke. Želi kdo besedo? Ugotovimo sklepčnost! <stage xml:id="SDZ1-Redna-24-1994-09-30.stage417">(57
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage418">(31 poslancev.)</stage> Je kdo proti? <stage xml:id="SDZ1-Redna-24-1994-09-30.stage419">(22
                     poslancev.)</stage></p>
               <p>Ugotavljam, da je amandma sprejet.</p>
               <p>Pod točko 5 imamo amandma poslanske skupine Demokratske stranke: v 2. členu se
                  točki 25 Domžale iz seznama naselij črta naselje Trzin. Uvede se nova točka 129a
                  Trzin, katere besedilo se glasi: "129.a točka Trzin, sedež občine je v Trzinu,
                  prvi občinski svet šteje 12 članov." Izvolite, gospod Tone Peršak.</p>
            </sp>
            <sp xml:id="SDZ1-Redna-24-1994-09-30.sp350">
               <speaker>ANTON PERŠAK:</speaker>
               <p>Spoštovane poslanke in poslanci! Kolega Lenič je pri prejšnjem glasovanju te vrste
                  amandmajev povedal vse razloge za to, zakaj območje krajevne skupnosti Trzin lahko
                  in je pametno, da postane občina. Zaradi tega, ker se je v zadnjih letih v tej
                  krajevni skupnosti precej povečalo število prebivalcev, drugič je gospodarsko
                  postala izrazito močna. Že prej sem povedal, da je relativno gledano to ena
                  najmočnejših možnih občin v Sloveniji. Soglašam z nekaterimi argumenti, ki jih je
                  povedal gospod Lenič, seveda pa, kot pravim, ti argumenti govorijo v nasprotno
                  smer, za nasprotno stališče.</p>
               <p>Glavno stališče, ki ga je on povedal, je pa rekel, da je naslednje: ker so Domžale
                  vlagale v Trzin, sedaj Trzin ne sme postati občina in oditi od Domžal. To je
                  približno tako, kot da bi takrat, ko dobro izšolamo sina ali pa hčer rekli, sedaj
                  pa ti ne smeš iti od doma in se ne smeš poročiti, zato ker smo mi vlagali
                  vate.</p>
               <p>Po drugi strani pa drži tudi to, da v Trzin niso vlagale samo Domžale, čeprav
                  gotovo so in to je nedvomno res, da so, ampak smo vlagali tudi tisti, ki smo
                  investirali, na primer v stanovanjske hiše v Trzinu, v obrtno cono, v gradnjo
                  objektov v obrtni coni v Trzinu itd., ki smo se priselili pa v glavnem od drugod,
                  ne iz Domžal, kajti Domžale so postale s pametno davčno politiko, to je treba
                  priznati, tako močne kakor danes ravno zato, ker so znale privabiti ljudi od
                  drugod. Tudi v Trzin, Radomlje in v Domžale.</p>
            </sp>
            <sp xml:id="SDZ1-Redna-24-1994-09-30.sp351">
               <speaker>PODPREDSEDNIK VLADIMIR TOPLER:</speaker>
               <p>Samo malo, gospod Tone Peršak. Kolegice in kolegi! Lepo prosim za malo manj
                  glasnosti v parlamentu, da se bo slišalo govornika.</p>
            </sp>
            <sp xml:id="SDZ1-Redna-24-1994-09-30.sp352">
               <speaker>ANTON PERŠAK:</speaker>
               <p>Res pa je, če bi obveljala logika, ki jo je zagovarjal gospod Lenič, potem mi
                  danes ne bi smeli ustanoviti nobene nove občine. Kajti več ali manj za vsako novo
                  občino, ki jo danes ustanavljamo, je mogoče reči, da je mogoče kdo drug vanjo tudi
                  vlagal in veliko vlagal. Vendar smo se odločili za nekaj druge vrste koncept in
                  predlagam, da skupaj z menoj glasujete za občino Trzin. To pa ne pomeni, da se
                  Domžalam ne prizna tega, kar jim gre. Hvala.</p>
            </sp>
            <sp xml:id="SDZ1-Redna-24-1994-09-30.sp353">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Preden vam dam naprej besedo, kolegice in kolegi, vas res vljudno
                  prosim za malo bolj mirno vzdušje v dvorani.</p>
               <p>Še enkrat vas vse skupaj prav lepo prosim za malo več miru. Gospod Lenič ima
                  besedo.</p>
            </sp>
            <sp xml:id="SDZ1-Redna-24-1994-09-30.sp354">
               <speaker>JOŽE LENIČ:</speaker>
               <p>Gospod podpredsednik, spoštovane dame in gospodje! Tokrat ne bom kradel veliko
                  časa, tudi ne bom se pretirano ukvarjal z vsebino, kajti to sem razložil že
                  prej.</p>
               <p>Želel bi tokrat zgolj, bi rekel, proceduralno povedati, da se je samo 35%
                  Trzinčanov na referendumu odločilo, da bi želeli imeti svojo občino in da je v tej
                  konubaciji Domžal in Trzina prišlo do določene delitve dela, in Trzin in Domžale
                  drug drugega potrebujeta in zato ta razlaga gospoda Peršaka, kljub vsemu, ni
                  povsem konsistentna.</p>
               <p>Tukaj je prišlo do delitve nekih funkcij. To območje je izrazito postindustrijsko
                  in je prišlo do delitve funkcij. Ta naselja živijo neko skupno življenje in na tak
                  nasilen način jih ločevati, mislim, da ne bi bilo pametno.</p>
               <p>Iz teh razlogov in tudi iz onih, ki sem  jih  naštel prej, v svojem prvem nastopu,
                  bom glasoval proti amandmaju gospoda Peršaka. Hvala lepa.</p>
            </sp>
            <sp xml:id="SDZ1-Redna-24-1994-09-30.sp355">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo, kolegice, kolegi? <stage xml:id="SDZ1-Redna-24-1994-09-30.stage420">(Nihče.)</stage></p>
               <p>Dajem amandma poslanske skupine Demokratske stranke na glasovanje. To je amandma
                  pod številko 5. Ugotovimo sklepčnost! <stage xml:id="SDZ1-Redna-24-1994-09-30.stage421">(63 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage422">(27 poslancev.)</stage> Je kdo proti? <stage xml:id="SDZ1-Redna-24-1994-09-30.stage423">(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma Vlade Republike Slovenije k 24 točki: v 2. členu se v 24. točki
                  občina Dolenjske toplice črtajo naselja: Dolenje, Mraševo, Drganja sela, Jurka
                  vas, Loke pod goro, Potok, Prapreče pri Straži, Domanja vas, Vavta vas, Zalog in
                  Straža in se priključijo v predvideno občino Novo Mesto - 3. člen, sedma
                  točka.</p>
               <p>Želi kdo besedo? Amandma je brezpredmeten mi govori Vlada, torej o njem ne
                  glasujemo. Hvala lepa. Vlada umika svoj amandma.</p>
               <p>Imamo amandma pod točko 6, to je amandma skupine poslancev, prvopodpisani je
                  gospod Štefan Matuš: Občina Dornava, ki se v zgoraj navedenem predlogu zakona
                  našteva pod zaporedno številko 26 na strani 33, naj se razdeli v dve občini, in
                  sicer tako, da se oblikuje nova občina Juršinci, ki obsega naslednja naselja:
                  Botkovci, Dragovič, Gabrnik, Gradišča, Gladinci, Hlapinci, Juršinci, Kukava,
                  Mostje-Rotman, Sakuša, Ksenček pri Juršnicih in Zagorci. Kolegice in kolegi,
                  ponovno vas prosim za malo več miru v dvorani. Ali želi kdo o amandmaju pod
                  številko 6, ki ga predlaga skupina poslancev, prvopodpisani gospod Matuš, besedo?
                  Prosim, gospod Kocuvan.</p>
            </sp>
            <sp xml:id="SDZ1-Redna-24-1994-09-30.sp356">
               <speaker>JOŽEF KOCUVAN:</speaker>
               <p>Kolegice in kolegi! Glasoval bom za ta amandma, ker poznam ta teritorij, oziroma
                  ta prostor. Juršinci, oziroma ta prostor po svoji tradiciji, običajih in navadah
                  nikakor ne sodi k Dornavi. Hvala lepa.</p>
            </sp>
            <sp xml:id="SDZ1-Redna-24-1994-09-30.sp357">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ali želi še kdo besedo? Amandma pod številko 6 dajem na glasovanje.
                  Ugotovimo sklepčnost! <stage xml:id="SDZ1-Redna-24-1994-09-30.stage424">(62 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage425">(33 poslancev.)</stage> Je kdo proti? <stage xml:id="SDZ1-Redna-24-1994-09-30.stage426">(28
                     poslancev.)</stage></p>
               <p>Ugotavljam, da je amandma pod številko 6 sprejet.</p>
               <p>Slovenska nacionalna stranka umika amandma pod številko 7, ker je bil že sprejet.
                  Skupina poslancev, prvopodpisani gospod Zmago Jelinčič, predlaga amandma: iz
                  predvidene občine pod številko 33 Gornji Petrovci se izločita krajevni skupnosti
                  Čepinci in Šalovci in se ustanovi nova občina Hodoš-Šalovci, namesto sedanje
                  predvidene občine številka 37 Hodoš, ki zajema krajevne skupnosti Hodoš, Šalovci
                  in Čepinci. Sedež občine je v Šalovcih. Ali želi kdo besedo? Gospod Anderlič,
                  prosim. Amandma je razmnožen in ga imate na klopi.</p>
            </sp>
            <sp xml:id="SDZ1-Redna-24-1994-09-30.sp358">
               <speaker>TONE ANDERLIČ:</speaker>
               <p>Se opravičujem, ampak pri prejšnjem glasovanju, sprašujem Vlado, če lahko pojasni,
                  ali sta ob tako izglasovanem amandmaju ti dve območji sklenjeni in sestavljata
                  celoto kot občini, s tako delitvijo, kot je bila predvidena. Držal sem roko,
                  preden ste prišli na drug amandma. Ali je to proceduralno narobe; odločite, kaj
                  boste naredili, ampak želim, da to preverijo s strani Vlade.</p>
            </sp>
            <sp xml:id="SDZ1-Redna-24-1994-09-30.sp359">
               <speaker>PODPREDSEDNIK VLADIMIR TOPLER:</speaker>
               <p>Gospod Anderlič, nisem vas razumel. Prosim, če še enkrat ponovite.</p>
            </sp>
            <sp xml:id="SDZ1-Redna-24-1994-09-30.sp360">
               <speaker>TONE ANDERLIČ:</speaker>
               <p>Da Vlada pojasni, ali s tem izglasovanim amandmajem nastaneta dve novi občini, ki
                  sta teritorialno vsaka za sebe sklenjena na enem teritoriju, torej, da vsaka za
                  sebe sestavljata eno celoto. Po mojem prepričanju ne sestavljata, zato želim
                  mnenje Vlade.</p>
            </sp>
            <sp xml:id="SDZ1-Redna-24-1994-09-30.sp361">
               <speaker>PODPREDSEDNIK VLADIMIR TOPLER:</speaker>
               <p>Prosim Vlado, če lahko odgovori na vprašanje, ki ga je zastavil poslanec gospod
                  Anderlič. To je amandma pod številko 6.</p>
            </sp>
            <sp xml:id="SDZ1-Redna-24-1994-09-30.sp362">
               <speaker>MAG. STANE VLAJ:</speaker>
               <p>Hvala lepa. Vlada prosi za 10 minut odmora, da lahko preveri in poišče odgovor.
                  Mora preveriti na naši bazi podatkov.</p>
            </sp>
            <sp xml:id="SDZ1-Redna-24-1994-09-30.sp363">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Kolegice in kolegi, odrejam 10-minutni odmor. Gospod Potrč prosim,
                  izvolite.</p>
            </sp>
            <sp xml:id="SDZ1-Redna-24-1994-09-30.sp364">
               <speaker>MIRAN POTRČ:</speaker>
               <p>Gospod predsedujoči! Ne razpravljam o tem, kar ste odločili, ampak prosil bi, če
                  vsaj v teh 10 minutah dobimo na mizo amandmaje. Prej ste mi očitali, da ne berem,
                  jaz pa sem ga dobil tri sekunde kasneje. To preprosto ne gre. Če vi dobite
                  amandma, še ne pomeni, da je razdeljen 90 poslancem. Vsaj dobimo jih, da jih bomo
                  lahko videli, da se lahko prebere. Hvala lepa.</p>
            </sp>
            <sp xml:id="SDZ1-Redna-24-1994-09-30.sp365">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Potrč. Nikjer v našem poslovniku ne piše, da morajo imeti
                  poslanci pred seboj amandma na mizi. Odrejam 10 minut odmora, da se lahko dobite.
                  Proceduralno imate, izvolite.</p>
            </sp>
            <sp xml:id="SDZ1-Redna-24-1994-09-30.sp366">
               <speaker>MIRAN POTRČ:</speaker>
               <p>Zelo nerad se oglašam kot predsednik poslovniške komisije. Ampak, če že nekaj
                  trdite, stališče poslovniške komisije je bilo: "Kadar je nekaj več amandmajev,
                  morajo biti razdeljeni poslancem, da lahko sledijo". Če mislite vi, da se da pri
                  158 občinah, pa pri 300 amandmajih, vloženih, vedeti vse na pamet hvala, ampak
                  potem pač odločamo tako, kot smo danes odločali, kakor komu pač s prsta pride.</p>
            </sp>
            <sp xml:id="SDZ1-Redna-24-1994-09-30.sp367">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Potrč. Obveščam vas, da sem prej dejal, da je čas za vlaganje
                  amandmajev do 19.30 ure. Vsi ti amandmaji so v pregledu, vendar amandmaje še vedno
                  dobivamo, ker jih po poslovniku skupine 10 poslancev poslanske skupine vlagajo.
                  Odrejam 10 minut odmora in vas prosim, da točno čez 10 minut nadaljujemo sejo.</p>
            </sp>
            <stage type="time">(Seja je bila prekinjena ob 21.21 uri in se je nadaljevala ob 21.32
               uri.)</stage>
            <sp xml:id="SDZ1-Redna-24-1994-09-30.sp368">
               <speaker>PODPREDSEDNIK VLADIMIR TOPLER:</speaker>
               <p>Spoštovani kolegi! Prosim, da nadaljujemo sejo.</p>
               <p>Kolegice in kolegi! Prosim, da najprej ugotovimo prisotnost v dvorani. Ugotovimo
                  sklepčnost! <stage xml:id="SDZ1-Redna-24-1994-09-30.stage428">(54 prisotnih.)</stage></p>
               <p>Ugotavljam, da je zbor sklepčen in prosim predstavnika Vlade za odgovor.</p>
            </sp>
            <sp xml:id="SDZ1-Redna-24-1994-09-30.sp369">
               <speaker>MAG. STANE VLAJ:</speaker>
               <p>Hvala lepa. Spoštovani! Mi smo ugotovili v naši bazi podatkov, da takšni občini,
                  kot bi nastali iz občine Dornava, sicer geografsko gledano pomenita celoto, nobena
                  od njiju pa ne izpolnjuje pogojev, ki jih določajo spremembe zakona o lokalni
                  samoupravi.</p>
               <p>Glede na to naglico in številne predloge je seveda razumljivo, da ni mogoče tekoče
                  takoj za vsako vprašanje najti odgovor. Zato predlaga Vlada, da pripravimo
                  uskladitveni amandma, o katerem bi se potem odločal Državni zbor.</p>
            </sp>
            <sp xml:id="SDZ1-Redna-24-1994-09-30.sp370">
               <speaker>PODPREDSEDNIK VLADIMIR TOPLER:</speaker>
               <p>Hvala lepa predstavniku Vlade, mi pa nadaljujemo sejo. Smo pri amandmaju.</p>
               <p>Prosim, gospod Pregelj, proceduralno.</p>
            </sp>
            <sp xml:id="SDZ1-Redna-24-1994-09-30.sp371">
               <speaker>ŽARKO PREGELJ:</speaker>
               <p>Spoštovani! Za take primere ni uskladitvenih amandmajev. Ne sprejemamo proračuna,
                  kjer bi morali postavko usklajevati. Tukaj gre za nekaj drugega. Uskladitveni
                  amandma bi bil smiseln samo takrat, če bi se, na primer izkazalo, da smo z nekim
                  amandmajem vzeli hkrati, recimo, v dveh različnih občinah navedli neko naselje. To
                  bi bil uskladitveni amandma. Ampak, če so to popolnoma samostojne celote in se ne
                  prekrižajo, ni kaj usklajevati.</p>
            </sp>
            <sp xml:id="SDZ1-Redna-24-1994-09-30.sp372">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Pregelj. Prosim, da ne prejudicirate proceduralnih zadev. Ko
                  bomo imeli uskladitveni amandma na mizi, ko bomo o njem razpravljali, vam bom dal
                  besedo.</p>
               <p>Sedaj pa nadaljujemo z amandmajem skupine poslancev. Prvopodpisani gospod Zmago
                  Jelinčič. Še enkrat ga bom prebral, potem pa bom dal besedo gospe Pozsončevi.</p>
               <p>"Iz predvidene občine pod številko 33 - Gornji Petrovci, se izločita krajevni
                  skupnosti Čepinci in Šalovci in se ustanovi nova občina Hodoš - Šalovci namesto
                  sedanje predvidene občine številka 37 - Hodoš, ki zajema krajevne skupnosti:
                  Hodoš, Šalovci in Čepinci.</p>
               <p>Sedež občine je v Šalovcih."</p>
               <p>Gospa Pozsončeva, izvolite.</p>
            </sp>
            <sp xml:id="SDZ1-Redna-24-1994-09-30.sp373">
               <speaker>MARIA POZSONEC:</speaker>
               <p>Hvala lepa. Spoštovani! Danes ste se že enkrat izrekli o tem amandmaju. Bili ste
                  proti, da se  na področju Hodoša naredi občina Šalovci. Upam, da s tem, da ne
                  boste podprli amandmaja, ponovno potrdite vašo prejšnjo odločitev. Hvala lepa.</p>
            </sp>
            <sp xml:id="SDZ1-Redna-24-1994-09-30.sp374">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage xml:id="SDZ1-Redna-24-1994-09-30.stage429">(Ne)</stage> Dajem amandma, ki sem ga
                  prebral, na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage430">(58 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage431">(39 poslancev.)</stage> Je kdo proti? <stage xml:id="SDZ1-Redna-24-1994-09-30.stage432">(14
                     poslancev.)</stage></p>
               <p>Ugotavljam, da je amandma sprejet.</p>
               <p>Smo na strani dva, imamo amandma pod točko 8. Iz predvidene občine številka 33
                  Gornji Pretovci se izločita krajevna skupnost Čepinci in krajevna skupnost Šalovci
                  ter se ustanovi nova občina Šalovci. Sedež občine je v Šalovcih. Predlagatelj je
                  skupina poslancev, prvopodpisani Janez Zupanec. Ali je kaj zvezi s tem? Saj, samo
                  malo, da vidimo, če je amandma, ker smo sprejeli amandma gospoda Jelinčiča.
                  Mislim, da je ta amandma brezpredmeten pod številko 8.</p>
               <p>Nadaljujemo na strani 3 našega poročila pregleda. Poslanska skupina Slovenske
                  nacionalne stranke, ta amandma je umaknjen. Gospod Jelinčič ga je umaknil pod
                  številko sedem.</p>
               <p>Na strani tri imamo pod številko devet amandma skupine poslancev, prvopodpisani je
                  gospod Štefan Matuš: doda se nova točka, ki se glasi: 36.a. Hajdina z naslednjimi
                  naselji: Draženci, Geljča vas, Hajdoše, Skorgo, Slovenja vas, Spodnja Hajdina,
                  Zgornja Hajdina, Kungota pri Ptuju". Sedež občine Hajdina je v Zgornji Hajdini.
                  Prvi občinski svet šteje 15 članov. Pod točko 48 se iz predlagane občine Kidričevo
                  črta naselje Kungota pri Ptuju. Skupina poslancev predlaga, prvopodpisani je
                  gospod Štefan Matuš, kot sem omenil prej. Želi kdo besedo? Gospod Vindiš,
                  izvolite.</p>
               <p>Opravičujem se, to je napaka. Prvopodpisani je gospod Vindiš in ne Štefan
                  Matuš.</p>
            </sp>
            <sp xml:id="SDZ1-Redna-24-1994-09-30.sp375">
               <speaker>JANEZ VINDIŠ:</speaker>
               <p>Pri Hajdini, kar sem že prej povedal, ne bom ponavljal. Mogoče bi dal samo
                  primerjavo, kaj pomeni, da velika občina ne želi spustiti iz svojega okrilja sicer
                  manjše, vendar relativno bogate občine, ki ima za to vse možnosti. Če primerjam
                  Hajdino, je lahko skoraj tako kot, na primer, krava, ki ji pač manjka nekaj roga,
                  daje po 30 litrov mleka in bi na tri seske rada dojila mesto, na enega pa domačini
                  v Hajdini. Vem, da so bili na zborih veliki problemi ob tem, borba med in Hajdino
                  trajajo že dolgo let. Hajdina je bila prej, pred vojno samostojna občina in bojim
                  se, če ne bomo tega podprli, da bomo naredili veliko politično škodo.</p>
            </sp>
            <sp xml:id="SDZ1-Redna-24-1994-09-30.sp376">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Če ne, dajem amandma gospoda Vindiša na
                  glasovanje. To je amandma pod številko 9 na strani 3. Ugotovimo sklepčnost!
                     <stage xml:id="SDZ1-Redna-24-1994-09-30.stage433">(58 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage434">(31 poslancev.)</stage> Je kdo proti? <stage xml:id="SDZ1-Redna-24-1994-09-30.stage435">(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 10 imamo amandma skupine poslancev, prvopodpisani je doktor Peter
                  Tancig. V 2. členu predloga zakona o ustanovitvi občin se iz predvidene občine pod
                  številko 40 Idrija vzamejo naselja: Gornji Vrsnik, Govejek, Korita, Ledine,
                  Ledinske krnice, Mrzli vrh, Spodnji vrstnik, Žirovnica in se priključijo pod
                  številko 146 Žiri. Želi kdo besedo? Gospod Janez Podobnik, prosim.</p>
            </sp>
            <sp xml:id="SDZ1-Redna-24-1994-09-30.sp377">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Pregledal sem vse gradivo,
                  tega amandmaja pa nisem dobil. Če ste ga vi dobili, prosim, če mi ga pokažete.</p>
               <p>Rad bi povedal to, da sem v tem času uspel, ko nisem verjel, da je ta amandma spet
                  vložen, poklicati. Tako predsednik krajevne skupnosti kot vodstvo sploh ni
                  slišalo, da bi jih kdorkoli vprašal, da bi tako rešitev predlagal. Torej, ne bom
                  ponavljal svoje razprave. Tukaj se neko področje, ki zelo dobro živi in deluje v
                  okviru sedanje občine Idrija, ki bo po mojem mnenju zelo dobro delovalo v novi
                  občini Idrija, na silo postavlja v občino Žiri. Ljudje na tem terenu o tej
                  možnosti sploh niso bili obveščeni, in kot je meni znano, o tem sploh niso
                  razmišljali. Tu bi opozoril na naselje Žirovnica. To je naselje, ki je zelo blizu
                  Žirem. To je naselje, ki je dobilo tudi po zaslugi občine Idrija asfaltno prevleko
                  v teh letih, torej v letošnjem letu in to je naselje, ki se je v izjavi, da je
                  Idrija sedež upravnega okraja, tudi odločilo za to. Torej tudi ljudje, ki so zelo
                  blizu kraja Žiri, so se odločili, da želijo, da je upravno njihovo takratno
                  središče v Idriji. Menim, da je ta amandma povsem v nasprotju z voljo ljudi, ki
                  tukaj živijo. Zato ga ne bom podprl. Hvala lepa.</p>
            </sp>
            <sp xml:id="SDZ1-Redna-24-1994-09-30.sp378">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Janez Podobnik. Ta amandma je, kaže, izpadel in ni bil
                  razmnožen. Če je možno, bi prebral, kdo so vse predlagatelji in bi potem o njem
                  glasovali. Predlagatelji so dr. Peter Tancig, Janez Kopač, Dimitrij Rupel, Bojan
                  Korošec, Jadranka Šturm-Kocjan, Miran Jerič, Maksimiljan Lavrinc, gospod Janc,
                  gospod Džuban, gospod Thaler in gospod Anderlič. Se opravičujem, ker je izpadel in
                  ga niste dobili razmnoženega. Gospod Zagožen, izvolite.</p>
            </sp>
            <sp xml:id="SDZ1-Redna-24-1994-09-30.sp379">
               <speaker>DR. FRANC ZAGOŽEN:</speaker>
               <p>Spoštovani zbor! Meni ni všeč to, kar se ravnokar dogaja. Gospod Thaler si je
                  nekaj zamislil, v teh krajih nikogar vprašal in zdaj bo izkoristil dejstvo, da je
                  član najštevilnejše stranke v parlamentu in tem ljudem nekaj vsilil. Dajte
                  razmišljati drugače. Nismo tukaj zaradi tega, da bi delali po svoje, tako so,
                  recimo, Angleži in Francozi vlekli meje po Afriki in drugih kolonijah. Mislim, da
                  je treba upoštevati ljudi, ki so tam in zaradi njih se te občine ustanavljajo.
                  Glasoval bom proti. Hvala.</p>
            </sp>
            <sp xml:id="SDZ1-Redna-24-1994-09-30.sp380">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Thaler ima repliko in potem gospa Breda Pečan.</p>
            </sp>
            <sp xml:id="SDZ1-Redna-24-1994-09-30.sp381">
               <speaker>ZORAN THALER:</speaker>
               <p>Hvala lepa. Saj nisem želel razpravljati, ampak gospod Zagožen me je po stari
                  navadi obtožil stvari, ki ne držijo. Ta amandma sem vložil na pobudo Skupščine
                  občine Škofja Loka.</p>
            </sp>
            <sp xml:id="SDZ1-Redna-24-1994-09-30.sp382">
               <speaker>PODPREDSEDNIK VLADIMIR TOPLER:</speaker>
               <p>Prosim za mir v dvorani. Boste dobili potem besedo. Prosim, gospod Thaler.</p>
            </sp>
            <sp xml:id="SDZ1-Redna-24-1994-09-30.sp383">
               <speaker>ZORAN THALER:</speaker>
               <p>Pod dopis, ki sem ga prejel, sta podpisana sedanji župan, gospod Draksler in
                  predsednik Izvršnega sveta Vincencij Demšar in obrazložitev, ki sem jo prej
                  povedal in je ne mislim ponavljati, sem pobral tam. Skratka, ne sprejemam
                  podtikanj, da gre za izmišljotine, mene osebno in kaj podobnega. Povedal sem
                  argumente, ki so argumenti, ki se tičejo ne tako davne zgodovine rapallske meje,
                  kako je bila stvar prej. Povedal sem argumente, ki govorijo o celovitosti žirovske
                  kotline; zdaj je na srečo tukaj gospod Rejc, ki je tam domačin, pa morda lahko še
                  kaj doda, o migracijah itd. Ne vem, zakaj morate vedno podtikati, da ima nekdo
                  tukaj ne vem kaj, kakšne osebne interese zadaj. Verjetno imate pa vi kot župan v
                  Idriji, ki pač sega trenutno čez greben s temi naselji, ki ima tam tudi smetišče,
                  o katerem se škofjeloška občina do danes ni mogla z vami dogovoriti in odvajate
                  občinske odplake pač proti drugemu morju, ne pa preko svojega ozemlja itd., imate
                  pa verjetno res svoje interese in tudi kako živčno reagirate na ta predlog, se to
                  da razbrati.</p>
               <p>Skratka, argumenti so jasni, nisem si jih izmislil, ampak odgovorni občinski
                  funkcionarji, ki se jih danes to tiče. Danes je to na meji s Škofjo Loko, jutri bo
                  na meji z občino Žiri in predlagam, da se potem ponovno odločimo.</p>
            </sp>
            <sp xml:id="SDZ1-Redna-24-1994-09-30.sp384">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Zdaj imamo dve repliki. Repliko na repliko - gospod Podobnik in potem
                  gospa Pečanova.</p>
            </sp>
            <sp xml:id="SDZ1-Redna-24-1994-09-30.sp385">
               <speaker>JANEZ PODOBNIK:</speaker>
               <p>Spoštovani gospod Thaler! Nisem vam ničesar očital, vi imate legitimno pravico, da
                  vložite amandma. Govoril sem samo o argumentih, zakaj sem ta amandma zavrnil.
                  Najprej bi rad to povedal, menim pa, da je nelegitimno, da lahko Skupščina Škofje
                  Loke odloča o tem, da predlaga - ne vem, lepo bi prosil, če bi lahko videl ta
                  sklep, jaz ga nisem dobil. Bi tudi prosil, če mi gospod poslanec pokaže ta sklep.
                  Ne more Skupščina občine Škofja Loka odločiti, da se en del sosednje občine, ne
                  vem, kdo je odločil. Prosil bi, če bi lahko ta sklep dobil, da bi ga videl.
                  Glejte, mi smo občina Idrija in občina Škofja Loka zelo korektno sodelovali v teh
                  štirih letih. Na teh obmejnih področjih smo se večkrat srečali. Res je, obstaja
                  problem smetišča. Lahko pa povem to, da je v Idriji končno zaživelo novo moderno
                  smetišče v Grofovtu, to je v bližini Idrije in bo to smetišče, ki je resnično
                  obremenjevalo to področje, tudi sanirano. Ampak, to pa ne more biti vaš argument,
                  s katerim utemeljujete, da boste del teritorija, o katerem sploh ni bil vprašan,
                  predstavnik krajevne skupnosti mi je rekel, da tudi iz krajevne skupnosti Žiri, ni
                  nihče vprašal, če želijo biti del občine Žiri. Lepo bi prosil gospoda Thalerja, če
                  mi lahko pokaže to stališče skupščine občine Škofja Loka oziroma Izvršnega
                  sveta.</p>
            </sp>
            <sp xml:id="SDZ1-Redna-24-1994-09-30.sp386">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Podobnik in gospod Thaler bosta to uredila. Besedo pa dajem
                  gospe Pečanovi.</p>
            </sp>
            <sp xml:id="SDZ1-Redna-24-1994-09-30.sp387">
               <speaker>BREDA PEČAN:</speaker>
               <p>Hvala lepa. To, kar bom sedaj govorila, ni replika, ampak je razprava, tako da se
                  vseeno zahvaljujem za besedo. Rada bi vprašala nekaj stvari. Ena teh je ta, da te
                  kraje poznam tudi jaz. Slučajno imam pač sorodnike tam in sem večkrat v Žireh
                  oziroma v neki vasi nad Žirmi, tako da tudi okolico dokaj dobro poznam in to peš,
                  da ne bi kdo mislil, da sem z avionom letela nad temi kraji.</p>
               <p>Torej vem za Mrzli vrh v žirovski krajevni skupnosti. Moram pa povedati, da do
                  danes nisem vedela, da obstaja tudi Mrzli vrh v Idriji. In sem zunaj na ekranu
                  videla, da dejansko obstajata dva Mrzla vrha. In zato sprašujem sedaj kolega
                  Thalerja, kaj pomeni, če bomo imeli v novi občini Žiri dva Mrzla vrha? Kako bo to
                  videti? Nekam nenavadno.</p>
               <p>Drugo kar je, bi pa povedala naslednje: rapallska pogodba je bila sklenjena pred
                  74. leti. Ljudje v tistih krajih, ne verjamem, da se kdorkoli od njih spominja,
                  kako je bilo pred 74. leti in v kateri občini so živeli. Zaradi tega bi se
                  pridružila kolegu Podobniku v tem primeru zaradi tega, ker zagovarja točno tisto,
                  kar zagovarjam že ves čas. To območje ni bilo vprašano na referendumu, ali hoče
                  iti v občino Žiri, ampak je bilo vprašano na referendumu, ali hoče iti v občino
                  Idrija. Se pravi, da bi znova na pobudo gospoda Thalerja enostavno selili, samo
                  seveda na zemljevidu, prebivalce nekih krajev iz ene občine v drugo. Mislim, da to
                  ni do njih pošteno in dajmo jim možnost, da se sami o tem odločajo takrat, ko bodo
                  imeli za to voljo in priložnost. Hvala.</p>
            </sp>
            <sp xml:id="SDZ1-Redna-24-1994-09-30.sp388">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi kdo še besedo? <stage xml:id="SDZ1-Redna-24-1994-09-30.stage436">(Ne.)</stage> Dajem amandma pod točko 10
                  gospoda Petra Tanciga na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage437">(60
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage438">(24 poslancev.)</stage> Je kdo proti? <stage xml:id="SDZ1-Redna-24-1994-09-30.stage439">(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo naslednji amandma pod številko 11: "V 43. točki se črtajo naselja v okviru
                  krajevne skupnosti Šentvid pri Stični, krajevna skupnost Dob pri Šentvidu in
                  krajevna skupnost Temenjica." Predlagatelj je poslanska skupina Slovenskih
                  krščanskih demokratov.</p>
               <p>Gospod Henigman, izvolite.</p>
            </sp>
            <sp xml:id="SDZ1-Redna-24-1994-09-30.sp389">
               <speaker>BENJAMIN HENIGMAN:</speaker>
               <p>Gospod podpredsednik, hvala za besedo. Amandma poslanske skupine vlagamo na osnovi
                  pismenega priporočila oziroma pisma treh krajevnih skupnosti nekdanjega 64.</p>
               <p>oziroma 46. referendumskega območja, kjer so se prebivalci z večino glasov
                  odločili za samostojno občino.</p>
               <p>Izpolnjujejo vse pogoje, razen pogoja števila prebivalstva, kjer je 3.700
                  prebivalcev. Povezava z Ivančno Gorico je umetna, je administrativno povzročena in
                  čutim dolžnost, da poskušamo omogočiti ljudem, da zaživijo v svoji občini.</p>
               <p>Mimogrede, poslali so tudi dopis, pod katerega je podpisan predsednik krajevne
                  skupnosti Jože Kastelic, z naslovom: "Šentvid, naselje z izročilom - Šentvičani,
                  ljudje s srcem."</p>
               <p>Ne bi vam bral vsega. Dejstvo je, da gre za kulturno prestolnico petja na
                  Slovenskem, kjer se je odvijalo že 24 pevskih taborov in obljubljajo, da bodo
                  napravili tudi 25 in še kakšnega za tem in predlagam, da omogočimo ljudem, ki so
                  zagnani, da prostovoljno delajo, da dobijo tudi svojo občino, katero si zaslužijo
                  in katero bodo z veseljem upravljali. Hvala lepa.</p>
            </sp>
            <sp xml:id="SDZ1-Redna-24-1994-09-30.sp390">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? V kolikor ne, dajem amandma poslanske skupine
                  Krščanskih demokratov na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage440">(56
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage441">(28 poslancev.)</stage> Je kdo proti? <stage xml:id="SDZ1-Redna-24-1994-09-30.stage442">(35
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod številko 12 imamo amandma, ki ga predlaga ista poslanska skupina: za 43 točko
                  se doda nova točka, ki se glasi... - ta amandma je brezpredmeten, ker ni bil
                  sprejet prejšnji amandma.</p>
               <p>Smo na strani štiri pregleda.</p>
               <p>Imamo amandma, ki ga nimate v pregledu, bil je pa razdeljen na klop; amandma, ki
                  ga predlaga skupina poslancev. Prvopodpisani je gospod Štefan Matuš.</p>
               <p>"V 2. členu se točka 45 - Jesenice se v celoti prenese v 3. člen, kot nova 3.a
                  točka."</p>
               <p>Želi kdo besedo? Gospod Matuš, prosim.</p>
            </sp>
            <sp xml:id="SDZ1-Redna-24-1994-09-30.sp391">
               <speaker>ŠTEFAN MATUŠ:</speaker>
               <p>Hvala za besedo. Spoštovani! Mislim, da sem bistvo danes že enkrat obrazložil pa
                  bom skušal na kratko še enkrat. Odločate se o tem, ali bo občina Jesenice postala
                  mestna občina. To bo mestna občina s 26.000 prebivalci, z dvema zdravstvenima
                  domovoma, z bolnišnico, v katero hodi na hospitalizacijo praktično skoraj vsa
                  Gorenjska, od Kranja naprej do Planice, s štirimi popolnimi srednjimi šolami itd.
                  Sam sem se vprašal, koliko od vseh predlogov oziroma predlaganih mestnih občin pa
                  pravzaprav izpolnjuje pogoje. Mislim, če vzamemo dejstvo, da Velenje, ki je mestna
                  občina, praktično nima bolnišnice. To se pravi, da so, vsaj po mojem mnenju,
                  politični razlogi, da Velenje so lahko, Jesenice pa pač ne morejo biti. Če
                  Jesenice ne bodo postale mestna občina, bo praktično ogorčenje, kajti vzamemo
                  lahko samo dejstvo, da referendumska odločitev ni bila taka, da se občini Jesenice
                  deli na dva dela, kar je sedaj praktično predlagala Vlada. Hkrati pa noče ugoditi
                  zadevi, da bi ta del, ki naj bi pokrival občino Jesenice, postal mestna
                  občina.</p>
               <p>Še enkrat bi apeliral, da podprete predlog, da občina Jesenice postane mestna
                  občina. Dvomim, da bi to povzročilo premike oziroma plaz nadaljnjih zahtev po
                  mestnih občinah. Hvala lepa.</p>
            </sp>
            <sp xml:id="SDZ1-Redna-24-1994-09-30.sp392">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo? <stage xml:id="SDZ1-Redna-24-1994-09-30.stage443">(Ne.)</stage> Dajem amandma k 45. točki na
                  glasovanje. Ugotovimo sklepčnost! <stage xml:id="SDZ1-Redna-24-1994-09-30.stage444">(63 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage445">(27 poslancev.)</stage> Je kdo proti? <stage xml:id="SDZ1-Redna-24-1994-09-30.stage446">(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Smo pri 13 amandmaju v 2. členu predloga zakona, da se občina Jezersko.... Gospod
                  Metelko. <stage xml:id="SDZ1-Redna-24-1994-09-30.stage447">(Gospod Metelko iz klopi.)</stage> Motili so vas, zato niste
                  glasovali. Tako kot pri gospodu Verzolaku to ni razlog, vendar mislim, da moramo
                  biti toliko demokratični in dajem Državnemu zboru predlog, da se glasovanje ponovi
                  zaradi razlogov, ki jih je navedel gospod Metelko. Ugotovimo sklepčnost!
                     <stage xml:id="SDZ1-Redna-24-1994-09-30.stage448">(58 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage449">(29 poslancev.)</stage> Je kdo proti? <stage xml:id="SDZ1-Redna-24-1994-09-30.stage450">(25
                     poslancev.)</stage></p>
               <p>Ugotavljam, da bomo glasovanje ponavljali.</p>
               <p>Ponavljamo glasovanje o amandmaju skupine poslancev prvopodpisanega gospoda
                  Matuša. Ugotovimo sklepčnost! <stage xml:id="SDZ1-Redna-24-1994-09-30.stage451">(62 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage452">(26 poslancev.)</stage> Je kdo proti? <stage xml:id="SDZ1-Redna-24-1994-09-30.stage453">(34
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma pod številko 13: v 2. členu predloga zakona se občina Jezersko pod
                  številko 45 prenese v občino Preddvor številka 92. Ugotovimo sklepčnost!
                     <stage xml:id="SDZ1-Redna-24-1994-09-30.stage454">(61 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage455">(36 poslancev.)</stage> Je kdo proti? <stage xml:id="SDZ1-Redna-24-1994-09-30.stage456">(27
                     poslancev.)</stage></p>
               <p>Ugotavljam, da je amandma sprejet.</p>
               <p>Imamo amandma pod številko 14: v 2. členu se točka 46 Kamnik v celoti prenese v 3.
                  člen, kot nova dodatna točka Kamnik. Predlagatelj je poslanska skupina Demokratske
                  stranke. Kolegice in kolegi, prosim za malo več miru, da ne bo prišlo do
                  nesporazumov, o čem glasujemo. Glasujemo o amandmaju pod številko 14 na strani 4.
                  Predlagatelj je Demokratska stranka. Ugotovimo sklepčnost! <stage xml:id="SDZ1-Redna-24-1994-09-30.stage457">(63
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage458">(19 poslancev.)</stage> Je kdo proti? <stage xml:id="SDZ1-Redna-24-1994-09-30.stage459">(36
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod 15. točko imamo amandma, ki ga je podpisala skupina poslancev, prvopodpisani
                  je gospod Oman: v 2. členu pri občini 50 Kočevje se črtajo vsa naselja iz krajevne
                  skupnosti Osilnica in se prenesejo v novo občino 82.a Osilnica. Sedež občine je v
                  Osilnici. Število članov občinskega sveta je sedem. Gospod Henigman.</p>
            </sp>
            <sp xml:id="SDZ1-Redna-24-1994-09-30.sp393">
               <speaker>BENJAMIN HENIGMAN:</speaker>
               <p>Spoštovani! V obrazložitvi smo napisali: "Krajevna skupnost Osilnica s
                  pripadajočimi naselji je obkolpski predel Republike Slovenije <stage xml:id="SDZ1-Redna-24-1994-09-30.stage460">(če mogoče še
                     kdo tega ne ve, ker verjetno nismo bili vsi tam)</stage>, ki je hkrati obmejno
                  področje, demografsko ogroženo in gorsko, z izrazitim upadanjem prebivalstva. Če
                  želimo kot država ohraniti živo južno mejo, varno in kulturno krajino, je
                  ustanovitev občine pogoj in nuja. Krajevna skupnost Osilnica izpolnjuje vse
                  pogoje, razen, logično, število prebivalcev, kar pa je po 13.a členu tudi
                  dopustno. Veliko je bilo že govora o Kočevski in o dolžnosti do Kočevske. Veliko
                  manj v Državnem zboru, kot okrog njega. Osilnica je dežela Petra Klepca. Je 50
                  kilometrov oddaljena od Kočevja. S Kočevjem ima cesto, katera do nedavnega sploh
                  še ni bila po slovenskem ozemlju in še vedno ni na določenem področju in jo s
                  Kočevjem veže zgolj administrativna vez. Poslanske skupine oziroma predstavniki
                  strank SKD, Liberalne demokracije in demokratov, smo veliko obljubljali Osilnici.
                  Pokažimo do Osilnice v tem trenutku tudi nekaj srca in jim omogočimo, da se
                  postavijo na svoje noge. Sedaj je na tem področju 500 krajanov. Pred prvo svetovno
                  vojno jih je bilo 1000. V prejšnjem stoletju 1500. Če se bo to nadaljevalo, bo
                  slovenska meja počasi prišla na Ribnico oziroma na območje občine Ribnica".</p>
               <p>Apeliram na vas, da omogočimo tudi specifiko tega področja, tako kot je po vseh
                  drugih državah na svetu ali pa v Evropi, da se omogoči ljudem, ki to želijo, vsaj
                  tisti, kateri so se na zboru krajanov odločili, da jim omogočimo svojo občino.
                  Hvala lepa.</p>
            </sp>
            <sp xml:id="SDZ1-Redna-24-1994-09-30.sp394">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Jelinčič.</p>
            </sp>
            <sp xml:id="SDZ1-Redna-24-1994-09-30.sp395">
               <speaker>ZMAGO JELINČIČ:</speaker>
               <p>Hvala lepa za besedo. Tudi pri nas bomo podprli občino Osilnica. Dejansko gre za
                  obmejno občino, ki je zelo pomembna tudi za samostojnost Republike Slovenije.
                  Občina je bila stalno odrivana od kakršnihkoli, tako povezav z ostalo Slovenijo
                  kakor tudi na gospodarskem podorčju. Zato mislimo, da bo to eden načinov, da se
                  Osilnica zbudi in da pride noter sveža kri. Hvala.</p>
            </sp>
            <sp xml:id="SDZ1-Redna-24-1994-09-30.sp396">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? V kolikor ne, dajem amandma pod številko 15 na
                  glasovanje. Ugotovimo sklepčnost! <stage xml:id="SDZ1-Redna-24-1994-09-30.stage461">(61 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage462">(39 poslancev.)</stage> Je kdo proti? <stage xml:id="SDZ1-Redna-24-1994-09-30.stage463">(15
                     poslancev.)</stage></p>
               <p>Ugotavljam, da je amandma sprejet.</p>
               <p>Imamo amandma pod točko 16, predlaga ga skupina poslancev, prvopodpisani je gospod
                  Marjan Šetinc: "2. člen predloga zakona se spremeni, tako da se črta samostojna
                  občina: Krmelj, Šentjanž, Tržišče. Točka 54 z sedežem v Krmelju in številom članov
                  občinskega sveta 14."</p>
               <p>Obrazložitev in razprava, gospod Šetinc.</p>
            </sp>
            <sp xml:id="SDZ1-Redna-24-1994-09-30.sp397">
               <speaker>MAG. MARJAN ŠETINC:</speaker>
               <p>Hvala lepa za besedo. Nisem se imel namena oglasiti, ker sem domneval, da ste
                  prebrali utemeljitev in ste spremljali zadevo že na prvem mestu. Mislil sem, da bo
                  to izglasovano, ker gre samo za uskladitev z referendumskimi rezultati. Zato bi
                  prosil, da to, kar je tukaj zapisano pod točko 16, 18, 19 in 21, izglasujete, ker
                  je tako bilo tudi na vseh referendumskih območjih, ki so tukaj zajeta, izglasovano
                  z veliko večino.</p>
               <p>Točka 16, kjer piše, da se zbriše, se veže na točko 19, kjer se to vpiše. Zaradi
                  tega so te točke vezane; 16, 18, 19 in 21. Tukaj, v tem razporedu se ne pojavljajo
                  zaporedoma, zato vas opozarjam na te številke. Hvala lepa.</p>
            </sp>
            <sp xml:id="SDZ1-Redna-24-1994-09-30.sp398">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo?</p>
               <p>Amandma pod številko 16 dajem na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage464">(49
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage465">(43 poslancev.)</stage> Je kdo proti? <stage xml:id="SDZ1-Redna-24-1994-09-30.stage466">(10
                     poslancev.)</stage></p>
               <p>Ugotavljam, da smo amandma sprejeli.</p>
               <p>Ali predlagate, da najprej glasujemo o teh, ki so povezani; 18. točka amandmajev
                  na strani pet, ista skupina poslancev, s prvopodpisanim gospodom Šetincem: "2.
                  člen predloga zakona se spremeni, tako da se v občini Mirna-Šentrupert točka 74 -
                  dodata naselji: Roženberk in Mali Cirnik iz točke 54." Ugotovimo sklepčnost!
                     <stage xml:id="SDZ1-Redna-24-1994-09-30.stage467">(59 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage468">(37 poslancev.)</stage> Je kdo proti? <stage xml:id="SDZ1-Redna-24-1994-09-30.stage469">(13
                     poslancev.)</stage></p>
               <p>Ugotavljam, da je amandma sprejet.</p>
               <p>Pod točko 19, ista skupina poslancev: 2. člen predloga zakona se spremeni, tako da
                  se pri občini Sevnica točka 107 s sedežem v Sevnici pri seznamu krajevnih
                  skupnosti poleg sedaj navedenih krajevnih skupnosti Blanca, Boštanj, Loka pri
                  Zidanem mostu, Primož, Sevnica, Studenec in Zabukovje dodajo še krajevne skupnosti
                  Kermelj, Šentjanž brez naselij, Roženberk, Mali Cirnik in Tržišče brez naselja,
                  Gornja Stara vas. Prvi občinski svet šteje 25 in 23 članov. Ugotovimo sklepčnost!
                     <stage xml:id="SDZ1-Redna-24-1994-09-30.stage470">(64 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage471">(44 poslancev.)</stage> Je kdo proti?
                  <stage xml:id="SDZ1-Redna-24-1994-09-30.stage472">(Nihče.)</stage></p>
               <p>Ugotavljam, da smo amandma sprejeli.</p>
               <p>Še amandma iste skupine poslancev pod številko 21, to je na strani 6: 2. člen
                  predloga zakona se spremeni, tako da se v občini Škocjan, točka 119, doda naselje
                  Gornja Stara vas iz točke 54. Ali želi kdo besedo? Ugotovimo sklepčnost!
                     <stage xml:id="SDZ1-Redna-24-1994-09-30.stage473">(60 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage474">(40 poslancev.)</stage> Je kdo proti? <stage xml:id="SDZ1-Redna-24-1994-09-30.stage475">(1
                     poslanec.)</stage></p>
               <p>Ugotavljam, da smo tudi ta amandma sprejeli.</p>
               <p>Imamo amandma Vlade k 57. točki: občina Laško, črta naselje Zavratec, in se
                  vključi v občino Radeče, točka 95. Obrazložitev - amandma je redakcijski. To je
                  amandma Vlade. Gospod Lipoglavšek ima besedo. Ali je Zavrate, mislil sem, da je to
                  napaka, zato sem vprašal, pa so mi pokimali. Zavrate je in je amandma pravilen.
                  Glasi se: Občina Laško črta naselje Zavrate in se vključi v občino Radeče, točka
                  95. Dajem ta amandma Vlade na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage476">(59
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage477">(52 poslancev.)</stage> Je kdo proti?
                  <stage xml:id="SDZ1-Redna-24-1994-09-30.stage478">(Nihče.)</stage></p>
               <p>Ugotavljam, da je amandma sprejet.</p>
               <p>Amandma točka 17: Pri zaporedni številki 68 se iz dela naštetih naselij oblikuje
                  občina Prosenjakovci: Prosenjakovci, Motvarjevci, Pordašinci, Središče, Čikečka
                  vas, Berkovci, Invanjševci, Lončarovci. Sedež občine Prosenjakovci je v
                  Prosenjakovcih. Prvi občinski svet šteje 15 članov. Predlaga poslanska skupina
                  narodnosti in ta amandma ima še določilo, ki je pomotoma na naslednji strani,
                  ampak je še del amandmaja, kar bom sedaj prebral. Prvi občinski svet šteje 15
                  članov, nato pa je še en odstavek "Pripadniki Madžarske narodne skupnosti, na
                  podlagi posebne volilne pravice, izvolijo dva predstavnika v prvi občinski svet".
                  Je tako? Izvolite, gospa Pozsončeva.</p>
            </sp>
            <sp xml:id="SDZ1-Redna-24-1994-09-30.sp399">
               <speaker>MARIA POZSONEC:</speaker>
               <p>Hvala lepa. Spoštovane gospe in gospodje! Tako kot za celotno Slovenijo, velja
                  tudi za zakotne vasi v Pomurju, da je najpomembnejša volja ljudi. Zato vas
                  pozivam, vse dobro misleče, dobronamerne, ne glasujte proti volji ljudi. Torej,
                  glasovala bom za.</p>
            </sp>
            <sp xml:id="SDZ1-Redna-24-1994-09-30.sp400">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage xml:id="SDZ1-Redna-24-1994-09-30.stage479">(Ne.)</stage> Dajem amandma točka 17 na
                  glasovanje. Ugotovimo sklepčnost! <stage xml:id="SDZ1-Redna-24-1994-09-30.stage480">(59 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage481">(25 poslancev.)</stage> Je kdo proti? <stage xml:id="SDZ1-Redna-24-1994-09-30.stage482">(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma skupine poslancev; prvopodpisani gospod Zagožen ali pa gospod
                  Potočnik, ne vem: v 87. točki 2. člena občina Podčetrtek se črtajo kraji: Bistrica
                  ob Sotli, Črešnjevec ob Bistrici, Dekmanca, Hrastje ob Bistrici, Križan vrh,
                  Kunšperk, Ples, Polje pri Bistrici, Srebrnik, Trebče in Zagaj in se doda nova 87.a
                  točka Občina Bistrica ob Sotli z zgoraj navedenimi naselji, s sedežem v Bistrici
                  ob Sotli. Gospod Potočnik, izvolite.</p>
            </sp>
            <sp xml:id="SDZ1-Redna-24-1994-09-30.sp401">
               <speaker>FRANC POTOČNIK:</speaker>
               <p>Spoštovani! Če bi si sam izmislil ta amandma, gotovo ne bi šel drugič za to
                  govornico, ker bi vedel, da je to brez smisla, da ne bi bilo izglasovano. Zakaj
                  sem šel drugič? Ker je bilo tudi to referendumsko območje pravzaprav  dvakrat z
                  veliko večino izglasovano kot samostojna občina. Najprej leta 1992, kot sem že
                  prej povedal. Predhodno, ko se je začelo govoriti o lokalni samoupravi, so še
                  imeli vprašanja, če bo do tega prišlo, ali ste za svojo občino in je bila večina
                  za to in pa letos, ko je bilo to referendumsko območje in je za to samostojno
                  občino glasovalo 78,8% volilnih upravičencev. Izpolnjuje vse pogoje iz 13. člena.
                  Seveda pa ima premajhno število prebivalcev. Lahko pa je izjema zaradi tega, ker
                  je to obmejna občina, tudi demografsko ogroženo območje in iz zgodovinskih
                  razlogov. Pa še to bi rekel, da so ta amandma podpisali poslanci iz šestih
                  poslanskih skupin. Tako da upam, da bomo voljo ljudi tukaj spoštovali, ker ne gre
                  za nobeno vnašanje senzualnosti v zakon in prosim, da ta amandma, ki je volja
                  ljudi s tega območja, podprete.</p>
            </sp>
            <sp xml:id="SDZ1-Redna-24-1994-09-30.sp402">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Potočniku. Želi še kdo besedo? Dajem amandma na glasovanje.
                  Ugotovimo sklepčnost! <stage xml:id="SDZ1-Redna-24-1994-09-30.stage483">(61 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage484">(28 poslancev.)</stage> Je kdo proti? <stage xml:id="SDZ1-Redna-24-1994-09-30.stage485">(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Poslanska skupina Slovenske ljudske stranke, podpisan dr. Franc Zagožen, predlaga:
                  v točki 87 občina Podčetrtek se črtata naselji Dol pri Pristavi in Spodnje
                  Mestinje in se dodata k točki 102 občina Šmarje pri Jelšah. Dajem amandma
                  Slovenske ljudske stranke na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage486">(62
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage487">(46 poslancev.)</stage> Je kdo proti? <stage xml:id="SDZ1-Redna-24-1994-09-30.stage488">(3
                     poslanci.)</stage></p>
               <p>Ugotavljam, da je amandma sprejet.</p>
               <p>Amandma poslanske skupine Združene liste: v 2. členu pri občini 95 Radeče se črta
                  naselje Zidani most, Širje, Veliko Širje in Obrežje pri Zidanem mostu; pri občini
                  57 Laško, se dopiše naselje Zidani most, Širje, Veliko Širje in Obrežje pri
                  Zidanem mostu. Želi kdo besedo? Gospod Lipoglavšek.</p>
            </sp>
            <sp xml:id="SDZ1-Redna-24-1994-09-30.sp403">
               <speaker>FRANC LIPOGLAVŠEK:</speaker>
               <p>Hvala lepa. Kolegice in kolegi! Gre za uskladitveni amandma. Že prej smo Zidani
                  most prestavili v občino Laško po želji, izraženi na referendumu. Pomotoma pa so
                  bila izpuščena ta naselja, ki sodijo v krajevno skupnost Zidani most, tako da gre
                  v bistvu za uskladitveni amandma in tak amandma bom podprl. Hvala lepa.</p>
            </sp>
            <sp xml:id="SDZ1-Redna-24-1994-09-30.sp404">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage xml:id="SDZ1-Redna-24-1994-09-30.stage489">(Ne.)</stage> Dajem amandma Združene liste
                  na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage490">(62 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage491">(53 poslancev.)</stage> Je kdo proti? <stage xml:id="SDZ1-Redna-24-1994-09-30.stage492">(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Amandma Vlade pod točko 3 pa je s tem amandmajem, ki smo ga pravkar sprejeli,
                  brezpredmeten.</p>
               <p>Imamo amandma k 20. točki: v 2. členu se črta občina pod številko 109, Slovenj
                  Gradec, in se v 3. členu predloga zakona predlaga kot mestna občina Slovenj
                  Gradec. Želi kdo besedo? V kolikor ne bo nihče govoril, si bom vzel besedo
                  jaz.</p>
            </sp>
            <sp xml:id="SDZ1-Redna-24-1994-09-30.sp405">
               <speaker>VLADIMIR TOPLER:</speaker>
               <p>Kolegice in kolegi! Rad bi obrazložil glas zakaj menim, da je potrebno, da damo
                  Slovenj Gradcu prednost in ga uvrstimo v mestno občino, čeprav sedaj, ko je
                  slovenjgraška občina razdeljena in je Meslinje izločeno, nima možnosti, kar se
                  tiče 20.000 ljudi. Slovenj Gradec je eno najstarejših mest. Ima vse ostale pogoje.
                  Ima zelo znano galerijo, ima zelo dobro bolnišnico, Slovenj Gradec je mesto
                  Koroške, Koroške, ki je je ostal v Sloveniji samo majhen del. Mislim, da je to
                  regija, ki si zasluži, da ima svojo mestno občino. Edino mesto, ki je v
                  organizaciji Združenih narodov v Sloveniji, je Slovenj Gradec. Mislim, da so to
                  dovolj tehtni razlogi, da lahko naredimo izjemo in damo mestu Slovenj Gradcu to,
                  kar zasluži. Mislim, da je pomembno, da v Sloveniji nadaljujemo s tradicijo
                  najstarejših mest. Upam, da boste ta predlog podprli. Hvala.</p>
            </sp>
            <sp xml:id="SDZ1-Redna-24-1994-09-30.sp406">
               <speaker>PODPREDSEDNIK VLADIMIR TOPLER:</speaker>
               <p>Besedo dajem gospodu Jelinčiču. Potem pa gospod Kopše.</p>
            </sp>
            <sp xml:id="SDZ1-Redna-24-1994-09-30.sp407">
               <speaker>ZMAGO JELINČIČ:</speaker>
               <p>Hvala lepa. Čisto na kratko. Tudi sam bom podprl predlog gospoda Toplerja.</p>
            </sp>
            <sp xml:id="SDZ1-Redna-24-1994-09-30.sp408">
               <speaker>PODPREDSEDNIK VLADIMIR TOPLER:</speaker>
               <p>Gospod Kopše, izvolite!</p>
            </sp>
            <sp xml:id="SDZ1-Redna-24-1994-09-30.sp409">
               <speaker>JOŽEF KOPŠE:</speaker>
               <p>Bom kratek. Če kdo ne verjame, kako staro mesto je to, imam na mizi katalog novcev
                  iz rimskega časa, ko je bila kovnica v Slovenj Gradcu in je v ponedeljek ob pol
                  šestih avkcija na gradu. Naj se vsak udeleži in si pogleda. Tudi jaz sem za.</p>
            </sp>
            <sp xml:id="SDZ1-Redna-24-1994-09-30.sp410">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Partljič, prosim.</p>
            </sp>
            <sp xml:id="SDZ1-Redna-24-1994-09-30.sp411">
               <speaker>TONE PARTLJIČ:</speaker>
               <p>Sem eden od podpisnikov. Seveda smo na neki način nedosledni. Tudi sam se
                  sprašujem, kaj potem? Zakaj ne Brežice? Zakaj ne Škofja Loka in tako dalje. Se
                  strinjam. Ampak, meni se ti argumenti z zgodovino zdijo še najbolj trhli. Moram
                  povedati. Nekatera mesta so v zgodovini dosegala svoj vzpon, potem pa, bog vedi
                  zaradi kakšnih okoliščin, zamrla.</p>
               <p>Meni se zdi, da je Slovenj Gradec v vzponu v zadnjih letih, da s svojo dejavnostjo
                  vpliva na večjo okolico kot ji pripada in zato sem to podpisal in bom tudi
                  glasoval za.</p>
               <p>Torej, hočem reči, da ni historični vidik pomemben. Pomembno se mi zdi, kako danes
                  mesto funkcionira.</p>
            </sp>
            <sp xml:id="SDZ1-Redna-24-1994-09-30.sp412">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage xml:id="SDZ1-Redna-24-1994-09-30.stage493">(Nihče.)</stage></p>
               <p>Dajem amandma pod številko 20 na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage494">(63
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage495">(33 poslancev.)</stage> Je kdo proti? <stage xml:id="SDZ1-Redna-24-1994-09-30.stage496">(25
                     poslancev.)</stage></p>
               <p>Ugotavljam, da je amandma sprejet.</p>
               <p>Imamo amandma Vlade: v 2. členu se vključi pod zaporedno številko 126 - Štore z
                  vsemi naselji in pod zaporedno številko 138 - Vojnik z vsemi naselji."</p>
               <p>Želi kdo besedo?</p>
               <p>Mislim, da je ta amandma napisan, tako da ni razumljiv in bi predlagal, da ga
                  Vlada dopolni ali pa obrazloži.</p>
               <p>Mislim, da je to amandma, ki predvideva, da se izločita Štore in Vojnik iz območja
                  občine Celje. Ali je tako?</p>
               <p>Prosim, da Vlada sama predlaga dikcijo.</p>
            </sp>
            <sp xml:id="SDZ1-Redna-24-1994-09-30.sp413">
               <speaker>MAG. STANE VLAJ:</speaker>
               <p>Hvala lepa. Res gre za to, da se ohrani prvotni predlagani predlog. Se pravi, da
                  gre na tem območju za tri občine: občino Celje, občino Štore in občino Vojnik. Res
                  nismo našteli naselij, kar bomo napravili.</p>
               <p>Skratka, gre za ohranitev predloga Vlade o ustanovitvi treh občin na tem
                  območju.</p>
               <p>Argument je zlasti tudi ta, da je občina Celje predvidena kot mestna občina in da
                  bi združitev vseh treh občin, kot je bila predlagana, pomenila, da bi mestna
                  občina ne ustrezala kriterijem, ki jih določajo spremembe in dopolnitve zakona o
                  lokalni samoupravi, ki se nanašajo na oblikovanje mestne občine.</p>
            </sp>
            <sp xml:id="SDZ1-Redna-24-1994-09-30.sp414">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Amandmaja ne bom spreminjal. Gospod Verzolak.</p>
            </sp>
            <sp xml:id="SDZ1-Redna-24-1994-09-30.sp415">
               <speaker>IVAN VERZOLAK:</speaker>
               <p>Hvala za besedo. To se navezuje na amandma gospoda Malovrha, ki ga zdaj ni, pa smo
                  nekako tudi skupaj to pripravljali, ker je bila pobuda iz Celja.</p>
               <p>Mi smo že v drugi obravnavi to sprejeli z veliko večino. Nekako hočem povedati; to
                  je podoben primer, da je občina Štore na referendumski odločitvi z veliko večino
                  odločila, da hoče biti pod Celjem in da ne želi biti samostojna.</p>
               <p>Vojnik pa sploh ni bil na referendumskem območju in v vsakem primeru želi biti pod
                  Celjem.</p>
               <p>Razlaga gospoda Vlaja, predstavnika Vlade, da mestna občina nima pogojev, to se
                  meni zdi zelo na trhlih nogah. Mislim, Celje kot tretje največje mesto v
                  Sloveniji, pa da nima pogojev za mestno občino, to se mi zdi nesprejemljivo in
                  prosim, da glasujete proti temu predlogu.</p>
            </sp>
            <sp xml:id="SDZ1-Redna-24-1994-09-30.sp416">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Verzolak, vi ste rekli, da morajo glasovati
                  proti. Torej želite, da je vse v eni občini? Prav. Ugotovimo sklepčnost!
                     <stage xml:id="SDZ1-Redna-24-1994-09-30.stage497">(53 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage498">(28 poslancev.)</stage> Je kdo proti? <stage xml:id="SDZ1-Redna-24-1994-09-30.stage499">(24
                     poslancev.)</stage></p>
               <p>Ugotavljam, da je amandma Vlade sprejet.</p>
               <p>S tem imamo amandma k točki 22 na strani šest našega poročila: v 2. členu se doda
                  k točki 129 <stage xml:id="SDZ1-Redna-24-1994-09-30.stage500">(občina Trebnje)</stage> še občina številka 74 Mirna,
                  Šentrupert z vsemi kraji in številki 76 občina Mokronog z vsemi kraji. Število
                  članov sveta 25. Predlagatelj je skupina poslancev, prvopodpisani je gospod Lojze
                  Metelko in gospodu Metelku dajem besedo. Izvolite.</p>
            </sp>
            <sp xml:id="SDZ1-Redna-24-1994-09-30.sp417">
               <speaker>ALOJZIJ METELKO:</speaker>
               <p>Spoštovani zbor! Mogoče pri drugem branju nisem bil dovolj jasen. Predlog Vlade,
                  da občino Trebnje razdeli na tri občine, za občane ni sprejemljiv. Zakaj? Že v
                  drugem branju sem rekel, da krajevni skupnosti Mirna, Šentrupert, ki naj bi bila
                  nova občina, ne gresta skupaj. V tem času sem tudi preverjal, med odmorom, in iz
                  Šentruperta so rekli, pod nobenim pogojem v občino skupaj z Mirno, da je sedež na
                  Mirni. Raje, da je sedež Moskva, takšen odgovor sem dobil. Drugo, da tudi Mokronog
                  in Predelno pač ne gresta skupaj. Mislim, da je bilo pri Vladi narobe to, da je
                  dala tukaj predlog za tri občine, kar bi bilo logično, če bi bila občina
                  razdeljena na dve občini, to se pravi Mirnska dolina, pa Temeniška, da bi bilo
                  sprejemljivo. Glede na takšen predlog Vlade, menim, da je bolj objektivno in
                  boljše, da ostane občina v takem obsegu, kot je sedaj. Zato predlagam, da
                  glasujemo za ta amandma.</p>
            </sp>
            <sp xml:id="SDZ1-Redna-24-1994-09-30.sp418">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Dajem na glasovanje številko amandmaja 22. To je
                  amandma, ki ga predlaga gospod Metelko. Prvopodpisani je gospod Metelko in skupina
                  poslancev. Ugotovimo sklepčnost! <stage xml:id="SDZ1-Redna-24-1994-09-30.stage501">(57 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage502">(43 poslancev.)</stage> Je kdo proti? <stage xml:id="SDZ1-Redna-24-1994-09-30.stage503">(4
                     poslanci.)</stage></p>
               <p>Ugotavljam, da je amandma sprejet.</p>
               <p>Amandma pod točko 23: črta se številka 135 Vipava in se z vsemi kraji vključi v
                  občino številka 1 Ajdovščina. Predlagatelj je gospod Marijan Poljšak, vodja
                  poslanske skupine Slovenske nacionalne desnice. To je amandma poslanske skupine.
                  Izvolite, gospod Poljšak.</p>
            </sp>
            <sp xml:id="SDZ1-Redna-24-1994-09-30.sp419">
               <speaker>MARIJAN POLJŠAK:</speaker>
               <p>Ves čas v odmoru sem telefoniral različnim ljudem in na osnovi teh razgovorov sem
                  se odločil, da ta amandma umikam. Predlagam pa kompromisni amandma pod številko
                  24, da kar sedaj naredim reklamo za njega, ki je na naslednji, 7. strani, da se
                  naselje Budanje in Dolga Poljana izbrišejo pod Vipavo in se vpišejo pod
                  Ajdovščino. Zakaj? Kot sem že prej razlagal, Budanje in Dolga Poljana sta že na
                  zboru občanov in na referendumu glasovali za Ajdovščino in tu sem se zanimal, da
                  katastrske meje ustrezno potekajo, to je približno na sredini, oziroma meja med
                  Vipavo in Ajdovščina bi bila še malo bliže Ajdovščini. V glavnem, cerkev v Logu,
                  kar je verjetno za Vipavce pomembno, ostane pod občino Vipava. Poleg cerkve naj bi
                  šla, če boste potrdili ta predlog, meja med občino Ajdovščina in Vipava. Ti dve
                  vasi, Budanje in Dolga Poljana sta bliže Ajdovščini in sta navezani na Ajdovščino.
                  To se je razvilo v tem stoletju. Prej je bilo drugače pod Avstrijo, v tem stoletju
                  se je tako razvilo in tudi krajani, pač, stvari so se spremenile, ampak vsi smo
                  Vipavci. Prosim tudi predstavnika Vlade, da pove mnenje k temu amandmaju, če ga
                  podpira. Hvala.</p>
            </sp>
            <sp xml:id="SDZ1-Redna-24-1994-09-30.sp420">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Poljšak, če sem razumel, ste amandma pod številko 23 umaknili
                  in imamo amandma pod številko 24, želite pa tudi mnenje Vlade. Ali želi kdo
                  besedo? Ali želi Vlada besedo? <stage xml:id="SDZ1-Redna-24-1994-09-30.stage504">(Ne.)</stage> Dajem amandma pod številko 24.
                  Amandma se glasi takole: pod številko 135 Vipava se zbriše naselji Budanje in
                  Dolga Poljana in se ju vpiše pod številko 1 Ajdovščina. Predlagatelj je poslanska
                  skupina Slovenske nacionalne desnice. Ugotovimo sklepčnost! <stage xml:id="SDZ1-Redna-24-1994-09-30.stage505">(55
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage506">(45 poslancev.)</stage> Je kdo proti? <stage xml:id="SDZ1-Redna-24-1994-09-30.stage507">(1
                     poslanec.)</stage></p>
               <p>Ugotavljam, da je amandma sprejet.</p>
               <p>Imamo amandma k 3. členu: v točki 7, na strani 201 se mestni občini Novo mesto
                  doda vsebina črtanih točk k 2. členu: občina Dolenjske Toplice in občina
                  Žužemberk. Predlagatelj je Slovenska nacionalna stranka oziroma poslanska skupina.
                  Amandma je povezan z amandmajem k 2. členu, k točki 24, na 31. strani. Gospa Vida
                  Čadonič-Špelič.</p>
            </sp>
            <sp xml:id="SDZ1-Redna-24-1994-09-30.sp421">
               <speaker>DR. VIDA ČADONIČ-ŠPELIČ:</speaker>
               <p>Spoštovani! Ravno zaradi tega, ker je to uskladitveni amandma, bi rada pred tem
                  amandmajem mnenje Vlade. Kot veste, se do sedaj pri temi lokalna samouprava res
                  nisem oglašala. Ker sem bila kot Novomeščanka pravzaprav ponosna, da Novomeščani,
                  ki imamo v Sloveniji drugo največjo občino, ne doživljamo raznih strankarskih
                  zdrah, kako oblikovati novo občino. Novomeščani smo bili zadovoljni s predlogom
                  Vlade. Kako ne! Navsezadnje imamo iz Novega mesta tudi novega ministra za lokalno
                  samoupravo, zelo spoštovanega politika v tem kraju.</p>
               <p>Poleg mene pa sedi v tem parlamentu še nekaj poslancev, ki se imajo za
                  Novomeščane. Zato sem menila, da z mojo občino ne bo problemov. Toda zgodilo se je
                  nekaj neverjetnega. Pri glasovanju k 2. členu pri četrtem amandmaju smo
                  izglasovali amandma, ki k tej občini Novo mesto, ki je sedaj po zakonu mestna
                  občina in je tukaj označena roza, pripoji še dve občini, to je celo Suho Krajino,
                  torej Žužemberk in Dolenjske Toplice in to občino, ki je sedaj mestna kot sem
                  rekla, še za enkrat poveča. Zato sprašujem predstavnika Vlade, ali občina Novo
                  mesto izgubi sedaj status mestne občine. Kot Novomeščanka se s tem ne morem
                  strinjati. Torej, prosim za odgovor pred glasovanjem.</p>
               <p>Še nekaj, ko sem ravno pri besedi, ker je povezano s tem glasovanjem. Spoštovani
                  gospod Anderlič! Pred glasovanjem k četrtemu amandmaju 2. točke sem prišla k vam
                  in vas prosila kot vodjo poslanske skupine LDS in kot Novomeščana, da amandmaja,
                  torej prej omenjenega amandmaja ne podprete. Toda žal, je bil ta amandma tudi s
                  pomočjo vaše poslanske skupine podprt. Potem sem se menda zelo histerično obnašala
                  do vas. Spoštovani gospod Anderlič, s tega mesta se vam opravičujem in upam, da
                  moje opravičilo sprejemate. Hvala lepa.</p>
            </sp>
            <sp xml:id="SDZ1-Redna-24-1994-09-30.sp422">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi gospod Anderlič besedo?</p>
            </sp>
            <sp xml:id="SDZ1-Redna-24-1994-09-30.sp423">
               <speaker>TONE ANDERLIČ:</speaker>
               <p>Spoštovana gospa Vida! Sprejmem opravičilo, ker upam, da je iskreno, ker ni veliko
                  iskrenosti v tej politiki. Je pa res, da sem Novomeščan, se pa nimam za
                  Novomeščana. Hvala lepa. Menim pa, da ta poslanska skupina oziroma jaz sam, da
                  nisem ravnal nič zakulisno in ne vem kaj, ampak javno smo glasovali o določenih
                  zadevah in o političnem stališču. Hvala.</p>
            </sp>
            <sp xml:id="SDZ1-Redna-24-1994-09-30.sp424">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi besedo predstavnik Vlade? Gospod Vlaj ima besedo.</p>
            </sp>
            <sp xml:id="SDZ1-Redna-24-1994-09-30.sp425">
               <speaker>MAG. STANE VLAJ:</speaker>
               <p>To teritorialno oblikovanje občine bi kdo drug bolj lahko pojasnil kot jaz, ampak
                  vladni predlog je bil, da se ustanovi občina Novo mesto, kateri se priključi tudi
                  Straža in da so Dolenjske Toplice posebna občina. Tu bi rad še pojasnil glede
                  tega, kar je bilo že v nekaj razpravah, zlasti tudi v razpravi gospoda Verzolaka.
                  Ko sem govoril o tem, da v primeru, recimo, če bi Celju priključili Štore in
                  Vojnik, da to ne bi ustrezalo kriterijem. Mislil sem pri kriterijih na to, da
                  spremembe zakona o lokalni samoupravi opredeljujejo mestno občino kot mesto z
                  okolico, ki je smiselno zaokrožena in ki pomeni torej povezavo oziroma tampon med
                  urbanim in ruralnim delom. To sem mislil s temi kriteriji, so pa seveda še drugi
                  za oblikovanje mestne občine.</p>
            </sp>
            <sp xml:id="SDZ1-Redna-24-1994-09-30.sp426">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Jelinčič.</p>
            </sp>
            <sp xml:id="SDZ1-Redna-24-1994-09-30.sp427">
               <speaker>ZMAGO JELINČIČ:</speaker>
               <p>Hvala lepa. Zgolj podatek o tem, kako dihajo na tistem koncu Slovenije. V
                  Dolenjskih Toplicah ni bilo referendumskega območja. V Žužemberku je bilo pa za
                  samostojno občino samo 15,7% proti samostojni občini, to se pravi proti temu, da
                  se odcepijo od Novega mesta pa 79,9%. Hvala.</p>
            </sp>
            <sp xml:id="SDZ1-Redna-24-1994-09-30.sp428">
               <speaker>PODPREDSEDNIK VLADIMIR TOPLER:</speaker>
               <p>Prosim, gospod Nace Polajnar, izvolite.</p>
            </sp>
            <sp xml:id="SDZ1-Redna-24-1994-09-30.sp429">
               <speaker>IGNAC POLAJNAR:</speaker>
               <p>Hvala lepa. Bi samo tole rekel, da tole dihanje ljudi na terenu, na to se ne bi
                  preveč skliceval, ker danes v glavnem delamo po tem, kako dihamo tu v Državnem
                  zboru. Ker smo že izglasovali pri Celju mestno občino, in sicer na način, da je
                  Celje z bližnjo okolico mestna občina, ne pa še Vojnik in ne vem katera naselja
                  zraven. Isto velja za Novo mesto. Kdor ve, kje približno so Dolenjske Toplice,
                  zlasti pa, kje je Žužemberk ali Suha Krajina, ta bo moral priznati, da to pa ni
                  predmestje Novega mesta, zlasti pa z mestom nima nobenega opravka. Zato je
                  potrebno zdajle tako glasovati, da bomo lahko potem uskladili, ker smo prej
                  zagotovo naredili narobe in podrli ta hip mestno občino.</p>
            </sp>
            <sp xml:id="SDZ1-Redna-24-1994-09-30.sp430">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Vida Čadonič-Špelič, prosim.</p>
            </sp>
            <sp xml:id="SDZ1-Redna-24-1994-09-30.sp431">
               <speaker>DR. VIDA ČADONIČ-ŠPELIČ:</speaker>
               <p>Spoštovana predstavnika Vlade! Mislim, da je bilo moje vprašanje zelo jasno. Ali s
                  tem, ko smo izglasovali, da se črtata občina Dolenjske Toplice in Žužemberk,
                  sedanja občina Novo mesto izgubi status mestne občine in, ali tako postane zakon
                  nekonsistenten? Potrebujem samo eno besedo, da ali ne. Lepo prosim.</p>
            </sp>
            <sp xml:id="SDZ1-Redna-24-1994-09-30.sp432">
               <speaker>PODPREDSEDNIK VLADIMIR TOPLER:</speaker>
               <p>Želi predstavnik odgovoriti na to vprašanje? Ne želi odgovoriti. Prosim, gospod
                  Ribičič.</p>
            </sp>
            <sp xml:id="SDZ1-Redna-24-1994-09-30.sp433">
               <speaker>DR. CIRIL RIBIČIČ:</speaker>
               <p>Bom povedal svoje mnenje, ampak ne glede na to, kakšne so odločitve, pa če vzamemo
                  primer Kopra, Novega mesta, Nove Gorice, ali pa kakšen drug primer. V nobenem
                  primeru Vlada ni zaradi takšne ali drugačne spremembe območja predlagala, da bi se
                  neko mesto izločilo iz 3. člena, kjer so določene mestne občine. Skratka,
                  neposredna formalna posledica take ali drugačne odločitve ni v tem, da bi se Novo
                  mesto izločilo iz 3. člena.</p>
            </sp>
            <sp xml:id="SDZ1-Redna-24-1994-09-30.sp434">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Mozetič.</p>
            </sp>
            <sp xml:id="SDZ1-Redna-24-1994-09-30.sp435">
               <speaker>MIROSLAV MOZETIČ:</speaker>
               <p>Hvala za besedo. Dragi kolegi, drage kolegice! Verjamem, da bo ostala mestna
                  občina, ampak če bi bili, če že ta zbor ni dosleden, če bi bila Vlada dosledna,
                  kaj piše, kaj je mestna občina. Mestna občina je gosto in strnjeno naselje ali več
                  naselij, povezanih v enoten prostorski organizem in mestno okolico, ki jo povezuje
                  dnevna emigracija prebivalstva. Če tej definiciji odgovarja, razen Ljubljane in
                  Maribora, katera druga mestna občina, potem ne bom nič rekel.</p>
            </sp>
            <sp xml:id="SDZ1-Redna-24-1994-09-30.sp436">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Verzolak.</p>
            </sp>
            <sp xml:id="SDZ1-Redna-24-1994-09-30.sp437">
               <speaker>IVAN VERZOLAK:</speaker>
               <p>Spoštovani zbor! Zdaj pa to meni ni jasno. Popolnoma enak primer imamo s Celjem,
                  Štorami in Vojnikom in pa Novo mesto, Dolenjske Toplice in Žužemberk. Prej ste mi
                  zagotavljali, da so s tem, če sprejmemo občino Štore in Vojnik v Celje, s tem
                  lahko izgubi status mestne občine. V tem primeru se pa ti dve mestni občini
                  Žužemberk, Dolenjske Toplice, če prav razumem, že izglasovane, da so v sklopu
                  Novega mesta, mestne občine Novo mesto in imajo popolnoma enak kriterij te občine,
                  to se pravi: Dolenjske Toplice in Žužemberk. Popolnoma enak je bil na referendumu
                  rezultat, kot je za primer Vojnik in Štore. To je pa direktno nesorazmerje.</p>
               <p>Kaj je zdaj? In še celo gospod Ribičič pravi, da ni ogrožena mestna občina s tem.
                  To so pa kontradiktorne stvari in zdaj ne vem, ali naj ponovimo tisto moje, ali -
                  prosim predstavnika Vlade. Tukaj se očitno mnenja krešejo.</p>
            </sp>
            <sp xml:id="SDZ1-Redna-24-1994-09-30.sp438">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Verzolaku. Želi še kdo besedo? V kolikor ne, prehajamo h
                  glasovanju. Gospa Vida čadonič-Špelič, prosim.</p>
            </sp>
            <sp xml:id="SDZ1-Redna-24-1994-09-30.sp439">
               <speaker>DR. VIDA ČADONIČ-ŠPELIČ:</speaker>
               <p>Spoštovani! Seveda bom glasovala proti temu amandmaju, vendar moram prej
                  ugotoviti, da ima ta Vlada, kot kaže dva kriterija za določanje mestnih občin in
                  da najmanj 30.000 Novomeščanov ni toliko vredno, da bi se predstavnik Vlade
                  pojavil pred tem mikrofonom in jim razložil, so ali niso mestna občina.</p>
               <p>Žal nisem razumela, kaj mi je gospod Vlaj odgovoril. Hvala lepa.</p>
            </sp>
            <sp xml:id="SDZ1-Redna-24-1994-09-30.sp440">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? V kolikor ne, prehajamo na odločanje. Glasujemo o
                  amandmaju k 3. členu, ki ga predlaga poslanska skupina Slovenske nacionalne
                  stranke. Ugotovimo sklepčnost! <stage xml:id="SDZ1-Redna-24-1994-09-30.stage508">(53 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage509">(27 poslancev.)</stage> Je kdo proti? <stage xml:id="SDZ1-Redna-24-1994-09-30.stage510">(28
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo še amandma k 4. členu. Se opravičujem, imamo še....</p>
               <p>Prosim, gospod Rudi Moge.</p>
            </sp>
            <sp xml:id="SDZ1-Redna-24-1994-09-30.sp441">
               <speaker>RUDI MOGE:</speaker>
               <p>Ko sem glasoval, ni bila moja volja tukaj izkazana, kot sem glasoval, zato prosim,
                  da se ta reč ponovi.</p>
            </sp>
            <sp xml:id="SDZ1-Redna-24-1994-09-30.sp442">
               <speaker>PODPREDSEDNIK VLADIMIR TOPLER:</speaker>
               <p>Na glasovanje dajem, da se ponovi glasovanje k 3. členu. To je proceduralni sklep.
                  Ugotovimo sklepčnost! <stage xml:id="SDZ1-Redna-24-1994-09-30.stage511">(55 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage512">(47 poslancev.)</stage> Je kdo proti? <stage xml:id="SDZ1-Redna-24-1994-09-30.stage513">(2
                     poslanca.)</stage></p>
               <p>Ugotavljam, da je proceduralni sklep sprejet.</p>
               <p>Ponovno dajem na glasovanje amandma k 3. členu Slovenske nacionalne stranke.
                  Ugotovimo sklepčnost! <stage xml:id="SDZ1-Redna-24-1994-09-30.stage514">(61 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage515">(31 poslancev.)</stage> Je kdo proti? <stage xml:id="SDZ1-Redna-24-1994-09-30.stage516">(34
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma skupine poslancev, prvopodpisani gospod Janc. v 3. členu se dodajo
                  nove točke, in sicer: "Brežice, Kamnik, Domžale, Trbovlje, Krško, Jesenice, Škofja
                  Loka."</p>
               <p>Prosim, ste poslušali vsi amandma, kako se glasi? Še enkrat preberem gospodu
                  Preglju in vsem ostalim: "V 3. členu se dodajo nove točke, in sicer: 1. Brežice,
                  2. Kamnik, 3. Domžale, 4. Trbovlje, 5. Krško, 6. Jesenice, 7. Škofja Loka."
                  Ugotovimo sklepčnost! Gospod Černelič.</p>
            </sp>
            <sp xml:id="SDZ1-Redna-24-1994-09-30.sp443">
               <speaker>FRANC ČERNELIČ:</speaker>
               <p>Spoštovani! Glede na to, da je bil Slovenj Gradec izglasovan, mislim, da boste
                  tudi to podprli, tako da bo dejansko stvar rešena tudi z vidika kriterijev. Jaz
                  bom seveda podprl. Hvala.</p>
            </sp>
            <sp xml:id="SDZ1-Redna-24-1994-09-30.sp444">
               <speaker>PODPREDSEDNIK VLADIMIR TOPLER:</speaker>
               <p>Gospod Kopač, izvolite.</p>
            </sp>
            <sp xml:id="SDZ1-Redna-24-1994-09-30.sp445">
               <speaker>JANEZ KOPAČ:</speaker>
               <p>Hvala lepa. Predlog jemljem kot farso, ampak mislim, da če je bil Slovenj Gradec
                  izglasovan, da je napaka v kompletnem sistemu mreže mestnih občin, ki se jo da
                  popraviti s spremembo zakona. Če se pa uvede zdaj še 10 novih mestnih občin, potem
                  je to sprememba koncepta in mislim, da je stvar, ne samo, da ni sprejemljiva,
                  ampak je smešna.</p>
            </sp>
            <sp xml:id="SDZ1-Redna-24-1994-09-30.sp446">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopše, izvolite. Se niste javili. Ali želi še kdo besedo?
                  Gospod Šetinc, izvolite.</p>
            </sp>
            <sp xml:id="SDZ1-Redna-24-1994-09-30.sp447">
               <speaker>MAG. MARJAN ŠETINC:</speaker>
               <p>Hvala za besedo. Gospodu Kopaču samo - sprememba koncepta mestne občine so že
                  nekatere občine, ki so zapisane v 3. členu in Slovenj Gradec, ki je bil dodan. Če
                  je bilo to sprejeto, potem smo se odločili za spremenjen koncept mestne občine in
                  je potem popolnoma jasno, da moramo to, kar je v tem predlogu, potrditi, sicer
                  bomo dejansko delali proti tistemu, kar smo že izglasovali, ker smo se z
                  glasovanjem odločili za spremenjen koncept. To je približno vse, kar je moč v tej
                  točki rezomirati. Zato predlagam, da se to izglasuje, ali pa da se naredi neka
                  druga uskladitev, ki bo pomenila, da se brišejo iz tega spiska občine, kot so
                  Velenje, Slovenj Gradec, Murska Sobota, ki ne ustrezajo nobenim od teh kriterijev,
                  ali kar nekaj kriterijem, ki so tam zapisani. Hvala lepa.</p>
            </sp>
            <sp xml:id="SDZ1-Redna-24-1994-09-30.sp448">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ali želi še kdo besedo? Gospod Žarko Pregelj, prosim.</p>
            </sp>
            <sp xml:id="SDZ1-Redna-24-1994-09-30.sp449">
               <speaker>ŽARKO PREGELJ:</speaker>
               <p>Spoštovani! Občutek imam, da se je spet pojavila licitacija v zboru. Za območja
                  občin in za nove občine imamo dokaj jasne argumente, ali volje, izražene na
                  referendumih ali želje posameznih krajevnih skupnosti. Toda, pri statusu mestnih
                  občin pa imamo zakon, ki predpisuje kriterije, katerim mora določena občina
                  ustrezati, da lahko dobi status mestne občine. In v kolikor sprejmemo sedaj med
                  mestne občine, občine, ki temu ne bodo ustrezale, se bo zgodilo, da si bosta dva
                  zakona v nasprotju. V tem primeru bomo verjetno čutili posledice s strani
                  Ustavnega sodišča. Mislim, da za sam projekt lokalne samouprave v tem trenutku to
                  ni dobro. Mestni status lahko vse občine pridobijo tudi kasneje. Tudi s
                  spremembami zakona, če je treba. Mislim, da ni nobene osnove, da bi sedaj ogrožali
                  veljavnost tega zakona. Hvala lepa.</p>
            </sp>
            <sp xml:id="SDZ1-Redna-24-1994-09-30.sp450">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kreft, prosim.</p>
            </sp>
            <sp xml:id="SDZ1-Redna-24-1994-09-30.sp451">
               <speaker>DR. LEV KREFT:</speaker>
               <p>Hvala lepa, gospod precedujoči. Ura postaja pozna, glasovanje pa temu primerno.
                  Glasoval bom proti temu amandmaju, o katerem bomo glasovali zdaj, hkrati pa vlagam
                  uskladitveni amandma po 198. členu zaradi notranjega nasprotja v zakonu, da se iz
                  zakona črta v 3. členu mestna občina Slovenj Gradec in se uvrsti na svoje nekdanje
                  mesto v 2. členu.</p>
            </sp>
            <sp xml:id="SDZ1-Redna-24-1994-09-30.sp452">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ve se, kdo vlaga uskladitveni amandma in ga lahko vložijo
                  predlagatelji, ki so navedeni v poslovniku. Vi, gospod Kreft, med njimi niste.
                  Želi še kdo razpravljati? Gospod Oman.</p>
            </sp>
            <sp xml:id="SDZ1-Redna-24-1994-09-30.sp453">
               <speaker>IVAN OMAN:</speaker>
               <p>V tem zboru smo bili v svojih odločitvah že nekajkrat nekoliko neresni, pa bodimo
                  še tokrat.</p>
            </sp>
            <sp xml:id="SDZ1-Redna-24-1994-09-30.sp454">
               <speaker>PODPREDSEDNIK VLADIMIR TOPLER:</speaker>
               <p>Želi še kdo besedo? Kolegice in kolegi! Prosim še za malo umirjenosti in prosim za
                  resno delo. Mislim, da nam neresnost prej precej škoduje. Prosim, gospod
                  Šetinc.</p>
            </sp>
            <sp xml:id="SDZ1-Redna-24-1994-09-30.sp455">
               <speaker>MAG. MARJAN ŠETINC:</speaker>
               <p>Hvala za besedo. Rekel bi samo, da je zelo hudo obtoževanje za neresnost. Neresno
                  je bilo že pri glasovanjih pred tem in s tem bi samo uskladili tisto, kar smo že
                  storili. In zato si ne dovolim od nikogar reči, da je to neresno. Hvala lepa.</p>
            </sp>
            <sp xml:id="SDZ1-Redna-24-1994-09-30.sp456">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Sprašujem, ali želi še kdo vsebinsko prispevati k tej razpravi?
                     <stage xml:id="SDZ1-Redna-24-1994-09-30.stage517">(Ne.)</stage> Zato dajem predlog k 3. členu, ki ga predlaga skupina
                  poslancev. Gospod Partljič. Upam, da bodo humoristi povedali kaj resnega.</p>
            </sp>
            <sp xml:id="SDZ1-Redna-24-1994-09-30.sp457">
               <speaker>TONE PARTLJIČ:</speaker>
               <p>Ne, na ta način bi lahko rekel kaj neresnega in tudi bom. Ko sem bil pripravljen
                  podpreti Slovenj Gradec, sem bil morda nepreviden, ali pa nisem bil opozorjen, da
                  se v bistvu s tem radikalno krši zakon. Sem samo na zgodovinske argumente rekel,
                  da danes Slovenj Gradec nekako žarči v širino. Vendar se mi zdi nesmiselno, sedaj,
                  ker vas je ta sprejeti amandma razjezil, vložiti nove neumnosti. Če se vam je to
                  zdela napaka. Zato mislim, da se naj Vlada pogovori in "zmiga" in da uskladitveni
                  amandma in bomo stvar ponovno premislili kot je bilo prej predlagano. Se mi zdi
                  veliko bolje, kot zdaj glasovati to naprej. Sam bom glasoval zdaj proti. Pa že
                  prej nisem bil pripravljen na to kupčijo. Zato, če sem glasoval za Slovenj Gradec,
                  mi ni treba reči, da sem sedaj falot, če ne bom za podobne primere. Za nobenega od
                  teh ne bi glasoval, za tistega sem se pa odločil. Če pa je bila napaka, se naj
                  pove in predlagam, da naj pride do uskladitvenega predloga.</p>
            </sp>
            <sp xml:id="SDZ1-Redna-24-1994-09-30.sp458">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Matuš in gospod Anderlič. Gospod Anderlič, izvolite.</p>
            </sp>
            <sp xml:id="SDZ1-Redna-24-1994-09-30.sp459">
               <speaker>TONE ANDERLIČ:</speaker>
               <p>Prav ste predvidevali. V imenu poslanske skupine LDS predlagam 10 minut
                  odmora.</p>
            </sp>
            <sp xml:id="SDZ1-Redna-24-1994-09-30.sp460">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Odrejam 10 minutni odmor. Prosim, da smo res čez 10 minut zbrani v
                  dvorani, da bomo zakon sprejeli vsaj 5 minut pred dvanajsto.</p>
            </sp>
            <stage type="time">(Seja je bila prekinjena ob 22.54 uri in se je nadaljevala ob 23.11
               uri.)</stage>
            <sp xml:id="SDZ1-Redna-24-1994-09-30.sp461">
               <speaker>PODPREDSEDNIK VLADIMIR TOPLER:</speaker>
               <p>Kolegice in kolegi, ugotavljamo prisotnost v dvorani. <stage xml:id="SDZ1-Redna-24-1994-09-30.stage519">(55 poslank in
                     poslancev.)</stage> Želi predstavnik poslanske skupine Liberalne demokracije
                  besedo? Bomo še malo počakali. Prosim sekretarja poslanske skupine Liberalne
                  demokracije, da zagotovi prisotnost tudi vodje poslanske skupine. Prosim, gospod
                  Peršak.</p>
            </sp>
            <sp xml:id="SDZ1-Redna-24-1994-09-30.sp462">
               <speaker>ANTON PERŠAK:</speaker>
               <p>Gospod predsedujoči. Imam proceduralni ugovor proti temu vašemu pozivu zdaj na
                  koncu. Običajno, kadar je zbor sklepčen, se nikoli ne čaka na kakšnega konkretnega
                  poslanca zato, da bi lahko zbor nadaljeval delo. Hvala.</p>
            </sp>
            <sp xml:id="SDZ1-Redna-24-1994-09-30.sp463">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Peršak, ugovor sprejemam, ampak vedno smo čakali, da je tisti,
                  ki je zahteval odmor, tudi podal poročilo. Želi kdo predstavnikov Liberalne
                  demokracije besedo? <stage xml:id="SDZ1-Redna-24-1994-09-30.stage520">(Ne želi.)</stage> Zato prehajamo na... Prosim, gospod
                  Moge.</p>
            </sp>
            <sp xml:id="SDZ1-Redna-24-1994-09-30.sp464">
               <speaker>RUDI MOGE:</speaker>
               <p>Hvala lepa za besedo. Ampak, ker ti usklajevalni amandmaji še niso narejeni,
                  zaradi česar je Liberalna demokracija prosila, tudi, da bi se nekako izjasnila,
                  prosim še za pet do deset minut odmora.</p>
            </sp>
            <sp xml:id="SDZ1-Redna-24-1994-09-30.sp465">
               <speaker>PODPREDSEDNIK VLADIMIR TOPLER:</speaker>
               <p>Vsaka poslanska skupina lahko samo enkrat zahteva odmor. Kolegice in kolegi, ali
                  kdo nasprotuje, da dam še odmor? Gospod Jelinčič nasprotuje. Predlog dam na
                  glasovanje. Ali kdo nasprotuje, da dam še odmor? Gospod Jelinčič nasprotuje.
                  Predlog dajem na glasovanje, da še podaljšamo odmor za 5 minut. Nasprotujete?
                  Slovenski krščanski demokrati predlagajo 10 minutni odmor. Sejo nadaljujemo čez 10
                  minut.</p>
            </sp>
            <stage type="time">(Seja je bila prekinjena ob 23.15 uri in se je nadaljevala ob 23.27
               uri.)</stage>
            <sp xml:id="SDZ1-Redna-24-1994-09-30.sp466">
               <speaker>PODPREDSEDNIK VLADIMIR TOPLER:</speaker>
               <p>Pričenjamo z nadaljevanjem seje. Kolegice in kolegi, prosim ugotovimo prisotnost v
                  dvorani. Pričenjam nadaljevanje seje. Kolegice in kolegi, ugotavljamo prisotnost v
                  dvorani. Prisotnih je 48 poslank in poslancev. Želi kdo od predstavnikov
                  poslanskih skupin, ki so zahtevale odmor, besedo? Prosim, gospod Anderlič.</p>
            </sp>
            <sp xml:id="SDZ1-Redna-24-1994-09-30.sp467">
               <speaker>TONE ANDERLIČ:</speaker>
               <p>Glede na nekatere nejasnosti, predvsem uskladitvene narave predlagam, da do konca
                  izpeljemo glasovanje in da se že v tem času, pred dokončnim glasovanjem,
                  pripravijo uskladitveni amandmaji in bi še o njih glasovali. Tako da ni potrebno
                  na tej točki, tudi v primeru kot ga je gospod Kreft tukaj predlagal, posegati z
                  amandmaji, kar je tudi nemogoče.</p>
            </sp>
            <sp xml:id="SDZ1-Redna-24-1994-09-30.sp468">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Torej smo pri amandmaju, ki ga predlaga skupina poslancev,
                  prvopodpisani Janc in dajem ta amandma, ki se glasi: v 3. členu se dodajo nove
                  točke, in sicer: Brežice, Kamnik, Domžale, Trbovlje, Krško, Jesenice, Škofja Loka.
                  Dajem ta predlog amandmaja na glasovanje. Ugotovimo sklepčnost! <stage xml:id="SDZ1-Redna-24-1994-09-30.stage522">(57
                     prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage523">(13 poslancev.)</stage> Je kdo proti? <stage xml:id="SDZ1-Redna-24-1994-09-30.stage524">(37
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma k 3. členu, prav tako ga predlaga poslanska skupina Slovenskih
                  krščanskih demokratov: v 6. točki Koper se izločijo naselja, ki po razdelitvi po
                  strokovnih podlagah na občine Koper, Ankaran, Škofije, Dekani sodijo pod občino
                  Ankaran - Škofije in Dekani. Amandma se še nadaljuje. Dodata se dve novi točki 6a
                  Ankaran - Škofije z naselji, ki po razdelitvi po strokovnih podlagah sodijo pod
                  občino Ankaran - Škofije in 6d Dekani z naselji, ki po razdelitvi po strokovnih
                  podlagah sodijo pod občino Dekani. Prosim, gospa Šturmova.</p>
            </sp>
            <sp xml:id="SDZ1-Redna-24-1994-09-30.sp469">
               <speaker>JADRANKA ŠTURM-KOCJAN:</speaker>
               <p>Hvala za besedo, gospod predsedujoči. Spoštovane poslanke in spoštovani poslanci!
                  Najmanj, kar lahko rečem je, da sem presenečena nad tem amandmajem in sprašujem
                  gospoda Geržino, da mi pojasni, katera so ta stališča stroke in te strokovne
                  podlage, ki so ga napeljale k temu, da je ta amandma vložil. Hvala.</p>
            </sp>
            <sp xml:id="SDZ1-Redna-24-1994-09-30.sp470">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi kdo besedo? Gospod Mozetič, prosim.</p>
            </sp>
            <sp xml:id="SDZ1-Redna-24-1994-09-30.sp471">
               <speaker>MIROSLAV MOZETIČ:</speaker>
               <p>Hvala za besedo. Drage kolegice, dragi kolegi! Vse do zadnjega trenutka je bil v
                  vseh strokovnih podlagah Koper razdeljen na več občin. Strokovnjake, ki so to
                  pripravili vprašajte, vam bodo povedali.</p>
               <p>Povedal bom samo dva razloga, ki sta pravne narave.</p>
               <p>Prvi je Ustavno sodišče. Vemo kaj je reklo, ne bom ponavljal, ampak, ker smo še
                  vedno pri mestnih občinah, bom prebral tudi še enkrat, kar sem prebral že prej,
                  kaj piše, kaj so mestne občine: "Mestna občina je gosto in strnjeno naselje ali
                  več naselij, povezanih v enoten prostorski organizem".</p>
               <p>Še enkrat bom vprašal, če je poleg Ljubljane in Maribora in z zelo široko
                  interpretacijo morda še kakšna zadeva, vse drugo pa ni. Tudi Koper ni to, ampak v
                  redu, saj bo mestna občina, ne se bati.</p>
            </sp>
            <sp xml:id="SDZ1-Redna-24-1994-09-30.sp472">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Ribičič.</p>
            </sp>
            <sp xml:id="SDZ1-Redna-24-1994-09-30.sp473">
               <speaker>DR. CIRIL RIBIČIČ:</speaker>
               <p>Spoštovani! O tistih zadevah, ki jih je omenjal, se pravi o drugih možnih mestih,
                  ne bom govoril, pač pa bi o tem amandmaju poslanske skupine Slovenskih krščanskih
                  demokratov.</p>
               <p>Če dobro razumem, je zadnji trenutek pač prišlo do ideje, da se še enkrat pove, da
                  poslanska skupina Slovenskih krščanskih demokratov vztraja pri svoji oceni, da je
                  območje predvidene občine Koper protiustavno in da bo v zvezi s tem sprožala
                  ustavni spor oziroma, da pove, da nasprotuje ustavnosti tega.</p>
               <p>To je storila in bi prosil, če zdaj lahko umaknejo ta amandma. Zakaj? Zato, ker je
                  pripravljen na hitro in tukaj pač piše, da se Ankaran - Škofije ustanovijo z
                  naselji, ki po razdelitvi po strokovnih podlagah sodijo pod občino Ankaran -
                  Škofije in isto velja za Dekane.</p>
               <p>Če pogledate predlog Vlade, vidite, da je tam predvidena ena občina. Strokovne
                  podlage smo seveda ene imeli pred tremi leti, druge pred dvema letoma. Naj se vsaj
                  navedejo katere strokovne podlage mislite ali pa si vzemite uro, dve časa in
                  navedite vsa tista naselja, ki pridejo tukaj v poštev. Če smo mi to lahko naredili
                  za 70 občin, boste vi zmogli narediti za eno občino. Hvala lepa.</p>
            </sp>
            <sp xml:id="SDZ1-Redna-24-1994-09-30.sp474">
               <speaker>PODPREDSEDNIK VLADIMIR TOPLER:</speaker>
               <p>Gospod Geržina, izvolite.</p>
            </sp>
            <sp xml:id="SDZ1-Redna-24-1994-09-30.sp475">
               <speaker>MIROSLAV GERŽINA:</speaker>
               <p>Hvala lepa, predsedujoči. Spoštovani! Glede na to, kar je bilo že rečeno, namreč,
                  da je to ustavni spor po sredi, kar je gospod Ribičič rekel. Za razliko od
                  nekaterih Ustavno sodišče spoštujem, tudi odločbe, če so včasih za mene
                  neprijetne, kot so že bile. To je moje osebno gledanje. Ta amandma je napisan v
                  opozorilo, kar je omenil doktor Ribičič, pač da je to neustavno, zato je tudi
                  vložen. Ker se Vlada in njena služba ne moreta odločiti, ne vem, zaradi kakšnih
                  razlogov, da bi to naredila, in vložila, smo se odločili mi in rekli: tudi glede
                  na to, zato smo do zadnjega čakali, kar se je pojavljalo, vprašanja, na katera še
                  nismo dobili danes odgovora. Namreč, kaj je mestna občina in kaj ni mestna občina,
                  v kakšnih okvirih naj bo mestna občina, ima primestne kraje zraven ali nima
                  krajevnih skupnosti itd. Do zdaj ni bilo odgovora. Celo sem razumel predstavnika
                  Vlade, da je rekel, da naj bi bila mestna občina brez širše okolice, vemo pa, da
                  koprska občina s pridodanimi krajevnimi skupnostmi danes sega že globoko v
                  Slovenijo. Kmalu bo v polovici, če jo bomo še enkrat delali, bo verjetno že na
                  polovici Slovenije. To je drugi razlog in mislim, da je tudi drugo vprašanje, ki
                  je bilo danes izpostavljeno in tudi ni bilo jasnega odgovora. Nekateri so rekli
                  paranoja, mislim pa, da bo s tem odločeno, da so nacionalno mešana območja več ali
                  manj urejena.</p>
               <p>Lahko bi tudi nekatere druge občine izločili iz tega, ampak malo se je le gledalo
                  tudi na določene kriterije. Recimo, Šmarje je tak center, ki bi prav gotovo sodil
                  sem. Malo sem se pogovarjal in so mi povedali, da je Šmarje tak center, kjer se
                  stekajo z šavrinskih hribov poti in potem se odhaja od tam v Koper. Ker je to
                  dejansko premajhna zadeva in ker rešuje, kot sem rekel, tudi vprašanje o mešanih
                  nacionalnih področjih, smo na tak način vložili in mislim, da je prav, da se to
                  tako sprejme. Hvala lepa.</p>
            </sp>
            <sp xml:id="SDZ1-Redna-24-1994-09-30.sp476">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potrč.</p>
            </sp>
            <sp xml:id="SDZ1-Redna-24-1994-09-30.sp477">
               <speaker>MIRAN POTRČ:</speaker>
               <p>Gospod predsedujoči, spoštovane kolegice in kolegi! O vsebini ne bom razpravljal,
                  ker se mi zdi brez potrebe, vsaj kar zadeva Koper. Bi pa vprašal vas, gospod
                  predsedujoči, kako mislite naprej voditi to sejo. Dogovorili smo se oziroma vaša
                  zahteva je bila, da se amandmaji vložijo do 20.30 ure. Če mi ura prav teče, je
                  zdaj 23.42 minut, se pravi, 3 ure kasneje, 2 uri kasneje. Drugo, če bi korektno
                  vodili sejo, bi moral gospodom poslancem, ki so ta amandma vložili, povedati, da
                  ta amandma ni sklepčen. Temu amandmaju, med drugim, manjkajo naselja. Brez naselij
                  občin ni. Drugič jim manjka sedež in tretjič jim manjka število članov v
                  posameznem občinskem oziroma mestnem svetu. Takšen amandma je površnost, ki si ga
                  na žalost poslanci, gospod Geržina in Polajnar, ne bi smeli privoščiti in vi bi
                  morali ugotoviti, da pač takšen amandma ni sklepčen in ga ne morete dati na
                  glasovanje.</p>
               <p>Tretje, kar pa dajem podrejeno. Glede na način našega dela, ko smo res imeli malo
                  členov, vendar člene, vsaj drugega in tretjega z veliko točkami. Pravim, dajem kot
                  vprašaj, možno razpravo o tem seveda, kaj je člen in kaj je vsebina, ki je lahko v
                  drugi obravnavi in tretji spreminjana ali ne. Ker po tej logiki stvari bi se lahko
                  v drugi obravnavi odločili, da amandmiramo dve občini, pa pustili vse za tretjo
                  obravnavo. V tretji obravnavi pa bi vložili 158 amandmajev in bi rekli, zato, ker
                  je bila ena sprememba bila v drugi točki narejena, lahko ves člen spreminjamo. Ne
                  vem, ali bi šteli, da je to zelo korektno. Tako nekorektno ste tudi vi tokrat
                  ravnali. Hvala.</p>
            </sp>
            <sp xml:id="SDZ1-Redna-24-1994-09-30.sp478">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Potrč. Tri vprašanja. Dovolite kratke odgovore. Prvič. Zaprosil
                  sem vse kolege poslance in poslanke, da vložijo amandma do 19.30 ure zaradi tega,
                  da se bo lahko pripravil pregled amandmajev. Ker je to hitri postopek, imamo
                  pravico vlagati amandmaje do sedaj. Vi, kot predsednik komisije za poslovnik, to
                  dobro veste.</p>
               <p>Druga stvar, amandma je vložen nekorektno. Na to sem opozoril in je gospa Jožica
                  obvestila poslansko skupino Slovenskih krščanskih demokratov. Amandma ima bistvene
                  pomanjkljivosti in mislim, da bi bilo, še na nekaj ste opozorili. Ja, še na to ste
                  opozorili, še kratko pojasnilo sem vam dolžen. Opozorili ste tudi na to, zakaj se
                  lahko v tretji obravnavi vse to spreminja. Takrat sem, ko smo začeli drugo
                  obravnavo, na začetku predlagal, da predlagam, da spreminjamo samo tiste točke 2.
                  člena, ki bodo spremenjene v drugi obravnavi. Temu je ugovarjal gospod poslanec
                  Žarko Pregelj in zato tega predloga nismo upoštevali. Izvolite.</p>
            </sp>
            <sp xml:id="SDZ1-Redna-24-1994-09-30.sp479">
               <speaker>MIRAN POTRČ:</speaker>
               <p>Gospod predsedujoči, hvala za pojasnila. Sam glede enega res ne morem biti
                  zadovoljen. Če ste sami ugotovili, da je amandma nesklepčen, potem ne velja
                  opozorilo, ampak ga ne bi smel dati na glasovanje. Hvala.</p>
            </sp>
            <sp xml:id="SDZ1-Redna-24-1994-09-30.sp480">
               <speaker>PODPREDSEDNIK VLADIMIR TOPLER:</speaker>
               <p>Amandma ni nesklepčen, ampak nekorekten. Na to sem obvestil. Ne morem vplivati na
                  vsebino amandmaja. Sprašujem poslance oziroma predlagatelja amandmaja, ali zaradi
                  določenih pomanjkljivosti vztrajajo, da o tem amandmaju glasujemo? Torej
                  vztrajate, da o amandmaju glasujemo kljub vsem pomanjkljivostim, ki so bile
                  navedene.</p>
               <p>Samo jaz sem v eni čudni zagati, na eni strani kot predsedujoči skrbim za
                  proceduro in mislim, da takšnega amandmaja ne bi smel dati na glasovaje, vendar je
                  vsebina takšna. Dajem amandma zaradi tega, ker skupina krščanskih demokratov
                  vztraja pri tem amandmaju, na glasovanje. Glasujemo o amandmaju k 3. členu.
                  Ugotovimo sklepčnost! <stage xml:id="SDZ1-Redna-24-1994-09-30.stage525">(63 prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage526">(24 poslancev.)</stage> Je kdo proti? <stage xml:id="SDZ1-Redna-24-1994-09-30.stage527">(39
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo še amandma skupine poslancev. Prvopodpisani gospod Henigman. K 3. členu,
                  amandma je zaradi drugega glasovanja postal brezpredmeten. Imamo še en amandma k
                  4. členu, ki ga predlaga Samostojna poslanska skupina: 4.a člen se črta. Gospod
                  Eržen, izvolite.</p>
            </sp>
            <sp xml:id="SDZ1-Redna-24-1994-09-30.sp481">
               <speaker>BRANE ERŽEN:</speaker>
               <p>Hvala lepa. Spoštovani! Na kratko bi rad obrazložil, zakaj predlagamo umik tega
                  člena, pravzaprav črtanje tega člena. Glede na 64. člen Ustave Republike
                  Slovenije, se po zakonu o ustanovitvi občin ter o določitvi njihovih območij ne
                  more urejati narodnostno mešanih območij, zato ta 4.a člen ne sodi v ta zakon. Mi
                  ne oporekamo sami vsebini, ampak mislimo, da ta člen, ki opredeljuje narodnostno
                  mešana območja, preprosto ne sodi v ta zakon o ustanavljanju občin. Hvala
                  lepa.</p>
            </sp>
            <sp xml:id="SDZ1-Redna-24-1994-09-30.sp482">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Amandma Samostojne poslanske skupine, da se črta
                  4.a člen, dajem na glasovaje. Ugotovimo sklepčnost! <stage xml:id="SDZ1-Redna-24-1994-09-30.stage528">(61
                  prisotnih.)</stage></p>
               <p>Kdo je za? <stage xml:id="SDZ1-Redna-24-1994-09-30.stage529">(26 poslancev.)</stage> Je kdo proti? <stage xml:id="SDZ1-Redna-24-1994-09-30.stage530">(30
                     poslancev.)</stage></p>
               <p>Ugotavljam, da amandma ni sprejet.</p>
               <p>S tem smo zaključili razpravo o tretji obravnavi pred amandmajem. Sprašujem glede
                  na sklep, ki ga je sprejela Komisija za lokalno samoupravo, bi prosil gospoda
                  predsednika komisije Ribičiča, koliko odmora, ali zahteva odmor da pride do
                  uskladitve.</p>
               <p>Izvolite, gospod Pregelj ima proceduralno, se opravičujem, gospod Ribičič.
                  Proceduralno ima prednost po našem poslovniku.</p>
            </sp>
            <sp xml:id="SDZ1-Redna-24-1994-09-30.sp483">
               <speaker>ŽARKO PREGELJ:</speaker>
               <p>Spoštovani! Prosim, da se držimo poslovnika res dosledno in za to mnenje, za
                  katerega ste sedaj vprašali predsednika Komisije za lokalno samouprave, rajši
                  vprašajte predstavnika sekretariata. Po 128. členu ima zgolj predstavnik
                  sekretariata to možnost, da pove ali je v zakonu kakšno neskladje med posameznimi
                  določili. Nihče drug.</p>
            </sp>
            <sp xml:id="SDZ1-Redna-24-1994-09-30.sp484">
               <speaker>PODPREDSEDNIK VLADIMIR TOPLER:</speaker>
               <p>Sekretariat nas je obvestil, da je prišlo do neusklajenosti. Glede na sklep, ki ga
                  je sprejela Komisija za lokalno samoupravo in ga imam tukaj, in ga imate tudi vi v
                  svojem poročilu, sprašujem, koliko časa je potreben odmor, da se pripravijo
                  oziroma, če bo potrebno, da se pripravijo uskladitveni amandmaji in da potem
                  glasujemo o zakonu v celoti. Izvolite.</p>
            </sp>
            <sp xml:id="SDZ1-Redna-24-1994-09-30.sp485">
               <speaker>DR. CIRIL RIBIČIČ:</speaker>
               <p>Prej sem hotel to stvar pojasniti, vendar je imel gospod Pregelj prednost s svojim
                  pojasnilom in potem so nesporazumi. Skratka, sklep komisije je bil, da se
                  sestanemo potem, ko bo končano glasovanje o amandmajih. Mislil sem predlagati, da
                  ta seja ni potrebna, ker je namenjena oceni konsistentnosti tega zakona in si kar
                  predstavljam, kakšna bo razprava in odločitev o tem. Pač pa nas je medtem
                  sekretariat opozoril na to, da bi bilo treba uskladitev predlagati. Vlada ne želi
                  predlagati te uskladitve. Torej ostane samo še Komisija za lokalno samoupravo, da
                  se odloči, ali bo predlagala ali ne bo. In zaradi tega se moramo sestati. Rabimo
                  pa po mojem predvidevanju 10 minut, ne morem pa zagotoviti, da bo stvar končana v
                  10 minutah.</p>
            </sp>
            <sp xml:id="SDZ1-Redna-24-1994-09-30.sp486">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Peršak ima besedo. Imamo različne proceduralne predloge.
                  Izvolite.</p>
            </sp>
            <sp xml:id="SDZ1-Redna-24-1994-09-30.sp487">
               <speaker>ANTON PERŠAK:</speaker>
               <p>Sicer se strinjam s tem, da je možno, da komisija ali pa predlagatelj zakona išče
                  rešitve, ampak najprej mora sekretariat povedati, kje so neusklajenosti. Najprej
                  moramo dobiti, kje je zakon neusklajen, zato, da bomo lahko iskali rešitve, kako
                  te neusklajenosti popraviti.</p>
            </sp>
            <sp xml:id="SDZ1-Redna-24-1994-09-30.sp488">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Za to rabimo odmor. Predlagam 15-minutni odmor. Sekretariat je
                  opozoril, da je prišlo do neskladnosti v zakonu, gospod Pregelj. Vi zahtevate, da
                  dobite pisno poročilo. Mislim, da so ure že tako pozne, kolegice in kolegi, prosim
                  toliko strpnosti, da sejo končamo. Nimate besede. Ne morete vi, to lahko
                  sekretariat. Predlagam 15-minutni odmor. Seja se skliče takoj v sobi 217. Čez
                  petnjast minut nadaljujemo sejo. Odrejam 15-minutni odmor. Sejo bomo nadaljevali
                  ob 1.30 uri, ker je potrebno, da sekretariat in Vlada uredita uskladitvene
                  amandmaje.</p>
            </sp>
            <stage type="time">(Seja je bila prekinjena ob 23.47 uri in</stage>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-10-1993-06-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8E2E20801508EF88C1257832004838EB</idno>
               <idno type="URI">8E2E20801508EF88C1257832004838EB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-10-1993-06-21.DZ" n="10">
               <name>Redna</name>
               <date when="1993-06-21"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-10-1993-06-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">10. seja</stage>
            <stage type="date">(21., 22., 23. in 24. junij ter 5., 6., 7., 8. in 9. julij
               1993)</stage>
            <stage type="chairman">Sejo so vodili: mag. Herman Rigelnik, predsednik, dr. Lev Kreft,
               Miroslav Mozetič in Vladimir Topler, podpredsedniki.</stage>
            <stage type="time">Seja se je začela ob 10.05 uri.</stage>
            <sp xml:id="SDZ1-Redna-10-1993-06-21.sp1">
               <speaker>PREDSEDNIK MAG. HERMAN RIGELNIK:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam 10.
                  sejo Državnega zbora Republike Slovenije. Na to sejo sem vabil tudi predstavnike
                  Vlade Republike Slovenije in jih lepo pozdravljam.</p>
               <p>Za današnjo sejo zbora so se vodjem poslanskih skupin opravičili poslanke in
                  poslanci: Dušan Bavdek, Janez Kopač, Bojan Henigman <stage>(za dopoldne)</stage>,
                  Sašo Lap <stage>(za dopoldne)</stage>, Janko Predan, Bojan Korošec, dr. Leo
                  Šešerko <stage>(za popoldne)</stage>.  </p>
               <p>Prosim, da ugotovimo sklepčnost v dvorani! Ugotavljam, da je navzočih 67 poslank
                  in poslancev, tako je zbor sklepčen in lahko odloča.</p>
               <p>Predlog dnevnega reda je pripravljen na podlagi posvetovanja z vodji poslanskih
                  skupin z dne 11.6.1993. Izvleček iz zapisa tega posvetovanja ste prejeli s sklicem
                  seje. Na klop ste prejeli predlog dnevnega reda 10. seje Državnega zbora, ki
                  vključuje v sklicu predvideno razširitev, in sicer predlog za izdajo zakona o
                  spremembah in dopolnitvah zakona o plačah delavcev v javnih vzgojno-izobraževalnih
                  zavodih, s predlogom zakona. V sklicu je bila napovedana tudi razširitev dnevnega
                  reda s spremembami in dopolnitvami stanovanjskega zakona in zakona o zadrugah.
                  Vlada Republike Slovenije nam je posredovala pismo, ki ste ga prejeli. Vlada meni,
                  da je zakon o zadrugah usklajen z zakonom o lastninskem preoblikovanju podjetij in
                  ga zato ni potrebno spreminjati oziroma dopolnjevati; pripravlja pa spremembe in
                  dopolnitve stanovanjskega zakona, ki jih bo predložila Državnemu zboru za
                  obravnavo na julijski seji. Odbor za finance in kreditno-monetarno politiko
                  predlaga, da se predlog za izdajo zakona o Službi družbenega knjigovodstva
                  Slovenije z osnutkom zakona, ne obravnava na tej seji, temveč na julijski seji
                  Državnega zbora, do takrat pa naj bi pridobili in uskladili dodatna strokovna
                  mnenja.  </p>
               <p>Predsednik Komisije za nadzor nad delom varnostnih in obveščevalnih služb dr.
                  France Bučar je sporočil, da gradiva, ki naj bi ga zbor obravnaval pod strogo
                  zaupno - državna skrivnost komisija še ni uspela preučiti. Poročilo o obravnavi
                  tega gradiva bo komisija pripravila za naslednjo sejo Državnega zbora. Zato
                  predlagam, da zbor to točko obravnava na julijski seji.  </p>
               <p>Vlada Republike Slovenije nam je v petek, 18.6.1993, predložila predlog za
                  spremembo zakona o prispevkih za pokojninsko in invalidsko zavarovanje,
                  zdravstveno zavarovanje in zaposlovanje in predlaga, da zakon Državni zbor
                  obravnava na tej seji po hitrem postopku.  </p>
               <p>Predlagam, da predlog dnevnega reda razširimo tudi s točko soglasje k statutu RTV
                  Slovenije, o katerem smo odločali na 8. seji zbora. Svet RTV Slovenije je
                  predložil spremembe in dopolnitve statuta v skladu s pripombami Državnega zbora.
                  Te spremembe in dopolnitve sta obravnavala Odbor za notranjo politiko in
                  pravosodje in Komisija za narodne skupnosti in predlagata zboru, da ga obravnava
                  na tej seji.</p>
               <p>Pred odločanjem o predlogu dnevnega reda moramo opraviti še obravnavo in sklepanje
                  o predlogih za razširitev dnevnega reda, o predlogih za odložitev nekaterih zadev
                  z dnevnega reda in o predlogih v zvezi s postopki obravnave posameznih aktov.</p>
               <p>Prehajamo na obravnavo in odločanje o posameznih predlogih za razširitev dnevnega
                  reda.</p>
               <p>Poslanca dr. Dimitrij Rupel in Rudi Moge sta Državnemu zboru predložila predlog za
                  izdajo zakona o spremembah in dopolnitvah zakona o plačah delavcev v javnih
                  vzgojno-izobraževalnih zavodih in predlagata zboru, da ga uvrsti na dnevni red te
                  seje ter ga obravnava in sprejme po skrajšanem postopku. Predlog za izdajo zakona
                  s predlogom zakona ste prejeli s sklicem seje, zbor pa naj bi ga obravnaval kot
                  15. točko dnevnega reda. Poročilo Odbora za kulturo, šolstvo in šport ste prejeli
                  na klop, pri čemer odbor predlaga Državnemu zboru, da zakon obravnava na tej
                  seji.</p>
               <p>Ali želi predstavnik predlagatelja besedo? <stage>(Ne želi.)</stage> Želi besedo
                  poročevalec odbora? <stage>(Ne.)</stage> Želi besedo predstavnik Vlade? <stage>(Ne
                     želi.)</stage></p>
               <p>Ugotavljam, da so zastopane vse poslanske skupine. Želi o predlogu za razširitev
                  dnevnega reda kdo razpravljati? <stage>(Ne.)</stage></p>
               <p>Ker ne želi nihče razpravljati, zaključujem razpravo in prehajamo na glasovanje.
                  Na glasovanje dajem predlog za razširitev dnevnega reda z omenjenim predlogom
                  zakona. Ugotovimo sklepčnost! <stage>(68 prisotnih.)</stage></p>
               <p>Kdo je za predlagano razširitev dnevnega reda? <stage>(58 poslancev.)</stage> Je
                  kdo proti? <stage>(2 poslanca.)</stage></p>
               <p>Ugotavljam, da je glasovanje končano in da je predlog za razširitev dnevnega reda
                  sprejet.</p>
               <p>Na glasovanje dajem še predlog, da zbor navedeni akt obravnava in sprejme po
                  skrajšanem postopku, tako da se hkrati obravnavata in sprejmeta predlog za izdajo
                  zakona in predlog zakona. Ugotovimo sklepčnost! <stage>(69 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je glasovanje končano in da je predlog za obravnavo navedenega akta
                  po navedenem postopku sprejet.</p>
               <p>Druga predlagana razširitev je obravnava predloga zakona o spremembi zakona o
                  prispevkih za pokojninsko in invalidsko zavarovanje, zdravstveno zavarovanje in
                  zaposlovanje, ki ga je Vlada Republike Slovenije predložila v petek, 18.6.1993 in
                  predlaga zboru, da zakon uvrsti na dnevni red te seje ter ga obravnava in sprejme
                  po hitrem postopku. Predlog zakona ste prejeli, zbor pa naj bi ga obravnaval kot
                  14. točko dnevnega reda.</p>
               <p>Želi besedo predstavnik Vlade? <stage>(Ne želi.)</stage></p>
               <p>Ugotavljam, da so zastopane vse poslanske skupine. Želi o predlogu za razširitev
                  dnevnega reda kdo razpravljati? <stage>(Ne.)</stage></p>
               <p>Ker ne želi nihče razpravljati, zaključujem razpravo in prehajamo na glasovanje.
                  Na glasovanje dajem predlog za razširitev dnevnega reda z omenjenim predlogom
                  zakona. Ugotovimo sklepčnost! <stage>(66 prisotnih.)</stage></p>
               <p>Kdo je za predlagano razširitev dnevnega reda? <stage>(46 poslancev.)</stage> Je
                  kdo proti? <stage>(2 poslanca.)</stage></p>
               <p>Ugotavljam, da je glasovanje končano in da je predlog za razširitev dnevnega reda
                  sprejet.</p>
               <p>Na glasovanje dajem predlog, da zbor navedeni akt obravnava in sprejme po hitrem
                  postopku. Ugotovimo sklepčnost! <stage>(65 prisotnih.)</stage></p>
               <p>Kdo je za predlog Vlade? <stage>(42 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je glasovanje končano in da je zbor sklenil, da bo omenjeni predlog
                  zakona obravnaval in sprejel po hitrem postopku.</p>
               <p>Naslednja predlagana razširitev je obravnava soglasja k statutu Javnega zavoda RTV
                  Slovenije. Državni zbor na 8. seji ni dal soglasja k statutu RTV Slovenije, zato
                  je Svet RTV Slovenije predložil spremembe in dopolnitve statuta, upoštevaje
                  razpravo na 8. seji zbora. Vodje poslanskih skupin so na sestanku dne 17.6.1993
                  soglašali s predlagano razširitvijo.</p>
               <p>Predlog spremembe in dopolnitev statuta ste prejeli. Zbor pa ga naj bi obravnaval
                  kot 34. točko dnevnega reda. Poročilo Odbora za notranjo politiko in pravosodje
                  ste prejeli, prav tako tudi mnenje Komisije za narodni skupnosti.</p>
               <p>Želi predstavnik predlagatelja besedo? <stage>(Ne želi.)</stage> Želita besedo
                  poročevalca delovnih teles? <stage>(Ne želita.)</stage> Želi besedo predstavnik
                  Vlade? <stage>(Ne želi.)</stage></p>
               <p>Ugotavljam, da so zastopane vse poslanske skupine. Želi o predlogu za razširitev
                  dnevnega reda kdo razpravljati? Ker ne želi nihče razpravljati, zaključujem
                  razpravo in prehajam na glasovanje.</p>
               <p>Na glasovanje dajem predlog za razširitev dnevnega reda z omenjenim statutom.
                  Ugotovimo sklepčnost! <stage>(70 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je glasovanje končano in da je predlog za razširitev dnevnega reda
                  sprejet.</p>
               <p>Prehajamo na obravnavo predloga za umik oziroma za preložitev posameznih točk z
                  dnevnega reda in sicer: Odbor za finance in kreditno-monetarno politiko predlaga
                  zboru, da se predlog za izdajo zakona o Službi družbenega knjigovodstva Republike
                  Slovenije z osnutkom zakona ne obravnava na tej seji, ampak preloži na julijsko
                  sejo. Poročilo odbora, iz katerega so razvidni razlogi za preložitev, ste
                  prejeli.</p>
               <p>Želi poročevalec odbora besedo? Prosim, gospod Frim.</p>
            </sp>
            <sp xml:id="SDZ1-Redna-10-1993-06-21.sp2">
               <speaker>STANE FRIM:</speaker>
               <p>Gospod predsednik, spoštovane poslanke in poslanci! Odbor je sam že izločil iz
                  dnevnega reda odbora razpravo o osnutku zakona za izdajo o Službi družbenega
                  knjigovodstva, in sicer zaradi tega, ker smo menili, da je premalo časa za
                  poglobljeno razpravo. Prav tako pa menimo, da bi tudi druga delovna telesa morala
                  podati svoje mnenje, na osnovi katerega bi lahko potem naš odbor zavzel stališča.
                  Glede na posamezne neusklajenosti v zakonu smo predlagali Državnemu zboru, da se
                  tudi umakne z dnevnega reda in se prestavi na julijsko zasedanje. Hvala.</p>
            </sp>
            <sp xml:id="SDZ1-Redna-10-1993-06-21.sp3">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Frim. Želi besedo predstavnik Vlade? <stage>(Ne želi.)</stage></p>
               <p>Ugotavljam, da so zastopane vse poslanske skupine. Želi o tem predlogu kdo
                  razpravljati? Ker ne želi nihče razpravljati, zaključujem razpravo in prehajamo na
                  glasovanje.</p>
               <p>Na glasovanje dajem predlog, da zbor preloži to točko dnevnega reda. Ugotovimo
                  sklepčnost! <stage>(75 prisotnih.)</stage></p>
               <p>Kdo je za? <stage>(59 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je glasovanje končano in da je predlog za odložitev sprejet.</p>
               <p>Naslednji predlog za odložitev je točka obravnava gradiva z oznako "državna
                  skrivnost - strogo zaupno". To je gradivo in poročilo o tako imenovani
                  prisluškovalni aferi. Dne 15.6. sem vam poslal pismo z razlogi za odložitev te
                  točke na julijsko sejo zbora.</p>
               <p>Želi predsednik komisije besedo? <stage>(Ne želi.)</stage></p>
               <p>Ugotavljam, da so zastopane vse poslanske skupine.</p>
               <p>Želi o predlogu za odložitev te točke kdo razpravljati? Prosim, gospa Vika
                  Potočnik.</p>
            </sp>
            <sp xml:id="SDZ1-Redna-10-1993-06-21.sp4">
               <speaker>VIKTORIJA POTOČNIK:</speaker>
               <p>Spoštovane poslanke in poslanci! Z žalostjo lahko ugotavljam in tudi v veliko
                  škodo, da že prej Državni zbor ni razpravljal o tem poročilu, ki ne vsebuje samo
                  ugotovitve dela tako imenovane Varnostno-informativne službe, temveč predlaga tudi
                  številne spremembe zakonodaje, ki bi v večji meri zaščitile posameznika. Mislim,
                  da bi bilo sprejetje ugotovitev, ki jih je ugotovila komisija v prejšnji
                  skupščini,  povod in tudi izogib marsikateri aferi ali pa celo težavnosti dela
                  današnje komisije.</p>
               <p>Presenečena sem tudi, da komisija, ki je bila ustanovljena v tem mandatu, ni v
                  skoraj pol letu našla časa, da bi kot prvo točko obravnavala omenjeno informacijo.
                  Najverjetneje se vsi spomnite nekih misterioznih občutkov, ko ta zapisnik, kljub
                  temu da mu je komisija dala javni značaj, ni mogel priti v javnost, in še številke
                  druge zaplete.</p>
               <p>Predlagam, da ta točka danes ostane na dnevnem redu in da komisija, ker ima zelo
                  lahko delo, ji ni potrebno pregledati 1500 ali pa 2000 strani, temveč da se
                  enostavno opredeli do ugotovitev, vseeno to stori v času zasedanja. Zato
                  predlagam, ta točka ostane na dnevnem redu. Hvala.</p>
            </sp>
            <sp xml:id="SDZ1-Redna-10-1993-06-21.sp5">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospa Vika Potočnik. Želi še kdo besedo? Ker ne želi nihče več razpravljati,
                  zaključujem razpravo in prehajamo na glasovanje.</p>
               <p>Na glasovanje dajem, da zbor obravnavo te točke preloži na naslednjo sejo
                  Državnega zbora. Ugotovimo sklepčnost! <stage>(74 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da je glasovanje končano in da predlog za odložitev ni sprejet.</p>
               <p>Ker zbor ni sprejel sklepa, da se ta točka odloži z današnje seje, naj Komisija za
                  nadzor nad delom varnostnih in obveščevalnih služb obravnava gradivo o
                  prisluškovalni aferi in pripravi poročilo za zbor.</p>
               <p>Prehajamo na obravnavo predloga za obravnavo posameznih aktov po hitrem postopku.
                  Prehajamo na obravnavo predloga poslanca Socialdemokratske stranke Slovenije, da
                  zbor predlog zakona o zagotovitvi namenskih sredstev za gradnjo avtocestnega
                  omrežja Republike Slovenije obravnava in sprejme po hitrem postopku. Želi besedo
                  predstavnik predlagateljev? Prosim, gospod dr. Pučnik.</p>
            </sp>
            <sp xml:id="SDZ1-Redna-10-1993-06-21.sp6">
               <speaker>DR. JOŽE PUČNIK:</speaker>
               <p>Gospod predsednik, spoštovane kolegice in kolegi! O izgradnji cestnega omrežja v
                  Sloveniji ni potrebno v tem krogu posebej argumentirati in razpravljati. Nam vsem
                  je povsem jasno, da je tukaj potreben korak naprej. Prav zaradi tega še enkrat
                  prosim za podporo, da s ta zakon res da na dnevni red. Naj vam poudarim v tej
                  zvezi še posebej samo eno pripombo. Brez dodatnih sredstev ni mogoče graditi
                  avtocest. Gre za to, da se odpre dodatni vir za financiranje in tudi ustanavljanje
                  družb ali kakršnih koli organizacijskih oblik o izgradnji avtocest nama prav nič
                  ne pomaga, če ne zberemo dodatnih sredstev.</p>
               <p>Torej, še enkrat prosim za podporo. Tukaj govorimo že leta o tem ključnem projektu
                  slovenske države in zato mislim, napravimo prvi korak in stopimo tukaj res s tem,
                  da začnemo zbirati sredstva, sicer bo vse zastonj, govorili bomo še leta, zgradili
                  pa ne bomo niti kilometra avtoceste. Hvala lepa.</p>
            </sp>
            <sp xml:id="SDZ1-Redna-10-1993-06-21.sp7">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, dr. Pučnik. Želi besedo poročevalec odbora? Prosim, gospod Frim.</p>
            </sp>
            <sp xml:id="SDZ1-Redna-10-1993-06-21.sp8">
               <speaker>STANE FRIM:</speaker>
               <p>Spoštovani! Odbor za finance in kreditno- monetarno politiko je razpravljal o
                  predlogu zakona o zagotovitvi namenskih sredstev za gradnjo avtocestnega omrežja v
                  Republiki Sloveniji, vendar smo v svojih sklepih, ki smo jih oblikovali, opozorili
                  na sklep 7. seje, in sicer Državnega zbora, z dne 22.4. ob obravnavi proračunskega
                  memoranduma za leto 199, kjer smo opredelili, da naj Vlada predloži celovit
                  koncept izgradnje avtocest s finančno konstrukcijo oziroma z viri, ki bi naj
                  pokrili to izgradnjo. Prav tako smo z navedenim podpirali zamisli za uvedbo teh
                  finančnih virov, ali bencinskega tolarja ali kakorkoli. Tako da smo  sprejeli
                  sklep, da podpira predloge in ukrepe za določitev novih virov financiranja
                  izgradnje avtocestnega omrežja, vendar pa odbor zaradi negativnega vpliva, ki bi
                  ga imel takšen zakon, ki je sedaj v obravnavi, na državni proračun, ne podpira
                  predloga zakona o zagotovitvi namenskih sredstev in predlaga Državnemu zboru, da
                  ga ne uvrsti oziroma da tudi ne glasuje o hitrem postopku. Takšno je bilo večinsko
                  stališče, čeprav samega glasovanja nismo izvedli na odboru, ker nismo bili
                  sklepčni.</p>
            </sp>
            <sp xml:id="SDZ1-Redna-10-1993-06-21.sp9">
               <speaker>PREDSEDNIK MAG. HERMAN RIGELNIK:</speaker>
               <p>Želi predstavnik Vlade besedo? <stage>(Ne.)</stage></p>
               <p>Ugotavljam, da so zastopane vse poslanske skupine in pričenjam razpravo. Kdo želi
                  besedo? Gospod Jelinčič in nato gospod Rupel.</p>
            </sp>
            <sp xml:id="SDZ1-Redna-10-1993-06-21.sp10">
               <speaker>ZMAGO JELINČIČ:</speaker>
               <p>Lep dober dan vsem skupaj! Sem proti temu, da sklepamo o tako pomembnih zadevah
                  "na vrat na nos". Mislim, da bi se s predvideno rešitvijo bencinskega tolarja
                  Slovenija predvsem zavrtela v tisto t.i. Markovi}evo spiralo, ki jo že zelo dobro
                  poznamo. Namreč, vse take podražitve za pridobivanje dodatnih sredstev za gradnjo
                  cest se prav gotovo poznajo na košarici, ki jo občutijo predvsem tisti, ki imajo
                  manjše prihodke. Zadeva se potem stopnjuje in vleče vedno globlje. In zato sem
                  proti temu, da bi se obravnavale tako pomembne zadeve po hitrih postopkih.
                  Hvala.</p>
            </sp>
            <sp xml:id="SDZ1-Redna-10-1993-06-21.sp11">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Jelinčič. Besedo ima dr. Rupel.</p>
            </sp>
            <sp xml:id="SDZ1-Redna-10-1993-06-21.sp12">
               <speaker>DR. DIMITRIJ RUPEL:</speaker>
               <p>Spoštovani gospod predsednik, spoštovane poslanke, poslanci! Podpiram predlog
                  Jožeta Pučnika. V imenu demokratov izjavljam, da je razprava o gradnji cest in čim
                  prejšnji izgradnji cest in čim hitrejši postopek za to, da se nekam pride, nujno
                  potrebna. To je hkrati tudi strateški del slovenske zunanje politike. Mi bomo
                  imeli na tem zasedanju razpravo o odnosih s Hrvaško. Opozarjam na to, da je
                  slovenski odgovor, slovenski afirmativni odgovor na zaostrovanje in poslabševanje
                  odnosov s Hrvaško prav izgradnja cestnega križa oziroma cest, ki povezujejo naši
                  dve sosednji državi - Italijo in Madžarsko. Sodim, da je razprava o tej
                  problematiki izjemno pomembna in naklonimo temu nekaj pozornosti. Hvala lepa.</p>
            </sp>
            <sp xml:id="SDZ1-Redna-10-1993-06-21.sp13">
               <speaker>PREDSEDNIK MAG. HERMAN RIGELNIK:</speaker>
               <p>Hvala, dr. Rupel. Besedo ima doktor Pučnik.</p>
            </sp>
            <sp xml:id="SDZ1-Redna-10-1993-06-21.sp14">
               <speaker>DR. JOŽE PUČNIK:</speaker>
               <p>Zastavljam vprašanje predsedniku Komisije za finance: ali je bil sklep, ki je bil
                  tukaj predan predsedniku zbora, izglasovan na komisiji oziroma bom povedal čisto
                  direktno: po mojih informacijah se o tem sklepu ni glasovalo, ker komisija ni bila
                  sklepčna?</p>
            </sp>
            <sp xml:id="SDZ1-Redna-10-1993-06-21.sp15">
               <speaker>PREDSEDNIK MAG. HERMAN RIGELNIK:</speaker>
               <p>Pojasnil bo gospod Frim, podpredsednik Odbora za finance.</p>
            </sp>
            <sp xml:id="SDZ1-Redna-10-1993-06-21.sp16">
               <speaker>STANE FRIM:</speaker>
               <p>Povedal sem, da smo oblikovali ta sklep, vendar samega glasovanja pač zaradi
                  nesklepčnosti nismo izvedli. Res pa je tudi, da nismo dobili mnenja Vlade.</p>
            </sp>
            <sp xml:id="SDZ1-Redna-10-1993-06-21.sp17">
               <speaker>PREDSEDNIK MAG. HERMAN RIGELNIK:</speaker>
               <p>Hvala. Besedo ima gospod Kopše.</p>
            </sp>
            <sp xml:id="SDZ1-Redna-10-1993-06-21.sp18">
               <speaker>JOŽEF KOPŠE:</speaker>
               <p>Spoštovane kolegice in kolegi! Do tega predloga zakona je prišlo predvsem iz
                  razumljivih razlogov. Jaz vidim v tem en sam vzrok: Vlada je bila zadolžena s
                  sklepom komisije in tega zbora, da pripravi kompleten projekt. Tega projekta ta
                  Vlada ni pripravila. S tem razumem pobudo Socialdemokratske stranke, da poskuša
                  reševati problem na način, s katerim pa se sam osebno ne morem strinjati, ker
                  povzroča mnogo zaplete- nih procesov, ki nas res lahko vodijo - kot je povedal moj
                  predhodnik in predsednik Jelinčič - v inflacijsko spiralo. Vendar vidim vso krivdo
                  na Vladi, ki do danes ni pripravila konsistentnega načrta za obravnavo teh
                  problemov. Hvala.</p>
            </sp>
            <sp xml:id="SDZ1-Redna-10-1993-06-21.sp19">
               <speaker>PREDSEDNIK MAG. HERMAN RIGELNIK:</speaker>
               <p>Hvala. Besedo ima gospod Drago Šiftar.</p>
            </sp>
            <sp xml:id="SDZ1-Redna-10-1993-06-21.sp20">
               <speaker>DRAGO ŠIFTAR:</speaker>
               <p>Spoštovani! Rad bi povedal samo nekaj: bil sem vabljen danes k 7. točki, kjer naj
                  bi razpravljali o tem zakonu. Lahko vam povem, da sem šel iz Murske Sobote malo
                  pred pol šesto, sem pa zamudil, zato nismo bili sklepčni. Zato lahko gospod
                  Jelinčič recimo filozofira in govori, ker sploh ne občuti, kakšen problem je priti
                  z enega konca Slovenije do središča, ne do drugega konca. Poleg tega pa je govoril
                  demagoško, ker je govoril samo o inflaciji, ki naj bi jo to sprožilo. Če bo prišlo
                  do tega, bo to vplivalo na ekonomsko politiko tudi skozi druge parametre; to bi
                  lahko bil nek slovenski "New deal" Sedaj ne moremo delati primerjave s tem, kaj
                  delamo sedaj, ker delamo neke razno-razne krtine, odpiramo cestne krtine po
                  Sloveniji, ter izračunavati in delati primerjave s tem. Inflacijo so nam pa tudi
                  izračunali, ki naj bi bila okrog enega procenta - 1,08 do 1,2% na mesec. Mislim,
                  da je to inflacija, ki je sprejemljiva glede na učinek, ki bi ga ta zakon
                  prinesel.</p>
               <p>Poleg tega pa tudi govorimo - tudi jaz sedaj omenjam neuradno stališče: zadnjič so
                  nas na Ministrstvu za ceste informirali in rekli, da na ta denar bolj ali manj po
                  tiho računajo. Sicer imajo svojo konstrukcijo, po kateri bi se to dalo do 1999.
                  leta izpeljati, imajo pa to pripravljeno kot "jocker v rokavu". Mislim, da bi bilo
                  boljše, da ta jocker spremenimo danes v normalni adut in gremo s tem naprej.
                  Hvala.</p>
            </sp>
            <sp xml:id="SDZ1-Redna-10-1993-06-21.sp21">
               <speaker>PREDSEDNIK MAG. HERMAN RIGELNIK:</speaker>
               <p>Hvala. Replicira gospod Jelinčič.</p>
            </sp>
            <sp xml:id="SDZ1-Redna-10-1993-06-21.sp22">
               <speaker>ZMAGO JELINČIČ:</speaker>
               <p>Hvala lepa! Mislim, da me kolega poslanec ni razumel. Nisem proti temu, da
                  razpravljamo o zadevi. Sem proti temu, da o zadevi razpravljamo na vrat na nos.
                  Gospod Rupel je rekel, da potrebujemo ceste zaradi Hrvaške. Tukaj bi se jaz
                  povprašal, zakaj rabimo ceste. Zaradi Hrvaške? Ceste rabimo zaradi Slovenije. Vem,
                  da je tukaj v "špilu" Phyrnska cesta, ko nekateri štrikajo, kaj bodo dobili, če se
                  bo Phyrnska cesta speljala. Mi smo proti temu, smo za graditev cest v Sloveniji za
                  Republiko Slovenijo, ne pa za povezave z državo, ki je v vojni in ki lahko v
                  najkrajšem času postane naš sovražnik; verjetno tudi bo postala naš sovražnik,
                  vsaj tako kot kažejo zadeve.</p>
               <p>Sem proti obravnavi zadeve na vrat na nos. Mislim, da nobena stvar na vrat na nos
                  ne prinese nič dobrega. Konec koncev je gospod Rupel rekel, da je treba to
                  sprejeti že včeraj, vendar nekateri gospodje tukaj notri so bili včeraj v
                  ministrstvih in zakaj tega takrat niso naredili. Če je počakalo do danes, lahko
                  počaka še en mesec. Hvala lepa.</p>
            </sp>
            <sp xml:id="SDZ1-Redna-10-1993-06-21.sp23">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Želi še kdo besedo? Prosim, gospod Polajnar.</p>
            </sp>
            <sp xml:id="SDZ1-Redna-10-1993-06-21.sp24">
               <speaker>IGNAC POLAJNAR:</speaker>
               <p>Gospod predsednik, hvala lepa. Spoštovani! Najprej moram replicirati gospodu
                  Jelinčiču. Pravi, da potrebujemo ceste samo za Slovenijo, potem skopljimo jarek
                  okrog Slovenije in ugotovili bomo, da imamo cest dovolj, ker, zakaj problem cest;
                  problem cest je zaradi mednarodnih prevozov, ki tečejo po slovenskih slabo
                  pretočnih žilah in jaz si seveda želim, da bi bila Slovenija cestno povezana tudi
                  z jugom, vzhodom, zahodom, severom, z vsemi.</p>
               <p>Mi smo tudi za to, da razmišljamo o tem načinu, kakor ga predlagajo
                  socialdemokrati, vendar pa mislimo in tudi predlagamo predlagateljem, da gremo po
                  normalnem postopku in naredimo to, kar smo že dvakrat naredili v Državnem zboru,
                  da sprejmemo osnutek tega zakona in potem skupaj Vlada, in tudi predlagatelj, če
                  se bosta dogovorila oziroma če bo tudi Državni zbor tako sklenil, sestavita
                  predlog tega zakona. Po informacijah, ki jih imam, so seveda tudi takšna
                  razmišljanja. Po drugih informacijah, ki jim pa jaz verjamem, ker nisem
                  strokovnjak za ta vprašanja, je prišlo tudi opozorilo, da zakon tak, kakor je
                  predlagan, če bi bil sprejet, v bistvu stvari ne bi reševal, ker gre tudi za
                  vprašanje integralnega proračuna in je treba tudi to vprašanje razčistiti.</p>
               <p>Mislim, da bi bilo bolje, da sedaj sprejmemo osnutek tega zakona in bo potem
                  odpadlo morebitno prerekanje, kaj sedaj pomeni, ali ta denar sodi v integralni
                  proračun ali ne in bomo hitreje potem skupaj z Vlado prišli do rešitve, ki bo
                  omogočila gradnjo avtocest. Jaz sem pa seveda tudi močno za to, da čim prej
                  zgradimo nove cestne povezave, in to povezave z vsem svetom. Hvala lepa.</p>
            </sp>
            <sp xml:id="SDZ1-Redna-10-1993-06-21.sp25">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Repliko ima gospod Šiftar, potem gospod Rupel.</p>
            </sp>
            <sp xml:id="SDZ1-Redna-10-1993-06-21.sp26">
               <speaker>DRAGO ŠIFTAR:</speaker>
               <p>Jaz bi samo opozoril gospoda Jelinčiča na to. Verjetno se res nisva razumela. On
                  je sedaj govoril in hotel speljati Phyrnsko avtocesto, o kateri v tem trenutku ni
                  govora. Transslovensko cesto ali kakorkoli jo bomo imenovali, od Obale do
                  madžarske meje, jo pa rabimo in to zaradi sebe in tudi zaradi sveta. Na koncu
                  koncev je to del tiste transverzale Barcelona - Kijev. Mislim, da o tem sploh nima
                  smisla razpravljati, ali rabimo ali ne, kajti, če se pelješ od Maribora, drugega
                  največjega mesta, do Ljubljane eno uro dalj časa, kot če se pelješ iz iste točke
                  do Dunaja je jasno, kaj je potrebno. Hvala.</p>
            </sp>
            <sp xml:id="SDZ1-Redna-10-1993-06-21.sp27">
               <speaker>PREDSEDNIK MAG. HERMAN RIGELNIK:</speaker>
               <p>Hvala. Prosim, gospod Rupel, potem gospod Kopše. Ali je replika, gospod Kopše?</p>
            </sp>
            <sp xml:id="SDZ1-Redna-10-1993-06-21.sp28">
               <speaker>DR. DIMITRIJ RUPEL:</speaker>
               <p>Samo kratko. Pri gospodu Jelinčiču najbrž, glede na vsebino njegovega izvajanja,
                  ne gre za nič drugega kot za to, da v vsakem primeru 100% podpira tisto, kar reče
                  Vlada. Po siceršnji njegovi debati ne morem soditi, da sicer nasprotuje pobudi, ki
                  jo je dal gospod Pučnik.</p>
               <p>Kar zadeva prejšnje dogajanje v zvezi s pripravo na gradnjo te ceste, moram
                  povedati, da sem si v Vladi, in kolegi to dobro vedo, leto, leto in pol, morda še
                  več skoraj da na vsaki ali na vsaki drugi seji prizadeval, da Vlada nekaj stori v
                  zvezi s povezovanjem naše Obale oziroma Zahoda oziroma Italije z Madžarsko. Bil
                  sem, moram reči, neuslišan, ni šlo in ni šlo, vodstvo Vlade ali pa večina Vlade je
                  poskušala problem zavlačevati. Imam informacije, še danes niso pripravljeni
                  ustrezni načrti oziroma niso narejene nobene priprave na to, da bi lahko kaj kmalu
                  začeli  graditi to cesto. Kaj hočem reči? Hočem reči to, da je treba Vlado pač
                  nekoliko prisiliti, jo je treba potisniti v to, da bo začela hitreje delati
                  oziroma da bo začela delati v pravo smer. Žal sama Vlada ne premore energije in
                  načelnosti in načrtov, da sama bi začela delati tam in na tak način kot je
                  potrebno.</p>
               <p>Zaradi tega seveda mislim, da je nujno storiti tako, kot je predlagal gospod
                  Pučnik. Hvala lepa.</p>
            </sp>
            <sp xml:id="SDZ1-Redna-10-1993-06-21.sp29">
               <speaker>PREDSEDNIK MAG. HERMAN RIGELNIK:</speaker>
               <p>Gospod Kopše prosim.</p>
            </sp>
            <sp xml:id="SDZ1-Redna-10-1993-06-21.sp30">
               <speaker>JOŽEF KOPŠE:</speaker>
               <p>Gospod Jelinčič in jaz sva zaenkrat v isti stranki. Ne vem, če gospod Rupel
                  različno obravnava besede gospoda Jelinčiča in moje, ker sem to, dobesedno to, kar
                  je gospod Rupel v zadnjem stavku povedal, tudi prej nakazal. Rekel sem, vsa krivda
                  Vlade je, da pride do takšnih predlogov, ki po mojem mnenju niso izvršljivi brez
                  večje škode kot nek konsistenten predlog. Mislim, da se razprava v tem trenutku
                  obrača v drugo smer. Razprava nikakor ne more biti o potrebnosti ceste, cestna
                  hrbtenica je nujno potrebna. Sam sem Mariborčan, že dvakrat je bilo omenjeno v
                  razpravi, se redno vozim v Ljubljano in tudi kam drugam in to na svoji koži tudi
                  čutim. Vendar je predlog, ki je predložen in to po hitrem postopku zgolj zaradi
                  razloga, ker Vlada ni pripravila konsistentnega in dobrega predloga za reševanje
                  tega problema po sklepu Odbora za finance, ki ga je Državni zbor sprejel. Nujno
                  je, da počakamo vsaj toliko, da Vlado, če hočete ta izraz - prisilimo, da takoj da
                  svoj predlog.</p>
            </sp>
            <sp xml:id="SDZ1-Redna-10-1993-06-21.sp31">
               <speaker>PREDSEDNIK MAG. HERMAN RIGELNIK:</speaker>
               <p>Replika gospoda Jelinčiča. Gospod Toplak ima besedo.</p>
            </sp>
            <sp xml:id="SDZ1-Redna-10-1993-06-21.sp32">
               <speaker>DR. LUDVIK TOPLAK:</speaker>
               <p>Spoštovani gospod predsednik, spoštovane poslanke in poslanci! Govorimo samo o
                  proceduri o hitrem postopku, o uvrstitvi na dnevni red s hitrim postopkom. Zato bi
                  predlagal predsedujočemu, da opozori, da razpravljamo samo o tem.</p>
               <p>Osebno, kakor tudi v Slovenski ljudski stranki se zavedamo nujnosti rešitve cestne
                  problematike. Ni nujno, da danes ali na tej seji predlagani zakon zares sprejmemo.
                  Osebno pa podpiram predlog, da se ga uvrsti na dnevni red in to po hitrem
                  postopku. Vsebinska razprava pa bo sledila pri točki sami. Hvala.</p>
            </sp>
            <sp xml:id="SDZ1-Redna-10-1993-06-21.sp33">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Toplak. Gospod Pahor.</p>
            </sp>
            <sp xml:id="SDZ1-Redna-10-1993-06-21.sp34">
               <speaker>BORUT PAHOR:</speaker>
               <p>Hvala za besedo. Spoštovane kolegice in kolegi! V imenu poslanske skupine Združene
                  liste želim podpreti pobudo dr. Pučnika. Predvsem zato, da se opravi razprava v
                  tem zboru o tem akutnem vprašanju. Ne vem, če kje, ampak na tem področju prav
                  gotovo vlade - ne ta, ne prejšnja, ne Peterletova niso znale pokazati neke večje
                  podjetnosti in Slovenci se še danes vozimo po zelo slabih cestah, ne samo
                  Prekmurci v Ljubljano, tudi Primorci v Ljubljano. Skratka mislim, da se vsi
                  strinjamo, da je potrebno najti nekaj novih idej, da je treba dati neke nove
                  podjetnosti, da je treba, skratka, ustvariti neko politično vzdušje za to, da se
                  bo  Vlada veliko bolj pogumno in podjetno lotila tega vprašanja. Zato podpiramo
                  idejo, da se ta razprava opravi. Razprava sama bo pa pokazala, kako je
                  proceduralno najbolje potem to razpravo dati v sklepe. Podpiram.</p>
            </sp>
            <sp xml:id="SDZ1-Redna-10-1993-06-21.sp35">
               <speaker>PREDSEDNIK MAG. HERMAN RIGELNIK:</speaker>
               <p>Hvala. Gospod Poljšak ima besedo.</p>
            </sp>
            <sp xml:id="SDZ1-Redna-10-1993-06-21.sp36">
               <speaker>MARIJAN POLJŠAK:</speaker>
               <p>Samostojna poslanska skupina podpira ta predlog in to obravnavo. Mi za tem vidimo,
                  kar je najbolj bistveno, to je politično vprašanje. Kajti, če se zgradi cesta na
                  Madžarsko in za to smo, potem pomeni, da se Slovenija, in tudi naš predlog je, da
                  se Slovenija navezuje na severovzhod in ne na jugovzhod. To se pravi, če se bomo
                  navezovali z Madžarsko, Slovaško, Ukrajino in drugimi deželami v tej smeri,
                  pomeni, da je za nas politično mnogo bolje in sprejemljivejše, medtem ko
                  povezovanja z Balkanom ne želimo. Zato smo za to točko. Hvala.</p>
            </sp>
            <sp xml:id="SDZ1-Redna-10-1993-06-21.sp37">
               <speaker>PREDSEDNIK MAG. HERMAN RIGELNIK:</speaker>
               <p>Hvala. Gospod Lenič ima besedo. <stage>(Ne želi.)</stage> Želi še kdo besedo?
                  Prosim, dr. Tancig.</p>
            </sp>
            <sp xml:id="SDZ1-Redna-10-1993-06-21.sp38">
               <speaker>DR. PETER TANCIG:</speaker>
               <p>Hvala lepa. V imenu Zelenih - Ekološko socialne stranke podpiramo uvrstitev tega
                  predloga zaradi vsebinskih razlogov. Vsekakor so jih že predhodniki povedali, zdi
                  se mi pa zelo umestno, da bomo le dregnili v ta tabu ali pa tudi sem ter tja v
                  mistifikacijo, ki se ji reče integralni proračun. Dejansko se zavedam zadreg
                  Vlade, ki gleda na ekonomijo kot celoto in je v določenih razmerah prisiljena
                  prelivati sredstva, dajati z enega kupčka na drug kupček. Po drugi strani pa sem
                  prepričan, da bi bilo mogoče dobiti v državi več lastnih sredstev, če bi jih točno
                  namenili v določene namene. Vsekakor so ceste tak namen, in drugo verjetno
                  pomembno področje, za katerega bi se dalo dobiti tudi domača sredstva, so pa
                  telekomunikacije. Hvala lepa.</p>
            </sp>
            <sp xml:id="SDZ1-Redna-10-1993-06-21.sp39">
               <speaker>PREDSEDNIK MAG. HERMAN RIGELNIK:</speaker>
               <p>Hvala, doktor Tancig. Želi še kdo besedo? Ker ne želi nihče več razpravljati,
                  zaključujem razpravo in dajem na glasovanje predlog, da navedeni akt zbor
                  obravnava in sprejme po hitrem postopku. Ugotovimo sklepčnost! <stage>(80
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da je glasovanje končano in da je zbor sklenil, da bo omenjeni predlog
                  zakona obravnaval in sprejel po hitrem postopku.</p>
               <p>Prehajamo na obravnavo predloga poslanca poslanske skupine Demokratov -
                  Demokratske stranke, Toneta Peršaka in Danice Simšič, da zbor predlog zakona o
                  obveznosti Republike za uresničevanje pravic iz pokojninskega in invalidskega
                  zavarovanja pod ugodnejšimi pogoji obravnava in sprejme po hitrem postopku.</p>
               <p>Ali želi besedo predstavnik predlagatelja? <stage>(Ne želi.)</stage> Želi besedo
                  poročevalec odbora? <stage>(Ne želi.)</stage> Želi besedo predstavnik Vlade?
                     <stage>(Ne želi.)</stage></p>
               <p>Ugotavljam, da so zastopane vse poslanske skupine in pričenjam razpravo. Kdo želi
                  besedo? Prosim, gospa Lukačeva.</p>
            </sp>
            <sp xml:id="SDZ1-Redna-10-1993-06-21.sp40">
               <speaker>METKA KARNER-LUKAČ:</speaker>
               <p>Spoštovani zbor! Predlagam, da zakona ne bi uvrstili na dnevnim red in ga sprejeli
                  po hitrem postopku, kajti zakon, tak kot je predložen, ne bo dajal takojšnjih
                  učinkov. Kot vemo, bo prvi učinek dal šele v prvem polletju leta 1994 in je do
                  takrat še dovolj časa, da se opravi podrobna analiza, in sicer da se pripravi
                  kompletno pregled benificij za vse kategorije upravičencev, ki prejemajo prejemke
                  po določilih "pod ugodnejšimi pogoji". Namreč, ZPIZ teh sredstev tudi nujno ne
                  potrebuje. Kajti če pogledamo poslovanje SPIZ-a vidimo, da že od leta 1989 mirno
                  pokriva ta primanjkljaj iz tekočih prilivov; torej, da po potrebi dviga prispevno
                  stopnjo in da mu republika v tem času teh sredstev sploh ni nakazovala. To pomeni
                  tudi to, da je prispevna stopnja previsoka in da se ne obremenjuje pravi sloj
                  oziroma - da tako rečem - da za pokrivanje teh obveznosti obremenjujemo lepo
                  tiste, ki smo zaposleni, in njihove delodajalce. Glede na to, da ZPIZ svoje
                  obveznosti še sproti pokriva, da nikoli ni zahteval povračila tega stroška od
                  države oziroma se je vseskozi obnašal kot slab gospodar in ni tožil države, kar bi
                  jo seveda lahko, in niti ni prekinil izplačevanja teh obveznosti, predlagam, da si
                  vzamemo čas in da razmislimo in zakona ne sprejemamo po hitrem postopku.
                  Hvala.</p>
            </sp>
            <sp xml:id="SDZ1-Redna-10-1993-06-21.sp41">
               <speaker>PREDSEDNIK MAG. HERMAN RIGELNIK:</speaker>
               <p>Gospa Simšičeva.</p>
            </sp>
            <sp xml:id="SDZ1-Redna-10-1993-06-21.sp42">
               <speaker>DANICA SIMŠIČ:</speaker>
               <p>Hvala lepa za besedo. Spoštovani predsedujoči, spoštovane poslanke in poslanci!
                  Državni zbor je že na svoji 3. redni seji, to je 26. januarja letos, sprejel
                  sklep, s katerim je Vladi naložil, da v skladu z 241. členom veljavnega zakona o
                  pokojninskem in invalidskem zavarovanju čim prej pripravi posebni zakon o
                  poračunavanju finančnih obveznosti med Republiko Slovenijo in zavodom. Posebni
                  zakon naj uredi tudi neporavnane obveznosti iz let 1989, 1990, 1991 in 1992.
                  Omenjeni predlog zakona se predloži Državnemu zboru Republike Slovenije do
                  razprave o proračunu za leto 1993 - je bilo še zapisano v tem januarskem sklepu
                  Državnega zbora. Vendar Vlada tega ni storila ne do proračunske razprave, ne med
                  njo, ne po njej. Naj spomnim, da neporavnane obveznosti Republike od leta 1989 do
                  konca leta 1992 znašajo dobrih 8 milijard in pol tolarjev ali natančno 8 milijard,
                  648 milijonov tolarjev. Zaradi tega je imel Zavod za pokojninsko in invalidsko
                  zavarovanje konec minulega leta 3 milijarde 157 milijonov tolarjev nekritih
                  odhodkov. Torej ni res, da posluje pozitivno, ker ta dolg vse bolj ogroža zakonsko
                  določeni rezervni sklad, ki bi moral znašati najmanj 1/12-tino letnih odhodkov
                  sklada. Ali povedano drugače: najmanj toliko, kot je vsota enomesečnega izplačila
                  pokojnin - ta pa je trenutno okoli 16 milijard tolarjev; zaradi dolga države pa je
                  ta rezervni sklad za polovico manjši.</p>
               <p>Gospe in gospodje! Predlog zakona o obveznostih Republike za uresničevanje pravic
                  iz pokojninskega in invalidskega zavarovanja pod ugodnejšimi pogoji, ki ga imate
                  pred seboj in o katerem razpravljamo, ureja način poračunavanja s sistemskim
                  zakonom določenih obveznosti Republike do ZPIZ-a. Še nadaljnja neurejenost na tem
                  področju bi namreč v nadaljevanju lahko privedla do motenj pri izplačevanju
                  pokojnin. Kaj pa bi to pomenilo v tem trenutku, najbrž ni treba posebej
                  poudarjati.</p>
               <p>Skratka, predloženi zakon na eni strani določa začetek poravnavanja zaostalih
                  obveznosti od 1989. do 1992. leta. To naj bi se res začelo takrat, kot je rekla
                  gospa Lukačeva - po našem predlogu 1. junija 1994. leta. Toda z dopolnilom na
                  drugi strani, ta zakon ureja tudi plačilo tekočih obveznosti, torej za leto 1993.
                  Ker pa smo že konec junija leta 1993, torej  najbrž predloga za hitri postopek,
                  upoštevaje tudi višino dolga, ni treba še obširneje utemeljevati.</p>
               <p>Predlagam torej, da zbor zakon obravnava po hitrem postopku. Hvala lepa.</p>
            </sp>
            <sp xml:id="SDZ1-Redna-10-1993-06-21.sp43">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospa Simšičeva. Želi še kdo besedo? Prosim, gospod Sisinger.</p>
            </sp>
            <sp xml:id="SDZ1-Redna-10-1993-06-21.sp44">
               <speaker>IVAN SISINGER:</speaker>
               <p>Spoštovani predsednik, poslanke in poslanci! Mislim, da je prav pri tem vprašanju
                  na vseh nas in tudi od nas odvisno, ali bomo najprej v prvi vrsti spoštovali tudi
                  svoje lastne sklepe in zahtevali njihovo uresničevanje.</p>
               <p>Ne bi ponavljal besed, ki so jih povedali predlagatelji in gospa Simšičeva,
                  mislim, da ne gre več za vprašanje, ne gre za nobeno zadevo, ki je tukaj pri tem
                  nejasna. V Vladi že dolgo dobro vedo, koliko je pravzaprav tega poračuna oziroma
                  dolga že nastalo v prejšnjih letih in da o njem ne bi razpravljali, če bi seveda
                  Vlada svoje obveznosti tudi v letu 1990, 1991 in 1992 uresničevala sproti, seveda,
                  refundirala, tako kot to dela sedaj po sklepu Državnega zbora od 1.1.1993
                  dalje.</p>
               <p>Mislim, da resnično ni nobenih opravičil, ni nobenih razlogov, da ne bi tega
                  zakona sprejeli po hitrem postopku, kot je predlagan, ker ne gre za nobene
                  nejasnosti, lahko pa gre samo za nove izmišljotine, lahko gre samo za odlaganje
                  svojih obveznosti, ki jih mora upoštevati tudi Državni zbor. Zato smo sprejeli
                  takšen sklep v januarju in vas iskreno lepo prosim, tudi kot poslance Državnega
                  zbora, da se zavedamo hkrati tudi svoje odgovornosti glede na svoje sprejete
                  sklepe in da ta zakon obravnavamo po hitrem postopku. Ne gre za obremenitve, ki
                  bodo nastopile jutri; gre za to, da se bo s tem zakonom vendarle znotraj Vlade
                  pripravilo zadeve za leto 1994, da se bo seveda v proračunu predvidelo potrebna
                  sredstva za leto 1994, ki se jih bo v naslednjih letih, seveda po zakonu, kot je
                  predlagano, plačevalo in da se tudi za letošnje leto uresničuje tisto, kar ni bilo
                  s proračunom že predlagano.</p>
               <p>Osebno si prizadevam in bom podpiral, tako kot je bilo predlagano. Mislim pa, da
                  je tudi naš matični odbor na svoji seji, ko smo to obravnavali, s potrebno večino
                  izglasoval, da predlaga Državnemu zboru, da se ta zakon obravnava po hitrem
                  postopku in mislim, da je tudi mnenje odbora na nek način treba upoštevati tudi
                  pri tem predlogu dnevnega reda. Vsi drugi razlogi</p>
               <p>Vlade so pa odmikanje od poravnavanja obveznosti in so hkrati, mislim, zadeve, ki
                  jih pri tem zboru ni mogoče podpirati. Hvala.</p>
            </sp>
            <sp xml:id="SDZ1-Redna-10-1993-06-21.sp45">
               <speaker>PREDSEDNIK MAG. HERMAN RIGELNIK:</speaker>
               <p>Želi še kdo besedo? Ministrica za delo, gospa Puharjeva. Jaz moram reči, da je ta
                  beseda dana zgolj izjemoma, jaz sem pozval pred predstavnika Vlade in se ni
                  oglasil, ampak, če gre za določeno razjasnitev, prosim.</p>
            </sp>
            <sp xml:id="SDZ1-Redna-10-1993-06-21.sp46">
               <speaker>JOŽICA PUHAR:</speaker>
               <p>Hvala lepa za besedo gospod predsednik. Spoštovani poslanci! Moram reči, da sem se
                  javila za besedo, ker sem bila nekako presenečena ob tej debati. Namreč, zakon o
                  poračunavanju obveznosti do Zavoda za pokojninsko in invalidsko zavarovanje, ki ga
                  je pripravila Vlada, je že vložen in jaz sem bila trdno prepričana, da ste
                  poslanci s tem seznanjeni skozi gradiva, ki so bila objavljena, tako da izjava, da
                  ni bilo nič storjenega s strani Vlade, seveda ne drži.</p>
               <p>Za takšno obračunavanje oziroma obravnavanje zakona, ki je danes predložen po
                  hitrem postopku, pa resnično ni razlogov, prav tako pa seveda tudi obrazložitev,
                  da bomo s tem zamudili kakšno stvar za leto 1994, ne drži. Nasprotno pa drži
                  seveda to, da se danes poračunava že velik del obveznosti do Zavoda za pokojninsko
                  in invalidsko zavarovanje in da je seveda glede na proračunske možnosti te
                  obveznosti treba tako dimenzionirati, da to proračun zmore in ostalo pa na nek
                  način reprogramirati.</p>
               <p>Zaradi tega predlagam, da tega zakona, ki ste ga obravnavali danes oziroma o
                  katerem govorimo, ne uvrstite na dnevni red in ga ne obravnavate po hitrem
                  postopku zaradi tega, ker ne obstajajo razlogi in mislim, da ni potrebno to
                  storiti. Hvala lepa.</p>
            </sp>
            <sp xml:id="SDZ1-Redna-10-1993-06-21.sp47">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Želi še kdo besedo? Prosim gospa Lukačeva.</p>
            </sp>
            <sp xml:id="SDZ1-Redna-10-1993-06-21.sp48">
               <speaker>METKA KARNER-LUKAČ:</speaker>
               <p>Da ne bi bila napačno razumljena,  jaz sem za to, da se zakon obravnava, vendar ne
                  vidim razloga, da se sprejme hitri postopek, kajti povedati je treba tukaj jasno,
                  da upokojenci zaradi tega, če se zakon sprejme po hitrem postopku, niti tolarja ne
                  bodo prejeli višje penzije. To je potrebno povedati. Med tem časom, ko se zakon
                  sprejme po normalni proceduri, pa imamo vso možnost, da pregledamo tudi tiste
                  ugodnejše pogoje, pod katerimi so nekateri pridobili pravice in seveda, da se tudi
                  nekako uskladimo z usmeritvami proračunskega memoranduma, ki predlaga redukcijo
                  oziroma pregled teh pravic in pa zmanjšanje. Namreč, ne smemo pristati na to, da
                  bi danes ta zakon po hitrem postopku sprejeli, potem pa te pravice še širili.</p>
            </sp>
            <sp xml:id="SDZ1-Redna-10-1993-06-21.sp49">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospa Lukačeva. Besedo ima gospa Simšičeva.</p>
            </sp>
            <sp xml:id="SDZ1-Redna-10-1993-06-21.sp50">
               <speaker>DANICA SIMŠIČ:</speaker>
               <p>Hvala lepa! Ne bi še enkrat na dolgo in široko utemeljevala, zakaj po predlaganem
                  postopku. Rada bi pa odgovorila gospe Lukačevi, da je nekaj poračunavanje
                  obveznosti, ki so nastale od leta 1989 do 1992, tistih 8.664 milijonov tolarjev,
                  da je nekaj poračunavanje obveznosti iz letošnjega leta in da je nekaj popolnoma
                  drugega revizija nekih pravic ali nekih privilegijev ali kakorkoli hočete
                  imenovati stvari, o katerih ona govori in za katere predlaga, naj se pregledajo,
                  naj se ugotovi kakšne so in ali naj se zmanjšajo ali ne in v kakšnem merilu. Če bo
                  prišel tak predlog, če ga bo ta zbor obravnaval, vse lepo in prav. Samo prosim, te
                  zadeve niso stvar predlaganega zakona, zato ne mešati. Hvala lepa.</p>
            </sp>
            <sp xml:id="SDZ1-Redna-10-1993-06-21.sp51">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospa Simšičeva. Besedo ima gospod Černetič.</p>
            </sp>
            <sp xml:id="SDZ1-Redna-10-1993-06-21.sp52">
               <speaker>MAG. DRAGAN ČERNETIČ:</speaker>
               <p>Gospod predsednik, spoštovani! Prav čudi me po treh letih "mučkanja", da zopet
                  vlada pride s predlogom, da se naj ta predlog Demokratske stranke, ki so jo dali
                  za spremembo zakona, da v postopek, in sicer v trifazni postopek. Na odboru smo
                  razpravljali to zadevo, ta predlog ima samo 11. členov, je kratek, je jasen in se
                  pravzaprav pogovarjamo samo o razmerju med upnikom in dolžnikom. Tako da pridemo
                  do čistih računov. Menim, da je bilo dovolj govorjenja, koliko denarja pride iz
                  proračuna za upokojence. Tega denarja sedaj  upokojenci še nismo videli. Lahko pa
                  rečem, pokojninski sklad, takšen kot je, je odvisen od pritoka denarja in to
                  pritoka denarja v sklad po planu. Njihov finančni plan je bil izdelan, vlada ga je
                  dobila v roke, toda kaže, da Vladi tudi ne ustreza, da bi takoj in po tem planu in
                  v skladu s sklepi tega zbora izplačevala svoje obveznosti temu skladu. Zato
                  predlagam, da ne glede na to, kar govori gospa Lukačeva, kako bomo rezali
                  pokojnine tistim specialnim grupacijam - to je zadeva druge zakonodaje, če je
                  potrebno - menim pa, da se ta predlog Demokratske stranke uvrsti na ta zbor po
                  kratkem postopku in tako bom tudi glasoval.</p>
            </sp>
            <sp xml:id="SDZ1-Redna-10-1993-06-21.sp53">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Černetič. Želi še kdo besedo? Ker ne želi nihče več razpravljati,
                  zaključujem razpravo in dajem na glasovanje predlog, da zbor navedeni akt
                  obravnava in sprejme po hitrem postopku. Ugotovimo sklepčnost! <stage>(67
                     prisotnih.)</stage></p>
               <p>Kdo je za tak predlog? <stage>(26 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da je glasovanje končano in da zbor predloga za obravnavo omenjenega
                  predloga zakona po hitrem postopku ni sprejel. Zato ga bo obravnaval kot osnutek
                  zakona.</p>
               <p>Prehajamo na obravnavo predloga 26.596 podpisnikov in poslanca Miloša Pavlice, da
                  zbor predlog zakona o spremembah in dopolnitvah zakona o zdravstvenem varstvu in
                  zdravstvenem zavarovanju obravnava in sprejme po hitrem postopku.</p>
               <p>Predlog zakona je bil vložen na podlagi ljudske iniciative, na podlagi 88. člena
                  Ustave Republike Slovenije. Komisija za poslovnik Državnega zbora in Sekretariat
                  za zakonodajo in pravne zadeve sta podala mnenje o možnosti realizacije ljudske
                  zakonodajne iniciative neposredno na podlagi določbe 88. člena Ustave Republike
                  Slovenije brez poprejšnje zakonske ureditve, ki bi podrobneje opredelila
                  operacionalizacijo takšne iniciative. Iz mnenj, ki ste jih prejeli, izhaja, da je
                  potrebno zagotoviti vsaj minimalne pravne pogoje, ki bi zagotovili spoštovanje
                  ustavne norme in hkrati omogočili uveljavljanje te ustavne pravice tudi v času, ko
                  še niso sprejeti ustrezni predpisi. Iz mnenj izhaja, da naj Državni zbor opravi
                  preizkusno naključno izbrane vzorce znotraj podpisnikov zakona, da se ugotovi, ali
                  so podpisniki predloga zakona tudi volilci, kot to zahteva 88. člen Ustave
                  Republike Slovenije. Da bi se izognili navedenim in tudi drugim proceduralnim
                  zapletom, je na seji Odbora za zdravstvo, delo, družino in socialno politiko
                  poslanec Miloš Pavlica, ki je hkrati tudi podpisnik predloga zakona, izjavil, da
                  bo nastopil kot predlagatelj in je zato kasneje tudi formalni predlog zakona
                  podpisal kot poslanec predlagatelj. S tem soglašajo tudi predstavniki podpisnikov
                  zakona.</p>
               <p>Odbor za zdravstvo, delo, družino in socialno politiko predlaga, da se zakon ne
                  obravnava in tudi ne sprejme po hitrem postopku, temveč da se obravnava le kot
                  osnutek zakona. Želi besedo predlagatelj zakona. Prosim, gospod Pavlica.</p>
            </sp>
            <sp xml:id="SDZ1-Redna-10-1993-06-21.sp54">
               <speaker>MILOŠ PAVLICA:</speaker>
               <p>V soglasju z organizatorji državljanske pobude  soglašam tudi jaz, da uvrstimo
                  zakon v fazi predloga zakona za izdajo zakona z osnutkom in tako, da se še
                  nekatera strokovna vprašanja razčistijo. Ob tem bi pa vendarle rad rekel tole. Ta
                  nedorečenost postopkov za vlaganje zakonov po državljanski pobudi je moteča.
                  Seveda je zelo nerealno trditi, da med prek 26 tisoč podpisniki ni vsaj 5 tisoč
                  volilcev. Jaz sem tudi na odboru zato predlagal, da ohranimo iniciativo
                  predlagateljev Svobodnih sindikatov, vendar da bi se izognili tem proceduralnim
                  vprašanjem, sem pristopil kot predlagatelj. Predlagam pa, kot sem že rekel, tudi v
                  soglasju s pobudniki podpisovanja, da uvrstimo zakon v fazi predloga za izdajo z
                  osnutkom.</p>
            </sp>
            <sp xml:id="SDZ1-Redna-10-1993-06-21.sp55">
               <speaker>PREDSEDNIK MAG. HERMAN RIGELNIK:</speaker>
               <p>Hvala. Želi besedo poročevalec v odboru? <stage>(Ne želi.)</stage> Želi
                  predstavnik vlade besedo? <stage>(Ne želi.)</stage></p>
               <p>Ugotavljam, da so zastopane vse poslanske skupine in pričenjam razpravo. Kdo želi
                  besedo? Ker ne želi nihče razpravljati, zaključujem razpravo in dajem na
                  glasovanje predlog, da zbor navedeni akt obravnava in sprejme po hitrem postopku.
                  Ugotovimo sklepčnost! <stage>(71 prisotnih.)</stage></p>
               <p>Kdo je za ta predlog? <stage>(8 poslancev.)</stage> Je kdo proti? <stage>(45
                     poslancev.)</stage></p>
               <p>Ugotavljam, da je glasovanje končano in da zbor predloga za obravnavo omenjenega
                  predloga zakona po hitrem postopku ni sprejel. Zato ga bo obravnaval kot osnutek
                  zakona.</p>
               <p>Prehajamo na obravnavo predloga Vlade, da zbor predlog zakona o jamstvu Republike
                  Slovenije za najetje kredita za dokončanje gradnje slovenskega dela
                  hidroelektrarne Golica obravnava in sprejme po hitrem postopku.</p>
               <p>Želi predstavnik Vlade besedo? <stage>(Ne želi.)</stage> Želi besedo poročevalec
                  odbora? <stage>(Ne želi.)</stage></p>
               <p>Ugotavljam, da so zastopane vse poslanske skupine. Pričenjam razpravo, kdo želi
                  besedo? Prosim, gospod Peršak.</p>
            </sp>
            <sp xml:id="SDZ1-Redna-10-1993-06-21.sp56">
               <speaker>ANTON PERŠAK:</speaker>
               <p>Želel bi preprosto malo več utemeljitve za ta predlog, kajti vsi se boste najbrž
                  spomnili, da ni dolgo tega, ko je ta zbor ta zakon zavrnil.</p>
               <p>Prvič je sploh vprašanje, kako je s predlogi zakonov, ki so zavrnjeni in se potem
                  čez mesec ali dva zopet pojavijo in to tako rekoč v zadnji fazi in kot bi se temu
                  reklo, čeprav gre za hiter postopek.</p>
               <p>Drugič, o posebnih okoliščinah, ki so razlog za to, da se potem, ko je Državni
                  zbor nekaj zavrnil, vendarle vztraja, to bi verjetno bilo zboru le dobro
                  obrazložiti. Hvala.</p>
            </sp>
            <sp xml:id="SDZ1-Redna-10-1993-06-21.sp57">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Želi še kdo besedo? Ker ne želi nihče več razpravljati, zaključujem
                  razpravo in dajem na glasovanje predlog Vlade, da zbor navedeni akt obravnava in
                  sprejme po hitrem postopku. Ugotovimo sklepčnost! <stage>(71
                  prisotnih.)</stage></p>
               <p>Kdo je za predlog Vlade? <stage>(49 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je glasovanje končano in da bomo omenjeni predlog zakona
                  obravnavali in sprejeli po hitrem postopku.</p>
               <p>Predlog zakona bomo obravnavali po končani obravnavi prvih šestih točk dnevnega
                  reda, ker bi moral zakon začeti veljati, v kolikor ga bo zbor sprejel, pred
                  30.6.1993.</p>
               <p>Prehajamo na obravnavo predlogov za združitev prve in druge faze zakonodajnega
                  postopka. Predlog Komisije za poslovnik je, da zbor pri obravnavi predloga za
                  izdajo poslovnika o parlamentarni preiskavi, z osnutkom poslovnika združi prvo in
                  drugo fazo zakonodajnega postopka. Želi poročevalec komisije besedo? <stage>(Ne
                     želi.)</stage></p>
               <p>Ugotavljam, da so zastopane vse poslanske skupine in pričenjam razpravo. Kdo želi
                  besedo?  Ker ne želi nihče razpravljati, zaključujem razpravo in dajem na
                  glasovanje predlog komisije za združitev prve in druge faze zakonodajnega postopka
                  pri obravnavi navedenega akta. Ugotovimo sklepčnost! <stage>(71
                     prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je glasovanje končano in da je zbor skleni, da se združita prva in
                  druga faza zakonodajnega postopka pri obravnavi navedenega akta.</p>
               <p>Prehajamo na obravnavo predloga poslancev Vitodraga Pukla, Miroslava Mozetiča in
                  mag. Janeza Kocijančiča, da zbor pri obravnavi predloga za izdajo zakona o
                  parlamentarni preiskavi, z osnutkom zakona združi prvo in drugo fazo zakonodajnega
                  postopka.</p>
               <p>Želi besedo predstavnik predlagateljev? <stage>(Ne želi.)</stage></p>
               <p>Ugotavljam, da so zastopane vse poslanske skupine in pričenjam razpravo, kdo  želi
                  besedo? Ker ne želi nihče razpravljati, zaključujem razpravo in dajem na
                  glasovanje predlog komisije za združitev prve in druge faze zakonodajnega postopka
                  pri obravnavi navedenega akta. Ugotovimo sklepčnost! <stage>(70
                     prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je glasovanje končano in da je zbor sprejel, da se združita prva in
                  druga faza zakonodajnega postopka pri obravnavi navedenega akta.</p>
               <p>V zvezi z naslednjim predlogom za združitev prve in druge faze zakonodajnega
                  postopka vas obveščam, da je 13.029 podpisnikov na podlagi 88. člena Ustave
                  Republike Slovenije Državnemu zboru predložilo predlog zakona o spremembah in
                  dopolnitvah zakona o prevozu v mednarodnem cestnem prometu.</p>
               <p>V fazi usklajevanja zakona se je izkazalo, da je Vlada Republike Slovenije že
                  pripravila predlog za izdajo zakona o prevozih v cestnem prometu, z osnutkom
                  zakona, ki tudi ureja to materijo, tako da bi bilo bolj smiselno sprejeti vladin
                  zakon, kot pa samo spremembe in dopolnitve še trenutno veljavnega jugoslovanskega
                  zakona o prevozu v mednarodnem cestnem prometu. Zato so predstavniki podpisnikov
                  kot predlagatelji zakona odstopili od omenjenega zakona pod pogojem, da se na
                  dnevni red seje Državnega zbora čimprej uvrsti zakon o prevozih v cestnem
                  prometu.</p>
               <p>Vlada Republike Slovenije predlaga, da zbor pri obravnavi predloga za izdajo
                  zakona o prevozih v cestnem prometu z osnutkom zakona združi prvo in drugo fazo
                  zakonodajnega postopka. Želi predstavnik Vlade besedo? <stage>(Ne želi.)</stage>
                  Želi besedo poročevalec delovnega telesa? <stage>(Ne želi.)</stage></p>
               <p>Ugotavljam, da so zastopane vse poslanske skupine in pričenjam razpravo. Kdo želi
                  besedo? Ker ne želi nihče razpravljati, zaključujem razpravo in dajem na
                  glasovanje predlog Vlade za združitev prve in druge faze zakonodajnega postopka
                  pri obravnavi navedenega akta. Ugotovimo sklepčnost! <stage>(73
                     prisotnih.)</stage></p>
               <p>Kdo je za? <stage>(63 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je glasovanje končano in da je zbor sklenil, da se združita prva in
                  druga faza zakonodajnega postopka pri obravnavi navedenega akta.</p>
               <p>Prehajamo na obravnavo predloga Vlade, da zbor pri obravnavi predloga za izdajo
                  zakona o trgu vrednostnih papirjev z osnutkom zakona združi prvo in drugo fazo
                  zakonodajnega postopka. Želi predstavnik Vlade besedo? <stage>(Ne želi.)</stage>
                  Želi besedo poročevalec delovnega telesa? <stage>(Ne želi.)</stage></p>
               <p>Ugotavljam, da so zastopane vse poslanske skupine in pričenjam razpravo. Kdo želi
                  besedo? Ker ne želi nihče razpravljati, zaključujem razpravo in dajem na
                  glasovanje predlog Vlade za združitev prve in druge faze zakonodajnega postopka
                  pri obravnavi navedenega akta. Ugotovimo sklepčnost! <stage>(72
                     prisotnih.)</stage></p>
               <p>Kdo je za? <stage>(61 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je glasovanje končano in da je zbor sklenil, da se združita prva in
                  druga faza zakonodajnega postopka pri obravnavni navedenega akta.</p>
               <p>Prehajamo na obravnavo predloga Vlade, da zbor pri obravnavi predloga za izdajo
                  zakona o strukturi nekaterih naložb določenih javnih zavodov, skladov in
                  zavarovalnic z osnutkom zakona združi prvo in drugo fazo zakonodajnega postopka.
                  Želi predstavnik Vlade besedo? <stage>(Ne želi.)</stage> Želi besedo poročevalec
                  delovnega telesa? <stage>(Ne želi.)</stage></p>
               <p>Ugotavljam, da so zastopane vse poslanske skupine. Pričenjam razpravo.</p>
               <p>Kdo želi besedo? Ker ne želi nihče razpravljati, zaključujem razpravo in dajem na
                  glasovanje predlog Vlade za združitev I. in II. faze zakonodajnega postopka pri
                  obravnavi navedenega akta. Ugotovimo sklepčnost! <stage>(72
                  prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je glasovanje končano in da je zbor sklenil, da se združita I. in
                  II. faza zakonodajnega postopka pri obravnavi navedenega akta.</p>
               <p>Prehajamo na obravnavo predloga Vlade, da zbor pri obravnavi predloga za izdajo
                  zakona o pogojih za opravljanje reproduktivne  audio in video dejavnosti z
                  osnutkom zakona združi I. in II. fazo zakonodajnega postopka.</p>
               <p>Želi predstavnik Vlade besedo? <stage>(Ne želi.)</stage> Želi besedo poročevalec
                  delovnega telesa? <stage>(Ne želi.)</stage></p>
               <p>Ugotavljam, da so zastopane vse poslanske skupine. Pričenjam razpravo. Kdo želi
                  besedo? Ker ne želi nihče razpravljati, zaključujem razpravo in dajem na
                  glasovanje predlog Vlade za združitev I. in II. faze zakonodajnega postopka pri
                  obravnavi navedenega akta. Ugotovimo sklepčnost! <stage>(72
                  prisotnih.)</stage></p>
               <p>Kdo je za? <stage>(57 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je glasovanje končano in da je zbor sklenil, da se združita I. in
                  II. faza zakonodajnega postopka pri obravnavi navedenega akta.</p>
               <p>Poslanke in poslanci, obveščam vas, da bomo pod točko volitve in imenovanja
                  obravnavali naslednje predloge.</p>
               <p>Predlog za izvolitev delegacije Državnega zbora Republike Slovenije v
                  Parlamentarno konferenco Srednjeevropske pobude. Predlog za izvolitev delegacije
                  Državnega zbora Republike Slovenije v Parlamentarno skupščino Konference o
                  varnosti in sodelovanju v Evropi.</p>
               <p>Mnenje predloga za imenovanje namestnika javnega tožilca Temeljnega javnega
                  tožilstva v Ljubljani.</p>
               <p>Predlog odloka o spremembi odloka o sestavi Odbora Državnega zbora Republike
                  Slovenije za mednarodne odnose in o izvolitvi predsednika, podpredsednika in
                  članov odbora.</p>
               <p>Predlog odloka o spremembi odloka o sestavi Komisije Državnega zbora Republike
                  Slovenije za peticije in o izvolitvi predsednika, podpredsednika in članov
                  odbora.</p>
               <p>Mnenje k predlogu Sodnega sveta Republike Slovenije za izvolitev sodnikov
                  Temeljnega sodišča v Ljubljani in sodnika Sodišča združenega dela v Celju ter
                  predlogom za razrešitev sodnika Temeljnega sodišča v Ljubljani, v Celju in
                  Kranju.</p>
               <p>Predlog za razrešitev ravnateljice in imenovanje ravnatelja Slovenskega šolskega
                  muzeja.</p>
               <p>Predlog za imenovanje članov Sveta Skladov kmetijskih zemljišč.</p>
               <p>Poročilo k predlogu Temeljnega sodišča v Mariboru, enota v Slovenski Bistrici za
                  dovoljenje za začetek kazenskega postopka zoper sodnike.</p>
               <p>Poročilo k predlogu Temeljnega sodišča v Celju, enota v Slovenskih Konjicah, da
                  Državni zbor Republike Slovenije dovoli uvedbo kazenskega postopka proti sodnici
                  Alenki Pipenbaher s predlogom Sodnega sveta Republike Slovenije.</p>
               <p>Prva dva predloga, to je izvolitev delegacije Državnega zbora, bomo obravnavali in
                  odločali na današnji seji.</p>
               <p>Tako predlagam za današnjo sejo dnevni red, kot ste ga prejeli danes na klop s
                  spremembami in mi dovolite, da ga ne berem.</p>
               <p>Želi v zvezi z dnevnim redom kdo razpravljati? Gospod Školč.</p>
            </sp>
            <sp xml:id="SDZ1-Redna-10-1993-06-21.sp58">
               <speaker>JOŽEF ŠKOLČ:</speaker>
               <p>Hvala lepa za besedo, gospod predsednik! Predlagam, da sprejmemo še en sklep in
                  sicer, da se 5. točka dnevnega reda, to je interpelacija o delu ministra Kozinca,
                  kot neutemeljena umakne z dnevnega reda 10. seje Državnega zbora. In da sprejmemo
                  seveda tudi ustrezen sklep. Bom tudi podal potrebno obrazložitev.</p>
               <p>Ta interpelacija se namreč ne nanaša na delo ministra, ampak na neke stvari, ki so
                  se dogajale v začetku 80 let. In se mi zdi, da v kolikor bi sprejeli na dnevni red
                  nekaj, kar je neustrezno utemeljeno, bi bil to povsem nevaren precedens, ker bi to
                  pomenilo, da se lahko da interpelacija na Vlado ali ministra, ne da bi bilo
                  potrebno kakor koli podati utemeljitev v skladu s 118. členom. Moje nasprotovanje
                  temu, da se to uvrsti na dnevni red, je skrajno formalne narave in zato tudi zbor
                  pozivam, da ta predlog sklepa sprejme. Ker da bom mogoče bolj plastičen, to pomeni
                  približno to, sprejetje tega pomeni, kot da bi v upravnem postopku podpisali
                  formular. Stvar bi bila navidezno korektna, ker bi 10 podpisov zbrali, ne bi pa
                  znali obrazca izpolniti. Potem bi pač nekdo to odobril, kasneje bi si pa tisti, ki
                  je to prošnjo vložil, vpisal, da bo gradil hlev, hišo ali karkoli, če gre za
                  gradbeno dovoljenje.</p>
               <p>Zdi se mi, da je treba biti skrajno formalen in da za interpelacijo ni zadosti
                  število, ampak je potrebna tudi vsebina v skladu z 118. členom. Zato predlagam
                  zboru, da to zavrne iz načelnih razlogov. Tisti, ki pa ima mnenje, da je potrebno
                  o delu tega ali katerega koli ministra razpravljati, predlagam, da vloži
                  interpelacijo v skladu s 118. členom.</p>
               <p>Ni pa mogoče nekaj vložiti, potem pa reči: bomo razpravljali o tretji stvari.
                  Interpelacija je vložena in kot tako jo je potrebno zavreči. Hvala lepa.</p>
            </sp>
            <sp xml:id="SDZ1-Redna-10-1993-06-21.sp59">
               <speaker>PREDSEDNIK MAG. HERMAN RIGELNIK:</speaker>
               <p>Kdo je za proceduralno vprašanje? Poslanec Jožef Školč predlaga, da se 5. točka
                  umakne z dnevnega reda.</p>
               <p>Ugotavljam, da so zastopane vse poslanske skupine in pričenjam razpravo. Kdo želi
                  besedo? Prosim, gospod Peršak.</p>
            </sp>
            <sp xml:id="SDZ1-Redna-10-1993-06-21.sp60">
               <speaker>ANTON PERŠAK:</speaker>
               <p>V imenu poslanske skupine Demokratske stranke moram povedati, da razprava o tem,
                  ali se interpelacija uvrsti na dnevni red ali ne, ni dopustna po ustavi.
                  Interpelacija ne potrebuje obrazložitve; dovolj je, da 10 poslancev podpiše, da
                  vlaga interpelacijo zoper Vlado ali ministra in potem se v okviru točke dnevnega
                  reda seveda interpelacijo utemelji, obrazloži in tako naprej. Sklep poslanske
                  skupine je: če bo šla razprava o tem predlogu naprej in če se bo predlagalo
                  glasovanje o tem, ali točka je na dnevnem redu ali ne, da bo zapustila zasedanje
                  Državnega zbora. Hvala.</p>
            </sp>
            <sp xml:id="SDZ1-Redna-10-1993-06-21.sp61">
               <speaker>PREDSEDNIK MAG. HERMAN RIGELNIK:</speaker>
               <p>Gospod Peršak, glede tega vašega vprašanja: vi dovolj dobro poznate poslovnik -
                  232. člen govori o tem: "Interpelacijo vložijo pismeno. V njej morajo obrazložiti
                  vprašanje, ki naj se obravnava na seji zbora. Interpelacijo podpišejo delegati
                  zborov, ki so jo vložili."</p>
               <p>Gospod Zagožen, prosim.</p>
            </sp>
            <sp xml:id="SDZ1-Redna-10-1993-06-21.sp62">
               <speaker>DR. FRANC ZAGOŽEN:</speaker>
               <p>Spoštovani predsednik, spoštovane poslanke, spoštovani poslanci! Gospod Školč
                  seveda lahko ima svoje mnenje o predloženi interpelaciji in ga bo lahko uvidel in
                  obrazložil tudi, ko bo točka na dnevnem redu. Mislim, da je napačno, ko govori o
                  nekem precedensu. Opozoril bi predvsem na to, da slovenski javnosti niti Državnemu
                  zboru nekatera dejstva, ki jih navaja interpelacija, ob volitvi gospoda Kozinca za
                  ministra niso bila znana. Kot smo bili kasneje informirani, so sicer bila poznana
                  mandatarju in stvar njegove ocene je in drugih, ki so o tem odločali in za to
                  vedeli, zakaj je kljub temu predlagal gospoda Kozinca za ministra za pravosodje.
                  Menim pa, da vsa zadeva poteka drugače ob spraševanju gospoda Kozinca in ob
                  odločanju o tem, najbrž tudi znotraj koalicije, če bi takrat ta dejstva poznali.
                  Ta dejstva zadevajo tudi njegovo današnje delo in vlogo v Vladi kot pravosodnega
                  ministra. O vsem drugem je seveda mogoče razpravljati kasneje, ko bo točka na
                  dnevnem redu.</p>
               <p>Tokrat se strinjam z gospodom Peršakom in Demokratsko stranko, da  je točko nujno
                  treba uvrstiti na dnevni red. Mi lahko ne le razpravljamo o tem, ali
                  interpelacija, tako kot je vložena, zadeva njegovo sedanje delo ali ne, ampak to
                  razčistimo, ko bomo razpravljali o tem v okviru točke dnevnega reda. Hvala.</p>
            </sp>
            <sp xml:id="SDZ1-Redna-10-1993-06-21.sp63">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Zagožen. Besedo ima doktor Bučar.</p>
            </sp>
            <sp xml:id="SDZ1-Redna-10-1993-06-21.sp64">
               <speaker>DR. FRANCE BUČAR:</speaker>
               <p>Gospod predsednik, spoštovani zbor! Mislim, da razprava o tej točki ni v skladu z
                  ustavo. Ustava je tu popolnoma jasna in decidirana. Sklicevanje na poslovnik je
                  brezpredmetno, ker velja načelo - tudi tukaj sprejeto - da se poslovnik uporablja
                  subsediarno, v kolikor ni v nasprotju z ustavo. Ustava je popolnoma jasna in
                  mislim - gospod predsednik - da ne moremo o tej stvari niti razpravljati. Mislim,
                  da je stvar popolnoma jasna; tudi jaz se pridružujem popolnoma formalnim razlogom.
                  Iz formalnih razlogov ne morem sodelovati pri tej razpravi in zato - če se bo
                  razprava nadaljevala - potem jaz ne sodelujem več.</p>
            </sp>
            <sp xml:id="SDZ1-Redna-10-1993-06-21.sp65">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Želi še kdo besedo? Gospod Školč.</p>
            </sp>
            <sp xml:id="SDZ1-Redna-10-1993-06-21.sp66">
               <speaker>JOŽEF ŠKOLČ:</speaker>
               <p>Hvala lepa. Z interpretacijo gospoda Bučarja se seveda v celoti strinjam, ampak iz
                  tega vlečem - žal - drugačne zaključke. Če bi bilo zadosti to, da je 10 podpisov
                  za to, da se neka točka imenuje interpelacija, potem ni potrebno utemeljevati
                  vsebine in niti pisati imena ministra, ampak se samo reče interpelacija, potem se
                  ne razpravlja in se potem čaka, kaj to bo. Mislim, da je 118. člen ustave
                  nedvoumen in da je v bistvu sporno to, da se nekaj da na dnevni red, kar ni v
                  skladu s členom ustave. Kar se pa tiče diskusije, ki jo je odprl gospod Zagožen,
                  moram reči, da je lahko relevantna, ampak se ne nanaša na gospoda ministra Kozinca
                  ampak na odločitev mandatarja gospoda Drnovška. In je tudi če bi bila to, ker je
                  on eden od podpisnikov, je potem spet napačno vložena, ker nasprotuje odločitvi
                  gospoda Drnovška. Hvala lepa.</p>
            </sp>
            <sp xml:id="SDZ1-Redna-10-1993-06-21.sp67">
               <speaker>PREDSEDNIK MAG. HERMAN RIGELNIK:</speaker>
               <p>Želi še kdo besedo? Prosim, gospod Žare Pregelj.</p>
            </sp>
            <sp xml:id="SDZ1-Redna-10-1993-06-21.sp68">
               <speaker>ŽARKO PREGELJ:</speaker>
               <p>Spoštovani! Ker smo pri razpravi o uvrstitvi na dnevni red, ugotavljam, da je taka
                  razprava nepotrebna. Interpelacija je bila vložena pravilno, 10 podpisnikov,
                  pravočasno ipd. Torej nobenih proceduralnih zapletov. Vse drugo, kar se tiče
                  vsebine interpelacije, je stvar obravnave na točki dnevnega reda. V kolikor ne bi
                  bila ta vsebina v skladu z ustavo, pa tudi v bistvu je, bi se morala procedura že
                  prej zaustaviti ne pa zdaj, na tej točki. Takrat ne bi smel predsednik Državnega
                  zbora interpelacije sploh sprejeti. Ker pa je bila sprejeta, predlagana za dnevni
                  red in tudi o tem, ali se da na dnevni red, se v bistvu ne glasuje, se praktično
                  razprava o interpelaciji lahko opravi pri točki dnevnega reda, za katerega je
                  predvidena. Kajti ne obstaja nobena proceduralna ovira, da se o tem ne bi
                  razpravljalo. Hvala lepa.</p>
            </sp>
            <sp xml:id="SDZ1-Redna-10-1993-06-21.sp69">
               <speaker>PREDSEDNIK DR. HERMAN RIGELNIK:</speaker>
               <p>Želi še kdo besedo? Prosim, doktor Tancig.</p>
            </sp>
            <sp xml:id="SDZ1-Redna-10-1993-06-21.sp70">
               <speaker>DR. PETER TANCIG:</speaker>
               <p>Gospod predsednik, kolegice in kolegi! Moram priznati, da sem zbegan. Zavedamo se,
                  da je interpelacija izrazito politično dejanje, ampak vsekakor bi si človek želel,
                  da je narejena na korekten način. In ko berem ta 88. člen ustave, ta govori o
                  trenutnem delu ministra. Vsebina te  interpelacije pa vsekakor ne odgovarja temu.
                  To je pač moje razumevanje zadeve. Saj pravim, jaz se nočem spuščati v širšo
                  debato tega političnega konteksta oziroma funkcionalnosti tega dejanja. Dejansko
                  me zanima to, kar je kolega Pregelj rekel, kje bi se morala procedura prej
                  ustaviti oziroma to bi morali verjetno pravniki povedati, ali se lahko
                  interpelacije kar vlagajo do nezavesti, seveda v tej politični funkciji. Ampak
                  človek bi le pričakoval, da se ustrezno formulira. Hvala lepa.</p>
            </sp>
            <sp xml:id="SDZ1-Redna-10-1993-06-21.sp71">
               <speaker>PREDSEDNIK DR. HERMAN RIGELNIK:</speaker>
               <p>Hvala lepa gospod Tancig. Gospod Peršak.</p>
            </sp>
            <sp xml:id="SDZ1-Redna-10-1993-06-21.sp72">
               <speaker>ANTON PERŠAK:</speaker>
               <p>Moram povedati, da je interpelacija dejanje. Interpelacija ni spis ali akt, ki bi
                  imel predpisano obliko ali vsebino. Interpelacija je  stavek. Podpisanih 10
                  poslancev vlaga interpelacijo o delu tega in tega ali vlade v celoti. Razprava o
                  vloženi interpelaciji, se pravi o tem aktu, potem pokaže, ali je interpelacija kot
                  dejanje utemeljeno ali ne. O tem bo zbor odločal na koncu razprave. Ni pa mogoče
                  te razprave preprečiti, če je vložena v skladu z ustavo in če je pretekel rok, ki
                  je bil dan vladi in ustreznim organom, da se na to odzovejo. Ta rok je potekel in
                  moram ponovno povedati, da bomo poslanci Demokratske stranke, tako kot je bil
                  sklep, prisiljeni zapustiti sejo, če bo ta razprava šla naprej. Ker se zdaj
                  razpravlja o vsebini, ni pa izrečena ugotovitev, da je interpelacija vložena in da
                  je razprava o njej obvezna. Hvala.</p>
            </sp>
            <sp xml:id="SDZ1-Redna-10-1993-06-21.sp73">
               <speaker>PREDSEDNIK DR. HERMAN RIGELNIK:</speaker>
               <p>Hvala lepa. Želi še kdo besedo? Ker ne želi nihče več razpravljati, zaključujem
                  razpravo in dajem na glasovanje predlog poslanca Jožeta Školča, da se 5. točka
                  umakne iz dnevnega reda. Prosim.</p>
            </sp>
            <sp xml:id="SDZ1-Redna-10-1993-06-21.sp74">
               <speaker> DR. FRANC ZAGOŽEN:</speaker>
               <p>Poslanci ljudske stranke menimo, da je glasovanje o tem v nasprotju z ustavo in
                  bomo zapustili sejo zbora. Hvala.</p>
            </sp>
            <sp xml:id="SDZ1-Redna-10-1993-06-21.sp75">
               <speaker>PREDSEDNIK DR. HERMAN RIGELNIK:</speaker>
               <p>Ugotovimo sklepčnost! <stage>(52 prisotnih.)</stage>  </p>
               <p>Kdo je za? <stage>(32 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je glasovanje končano in da je zbor sprejel predlog, da se 5. točka
                  umakne z dnevnega reda.</p>
               <p>Želi o dnevnem redu še kdo razpravljati? Mislim, da ne moremo več voditi razprave,
                  ker ni dveh poslanskih skupin. Ker ne moremo več razpravljati, zaključujem
                  razpravo in prehajamo na glasovanje. Na glasovanje dajem predlog dnevnega reda.
                  Ugotovimo sklepčnost! <stage>(53 prisotnih.)</stage>                              
                                             </p>
               <p>Kdo je za predlagani dnevni red? <stage>(48 poslancev.)</stage> Je kdo proti?
                     <stage>(2 poslanca.)</stage></p>
               <p>Ugotavljam, da je glasovanje končano in da je predlog dnevnega reda 10. seje
                  Državnega zbora sprejet.</p>
               <p>Prehajamo na <title>OBVESTILA</title>; naj podam nekaj obvestil v zvezi s potekom
                  te seje.</p>
               <p>V vodstvu zbora smo se dogovorili, da bom vodil sejo zbora pri določanju dnevnega
                  reda in na popoldanski seji sam; od 1. do vključno 4. točke dnevnega reda
                  podpredsednik zbora gospod Miroslav Mozetič; jutrišnje nadaljevanje seje bo vodil
                  podpredsednik zbora dr. Lev Kreft; v sredo bo sejo vodil podpredsednik zbora
                  Vladimir Topler. Poslance prosim, da morebitne amandmaje čim prej pisno vložijo
                  pri sekretarki Državnega zbora. Za pomoč pri oblikovanju amandmajev se obrnite na
                  dežurno službo zbora v sobi 218. Poslance tudi prosim, da se k razpravam
                  prijavljajo pisno; dodatne prijavnice dobite pri referentki Državnega zbora.</p>
               <p>Državni zbor bo odločal o 1., 6., 7. točki in od 16. do 24. točke ter o 35. točki
                  dnevnega reda sproti, o drugih točkah pa praviloma vsak dan seje ob 16. uri, ko
                  bodo dani pogoji za glasovanje.</p>
               <p>Točko "Odnosi med Republiko Slovenijo in Republiko Hrvaško" bomo obravnavali danes
                  ob 16. uri.</p>
               <p>V sredo, 23.6.1993 bomo sejo pričeli ob 10.30 uri, ko bo poslance nagovoril
                  predsednik Sveta IPU sir Marshall.</p>
               <p>Prosim poslance, da svoja vprašanja in pobude najavijo danes pri sekretarki zbora.
                  To točko dnevnega reda bomo obravnavali jutri od 17. do 19. ure. Na klop vam bo
                  med sejo razdeljen pregled vprašanj in pobud poslank in poslancev, ki so bile
                  podane na prejšnjih sejah, in pregled že danih odgovorov oziroma stališč Vlade in
                  ministrstev.</p>
               <p>Seja bo vsak dan predvidoma trajala do 19. ure, s tem da bi jo danes eventualno
                  podaljšali, tako da bi opravili prvih sedem točk dnevnega reda in izvolitev
                  delegacije Državnega zbora v Parlamentarno skupščino konference o varnosti in
                  sodelovanju v Evropi in v Parlamentarno konferenco Srednjeevropske pobude.</p>
               <p>Obveščam vas, da bo odmor predvidoma od 14. do 16. ure.</p>
               <p>Danes ste na klop prejeli vabilo za slavnostno sejo Državnega zbora v počastitev
                  dneva državnosti, ki bo v četrtek, 24. junija 1993 ob 18. uri v tej dvorani.
                  Prosim, da se te slavnostne seje udeležite!</p>
               <p>V okviru urejanja poslopja Državnega zbora so bili pripravljeni tudi projekti za
                  tehnično varovanje. Ker je v zadnjem času nekajkrat prišlo do opozoril in groženj,
                  da je v poslopju Državnega zbora postavljeno razstrelivo, smo se s pristojnimi
                  službami Ministrstva za notranje zadeve odločili, da pospešimo postavitev
                  elektronskega tehničnega varovanja, t.i. rentgenski prihod. Ta oprema je bila
                  nabavljena že lani in jo bomo zato lahko postavili že v začetku prihodnjega
                  tedna.</p>
               <p>Predlagam, da s tem zaključimo ta del seje in predlagam polurni odmor. Hkrati
                  predlagam tudi razgovor s šefi poslanskih skupin, in to ob 11.45 uri - v sobi
                  217.</p>
            </sp>
            <stage type="time">(Seja je bila prekinjena ob 11.31 uri in se je nadaljevala ob 12.00
               uri.)</stage>
            <sp xml:id="SDZ1-Redna-10-1993-06-21.sp76">
               <speaker>PREDSEDNIK MAG. HERMAN RIGELNIK:</speaker>
               <p>... razgovori med tremi poslanskimi skupinami, ki so odšle ob glasovanju iz
                  dvorane. Torej razprava se odvija pod takimi pogoji in na kakšen način naj bi se
                  udeležili nadaljevanja seje, kdo ima navsezadnje prav, razprave niso nič kaj
                  prijazne. Upam, da bomo do četrte ure vedeli odgovor glede nadaljevanja seje, zato
                  predlagam odmor do 16. ure. Nadaljevali bi po dnevnem redu.</p>
            </sp>
            <sp xml:id="SDZ1-Redna-10-1993-06-21.sp77">
               <speaker>STANE FRIM:</speaker>
               <p>Prosim, da se člani Odbora za finance in monetarno-politiko zberete v sobi 217, bi
                  imeli nadaljevanje seje.</p>
            </sp>
            <stage type="time">(Seja je bila prekinjena ob 12.15 uri in se je nadaljevala ob 16.00
               uri.)</stage>
            <sp xml:id="SDZ1-Redna-10-1993-06-21.sp78">
               <speaker>PODPREDSEDNIK MIROSLAV MOZETIČ:</speaker>
               <p>Obveščam vas, da bo nadaljevanje seje ob 17.15 minut.</p>
            </sp>
            <stage type="time">(Seja je bila prekinjena ob 16.00 uri in se je nadaljevala ob 17.15
               uri.)</stage>
            <sp xml:id="SDZ1-Redna-10-1993-06-21.sp79">
               <speaker>PODPREDSEDNIK MIROSLAV MOZETIČ:</speaker>
               <p>Ob 17.15 je zasedanje z vodij poslanskih skupin in zato danes prekinjam sejo.
                  Zahvaljujem se vam za razumevanje.</p>
               <p>Sejo nadaljujemo jutri ob 10. uri.          </p>
            </sp>
            <stage type="time">(SEJA JE BILA PREKINJENA 21. JUNIJA 1993 OB 17.18 URI IN</stage>
         </div>
      </body>
   </text>
</TEI>
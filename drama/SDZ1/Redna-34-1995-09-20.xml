<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <bibl>
               <idno type="custom" subtype="session">2F8EF2721E4BFAE0C1257832004838F1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=I&amp;type=sz&amp;uid=2F8EF2721E4BFAE0C1257832004838F1</idno>
            </bibl>
         </sourceDesc>
         <sourceDesc>
            <p>Information about the source</p>
         </sourceDesc>
      </fileDesc>
  </teiHeader>
  <text>
      <body>
         <div>
               <stage>SE JE NADALJEVALA 20. SEPTEMBRA 1995 OB 10.09 URI.)</stage>
               <sp>
                  <speaker>PODPREDSEDNIK DR. LEV KREFT:</speaker>
                  <p>Spoštovane kolegice poslanke in kolegi poslanci, gospe in gospodje, pričenjam nadaljevanje 34. seje Državnega zbora Republike Slovenije. Obveščen sem, da so zadržani in se današnje seje ne morejo udeležiti naslednje poslanke in poslanci: dr. Bojan Korošec, dr. Leo Šešerko, dr. Vladimir Topler, Vitodrag Pukl, dr. Janko Predan, Igor Bavčar, mag. Igor Omerza, Miroslav Geržina, dr. Janez Podobnik, dr. Peter Tancig, Borut Pahor eno uro za pričetek seje, Nada Skuk, Miroslav Mozetič in Mihaela Logar.</p>
                  <p>Prosim, da ugotovimo prisotnost v dvorani! (52 poslank in poslancev.) Državni zbor je torej sklepčen in lahko odloča.</p>
                  <p>Na to sejo sem vabil predstavnike Vlade Republike Slovenije in jih lepo pozdravljam.</p>
                  <p>Današnje nadaljevanje bomo pričeli z obravnavo prekinjene 21. točke dnevnega reda; to je <title>PREDLOGA ZAKONA O ORGANIZACIJI IN FINANCIRANJU VZGOJE IN IZOBRAŽEVANJA</title> ter nato, če bo "nato" prišel v poštev, po dnevnem redu dalje.</p>
                  <p>Vračamo se torej k 21. točki dnevnega reda, kjer smo pri drugi obravnavi predloga zakona o organizaciji in financiranju vzgoje in izobraževanja. Včeraj smo ostali na 9. strani pregleda. Kdor je pregled zaprl, naj si ga torej odpre. Na 9. strani smo, pri...  Na 8. strani, se opravičujem, pri 19. členu. V razpravo in na glasovanje dajem 19. člen zakona in amandma, ki se glasi: četrti odstavek se spremeni, tako da se glasi: "Izvajanje poskusa spremlja pristojni javni zavod iz prvega odstavka 27. člena. Pristojni Strokovni svet na predlog pristojnega zavoda prepove nadalnje izvajanje poskusa, če se ne dosega predpisanega izobrazbenega standarda. V primeru, ko so kršene pravice otrok, učencev, vajencev, dijakov, študentov višjih šol ali odraslih, lahko na predlog pristojnega javnega zavoda minister prepove nadaljne izvajanje poskusa". Peti odstavek se dopolni, tako da se glasi: "Spremljanje izvajanja poskusa določi minister na predlog pristojnega strokovnega sveta". Predlagatelj je poslanska skupina Socialdemokratske stranke Slovenije. Matični odbor in Vlada tega predloga ne podpirata.</p>
                  <p>Želi kdo besedo? Ugotavljam, da nihče in dajem ta amandma na glasovanje. Ugotovimo sklepčnost! (56 prisotnih.)</p>
                  <p>Kdo je za? (9 poslancev.) Je kdo proti? (39 poslancev.)</p>
                  <p>Ugotavljam, da amandma ni sprejet.</p>
                  <p>Na glasovanje dajem še 19. člen v celoti. Ugotovimo sklepčnost! (48 prisotnih.)</p>
                  <p>Kdo je za? (29 poslancev.) Je kdo proti? (5 poslancev.)</p>
                  <p>Ugotavljam, da smo člen sprejeli.</p>
                  <p>Prehajamo k 20. členu, h kateremu so bili vloženi trije amandmaji. Drugi odstavek se spremeni, tako da se glasi: "Postopek za pripravo učbenikov in učil določi minister. Postopek za potrjevanje učbenikov in učil določi pristojni strokovni svet". Predlagatelj je poslanska skupina Socialdemokratske stranke Slovenije. Matični odbor in Vlada amandmaja ne podpirata.</p>
                  <p>Drugi. 20. člen, tretji odstavek: "Učitelj lahko uporablja poleg potrjenih učbenikov in  učil tudi druga neobvezna sredstva in pripomočke". Predlagatelj je poslanska skupina Slovenskih krščanskih demokratov. Matični odbor in Vlada podpirata. Predlagatelj amandmaja je popravil sklicevanje na odstavek člena 3, namesto 4.</p>
                  <p>Tretji. V 20. členu učbeniki, se doda nov peti odstavek, ki se glasi: "Učenci imajo pravico do brezplačne izposoje učbenikov". Predlagatelj je gospod Ivo Hvalica v imenu poslanske skupine. Matični odbor in Vlada tega amandmaja ne podpirata. Sprejem tega amandmaja bi zahteval zavrnitev amandmaja Vlade k 67. členu.</p>
                  <p>Odpiram razpravo. Besedo ima gospod Ivo Hvalica. Izvolite!</p>
               </sp>
               <sp>
                  <speaker>IVO HVALICA:</speaker>
                  <p>Spoštovani! Dober dan želim vsem. Tokrat vas bom malo presenetil. Včeraj sem pozorno poslušal ministra, dr. Gabra, kako je razlagal, kako so amandmaji naše poslanske skupine v bistvu naravnani proti, bi rekel, osnovni zasnovi zakona. Deloma to priznam. Ko sem pa dobil mnenje matičnega odbora o naših amandmajih, sem najprej pogledal nekaj, kar sem vam pravzaprav nastavil in ugotovil, da je matični odbor, lahko kdo tudi zardi, če ima kaj vesti, preprosto glasoval proti vsakemu amandmaju, ki ga je predlagala poslanska skupina Socialdemokratske stranke. Ampak, opazili boste, da sem tretji amandma k 20. členu podpisal osebno, ne kot poslanska skupina. Za kaj gre? Gospod minister, na 29. seji, v prvi obravnavi zakona o financiranju in organizaciji vzgoje in izobraževanja, dne 15. marca 1995 ob 16.13 uri je bil izglasovan moj predlog sklepa. Glasi pa se tako, pod število 23: "Predlagatelj naj pri pripravi predloga zakona za drugo obravnavo vključi določilo, s katerim se učencem omogoči brezplačna izposoja učbenikov." Zakaj tega niste naredili? Ali mi pojasnite, ali pa se opravičite temu spoštovanemu zboru, zakaj tega niste upoštevali. No, jaz sem že v tekstu za drugo obravnavo to zaznal ampak sem mislil, bil sem tudi trdno prepričan, da bo odbor to ugotovil. Ampak ne, kot buldožer - kar je socialdemokratsko ven, out, in to dokazuje, kako ste k temu pristopili, ne tako kot ste včeraj trdili, gospod minister, pač pa kampanjsko. Zavračate pač vse, kar je kdo drug predlagal. V glavnem vse. Jaz bi lahko tudi prebral tu izpisek, kdo je glasoval in bo zopet komu nerodno. Mimogrede naj povem, da je glasoval za ta sklep tudi moj prijatelj iz LDS Janez Jančar. Torej, prosim za pojasnilo ministra. Prvič, zakaj niste upoštevali sklepa, ki je bil sprejet in ste s tem pravzaprav diskriminirali odločitev Državnega zbora. In drugič, mogoče naj tudi Odbor za šolstvo pojasni, kako je to spregledal ali "spregledal" med navednicami. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Besedo ima gospod minister Slavko Gaber, potem pa še gospod Ignac Polajnar.</p>
               </sp>
               <sp>
                  <speaker>DR. SLAVKO GABER:</speaker>
                  <p>Spoštovani gospod podpredsednik, gospe in gospodje! Moram razočarati gospoda Hvalico. Nismo spregledali sklepa Državnega zbora. Gospod Hvalica je spregledal zadnji odstavek 67. člena, v katerem piše: "Izposoja učbenikov iz Učbeniškega sklada je brezplačna". To je realizacija sklepa, ki ga je Državni zbor sprejel. Res pa je, to naj povem tudi na tem mestu, da je Vlada, tako kot sem diskutiral tudi takrat tukaj in takšno je bilo stališče Vlade vseskozi, predlagala amandma k 67. členu, s katerim predlagamo, da ostane, če rahlo poenostavim, situacija takšna, kot smo jo nastavili s šolskim tolarjem. Izposoja za ena tretjino cene se uveljavlja v naših šolah. Letos smo 8. razredu dodali 7. in 6., v naslednjem letu, če bo sprejet proračun takšen kot se predvideva, vsaj z naše strani, bomo za vse v osnovi šoli omogočili, da za eno tretjino si te učbenike izposodijo. Gospe in gospodje, če ima ta država toliko denarja, da verjame, da je potrebno vsem dati vse brezplačno, potem se res opravičujem temu Državnemu zboru. Sam ne opazim, da imamo toliko denarja. Če je res toliko denarja, potem prosim, da ga del, tako tukaj kot pri takoimenovani brezplačni prehrani, kar za vse, namenite našemu ministrstvu. Mi ga bomo znali zelo pametno, obljubim, uporabiti. Toliko, spoštovani gospod poslanec. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Gospod Ignac Polajnar, potem pa še gospod Ivo Hvalica.</p>
               </sp>
               <sp>
                  <speaker>IGNAC POLAJNAR:</speaker>
                  <p>Hvala lepa, gospod predsedujoči. Spoštovane poslanke in poslanci in gostje. Gospod Hvalica, jaz sem ves čas sedel na seji odbora in se ne dovolim očitka, da smo delali kampanjsko oziroma, da smo samo podirali stvari. Vi sploh ne veste koliko dni smo sedeli in kako smo o stvareh razpravljali. Zato mi je žal, da moram na tem mestu še enkrat povedati. Jaz se sicer z vsem, kar je odbor sprejel, tudi ne strinjam. Tudi ne vem, če je prav, da je tako kot je tukaj sedaj predlagano. Prav tako kot ne vem, če je čisto prav tisto, kar predlagate vi. Ne dovolim si pa, kot član odbora, ki sem ves čas na teh sejah sedel, da nas tako obravnavate. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Gospod Ivo Hvalica ima besedo, potem pa gospod Kopše, ki bi sicer lahko sedel na svojem mestu, in gospod Moge.</p>
               </sp>
               <sp>
                  <speaker>IVO HVALICA:</speaker>
                  <p>Hvala lepa. Replika tako ministru kot gospodu Polajnarju. Prvič, gospod minister, zakaj pa piše v pregledu amandmajev, pod mojim amandmajem je opomba, podčrtano: sprejem tega amandmaja zahteva zavrnitev amandmaja Vlade k 67. členu. Drugo, brezplačno ali pa je pravica, je pa razlika. To vi veste. Bi morali vedeti, kaj je pravica, kakšna kategorija je pravica. Gospod Polajnar, vas pa takrat, ko smo sprejemali ta predlog sklepa, ni bilo. Sicer je pa vaša poslanska skupina glasovala tako: 7 za, 1 vzdržan, 3 proti. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Gospod Jožef Kopše in potem še gospod Rudi Moge.</p>
               </sp>
               <sp>
                  <speaker>JOŽEF KOPŠE:</speaker>
                  <p>Spoštovani gospod podpredsednik, gospe in gospodje. Mene pa zanima drugi amandma k 20. členu in bi prosil, če mi lahko kdo poskuša razložiti, ali minister ali kdo drug ali pa predlagatelji SKD: "Učitelj lahko uporablja poleg potrjenih ubčenikov še tudi druga neobvezna sredstva in pripomočke." Verjetno bi morali malo vseeno definirati, ker se bojim, da bi se lahko zgodilo, da je to neobvezno sredstvo lahko tudi kakšna palica ali šiba. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Gospod Rudi Moge, potem pa še gospod dr. Jože Pučnik.</p>
               </sp>
               <sp>
                  <speaker>RUDI MOGE:</speaker>
                  <p>Podpredsednik, hvala lepa za besedo! Spoštovane poslanke in poslanci! Zopet je ta mikrofon izkoriščen zato, da se govorijo neresnice. Gospod Hvalica je trdil, zapisal sem, matični odbor je glasoval proti vsakemu amandmaju, ki ga je vložila poslanska skupina SDSS. Mislim, da poznate toliko izjavno logiko in tudi predikatno logiko, saj pomeni to, da je čisto vsak amandma, ki ga je vložila ta poslanska skupina, odbor zavrnil. Vendar bom navedel samo en primer, da to ni res. Stran 10 - zakon o osnovni šoli, 30. člen, amandma pod številko ena. Torej ta izjava je neresnična.</p>
                  <p>Po drugi strani bi pa rad poudaril to, spoštovane poslanke in poslanci. Da se mi ne zdi v redu takšno delo, da poslanska skupina, ki ustanavlja takšne forume, ki se vtikujejo v šolstvo in šport, kar je za mene hvale vredno, nima v matičnem odboru nobenega člana in tukaj nastajajo te dileme. Ne udeležujejo se sestankov odbora, potem, ko je pa končana seja odbora, pa ravno ta odbor in Državni zbor z vsemi štirimi napadejo za svoje rešitve. V samem kontekstu dela bi se meni zdelo smotrno, če bi bil šef te poslanske skupine, da bi zagotovo, če sem socialdemokrat, v odbor, ki zajema 310 tisoč mladoletnikov, da bi zagotovo tam imel svojega člana, ne pa mogoče, da bi člana dal, recimo, v Odbor za obrambo. In tukaj nastajajo te temeljne dileme med mnenjem odbora in potem med obravnavami na Državnem zboru. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Gospod dr. Jože Pučnik, potem pa še gospod Ivo Hvalica.</p>
               </sp>
               <sp>
                  <speaker>DR. JOŽE PUČNIK:</speaker>
                  <p>Spoštovani! Najprej replika gospodu Mogetu. Gospod Moge, vi ste predsednik tega odbora. Zakaj se spuščate v polemiko o metodi dela druge poslanske skupine, namesto da bi odgovarjali na argumente, ki so tukaj postavljeni. Izogibate se argumentom in se greste politikanstvo, namesto, da bi odgovorili na vprašanje, zakaj je pravzaprav odbor tako ravnal, kot je ravnal v tem konkretnem primeru. In naj sedaj to povežem tudi z odgovorom gospodu ministru. Gospod minister se je pravkar danes skliceval na peti odstavek 67. člena in s tem načrtno zavajal Državni zbor in javnost, ker je ugovarjal argumentom gospoda Hvalice s tem, da je rekel: "Poglejte, ljudje božji, kaj smo mi lepega napisali v petem odstavku 67. člena". In v petem odstavku 67. člena je naslednji stavek: "Izposoja učbenikov iz učbeniškega sklada je brezplačna." Lepo. Vse lepo in prav, ampak prav ta minister je postavil amandma, da se ta odstavek črta in odbor pod vodstvom prepričljivega gospoda Mogeta je seveda to sprejel in podprl amandma, da se ta odstavek črta. Poglejte, s kakšnimi triki skušate pravzaprav zavajati javnost, tako gospod Moge kakor gospod minister. Zato mislim, da je potrebno, da amandma naše stranke tudi...</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Gospod Ivo Hvalica, potem pa še gospod Rudi Moge.</p>
               </sp>
               <sp>
                  <speaker>IVO HVALICA:</speaker>
                  <p>Hvala lepa. Spoštovani! Delno je replika že presežena s strani mojega strankarskega kolega. Kar se pa tiče članstva v Odboru za obrambo, na tega sem ponosen. Mogoče Rudi Moge meni, da je to manjvreden odbor, sem pa sicer član šestih odborov in dveh delovnih skupin. Sedaj je naša, sedaj je še naša poslanska skupina maloštevilčna in zato ne moremo vsega pokrivati. Čez leto dni, pa nekaj, bo veliko boljše. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Gospod Rudi Moge ima besedo, potem pa verjetno še gospod minister.</p>
               </sp>
               <sp>
                  <speaker>RUDI MOGE:</speaker>
                  <p>Gospod podpredsednik, hvala lepa za besedo. Trditev, da sem jaz trdil, da je ta odbor manjvreden, je neresnična. Zopet se za tem mikrofonom govorijo neresnice. Tega nisem trdil, meni se zdi, da je enakovreden, ampak glede na interes, ki ga ima neka politična stranka, se mi zdi, da taka, ki socializem gradi, po mojem osebnem mnenju, ne govorim kot predsednik odbora, da bi tam notri lahko tudi dosti bolj kaj koristnega naredila. Po drugi strani bi pa še tole rad povedal, spoštovane poslanke in poslanci. Vsi ste bili tukajle, ko smo sprejemali zakon o zagotavljanju sredstev za, tako naprej, po domače rečeno, šolski tolar in vsem nam je prezentno jasno in vemo, katere stranke so nasprotovale sprejemu tega tolarja tukaj notri. S tem tolarjem smo se takrat mi opredelili o tem, kako bomo rešili tudi problem učbenikov. Zdi se mi, da takrat, ko smo te stvari ugotovili, da bodo učenci plačevali minimalno odškodnino, da je ta stvar v redu. Treba je povedati, da  zdajle, pod narekovaji proti "minimalni odškodnini", dobivajo brezplačne učbenike že vsi učenci v osnovni šoli, vsi učenci 8., 7. in 6. razreda osnovne šole in da je to velik uspeh tega zbora. Postavljati pa naenkrat take zahteve v državni proračun za 310.000 učencev, da bodo imeli vsi brezplačne učbenike, je ravno takšna iluzija kot obljubiti upokojencem, da bomo spodnjim zvišali, zgornjim pa zmanjšali pokojnine in bomo potem živeli, kot bi človek rekel, v zelo urejeni, dobri in demokratični družbi. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Gospod doktor Slavko Gaber.</p>
               </sp>
               <sp>
                  <speaker>DR. SLAVKO GABER:</speaker>
                  <p>Gospod podpredsednik, dovolite mi, da se tokrat obrnem zgolj na gospoda dr. Pučnika. Gospod doktor, sam vas prosim, da tukaj, ko govorimo o šolskih zakonih, ostajamo kolikor je le mogoče znotraj argumentov. Izza tega mesta je bilo danes povedano pod 1, da je bila zahteva Državnega zbora uresničena v 67. členu. Sam sem v istem nastopu opozoril tudi na to, kakšno je moje stališče in stališče Vlade in elementarna morala zahteva, da se vsaj to prizna. V primeru, da bo tukaj tekla resna razprava, in jaz spoštujem razpravo, ki je do sedaj tekla, potem prosim, če lahko razpravljamo na ravni argumentov. Ti zakoni so prepomembni, da bi se na preveč lahek način z njimi ukvarjali. V primeru, da ne bo argumentov, potem vas pač moram opozoriti, da bo tudi ministrstvo dojelo, da ne kaže odgovarjati na stvari, ki niso resnične in ki zavajajo iz neke povsem določene strani. Res vas prosim, če je mogoče, da bomo v miru sprejemali amandmaje, verjetno ste se tudi kdaj tukaj še drugače odločili, kot se je odločal odbor, da bi ravnali na ta način. Mislim, da bomo na ta način seveda dali normalno, pravo vrednost, ne samo temu področju, o katerem govorimo, ampak tudi Državnemu zboru. Nikomur ne koristi, če namenoma spregledamo, da je bilo tukaj priznano, da je stališče bilo upoštevano, da pa je hkrati stališče Vlade do tega vprašanja jasno in ni bilo prvikrat eksplicirano. Lahko je deliti denar takrat, kadar seveda ni potrebno upoštevati, koliko ga je in kam vse ga je potrebno dati. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Besedo ima gospod Partljič. Izvolite.</p>
               </sp>
               <sp>
                  <speaker>TONE PARTLJIČ:</speaker>
                  <p>Rad bi pozdravil bolj umirjeni odgovor gospoda ministra. Mislim, da moramo stopiti na žogo in jo umiriti, da se pogovarjamo o šolskih zakonih in vse drugo ni primerno. In tudi gospod Ivo, tudi s tem, kaj boste naredili, ko boste zmagali, nam tudi nič ne pomaga pri teh šolskih zakonih. Jaz za svojo osebo lahko potrdim samo to, kar je rekel gospod Polajnar, niso bili zavračani vaši amandmaji, amandmaji vaše stranke, zato ker so bili podpisani z SDSS. Nihče ni tako neumen v odboru, da bi se tako obnašal. Recimo, tudi če bi bil, se ne bi pred očmi javnosti tako obnašal, ker se zaveda, da se tako preprosto ne da obnašati, kaj šele, kjer je podpisana vaša stranka, da bi se človek ironično ali pa igral s temi zadevami. Kolegi se bodo spomnili, da so me večkrat vprašali, če že mislim na rezultate naslednjih volitev, o katerih vi govorite, ker  sem nekajkrat glasoval za nekatere vaše amandmaje in so rekli, če že paktiram za naprej. To hočem povedati, en del amandmajev je bil morda zavrnjen približno na način o katerem govorite, to je bilo pa zmeraj tam, kjer je bila veriga in kjer smo se v vseh javnih diskusijah in debatah že prej na nek način diametralno drugače odločili večinsko, in zdaj seveda nismo mogli zaradi tega tega spreminjati. In saj veste, vsaj dva kompleksa vprašanj sta bila takšna.</p>
                  <p>Tudi bi kot poslanec zavrnil vpliv, ki ga pripisujete ministru. Minister je iz naše stranke, mi ga upoštevamo, lahko rečem, da mi je človeško simpatičen, zaradi tega pa še prav nič ne pomeni, da bi moral glasovati tako kot on želi, kadar sedi na sejah odborov. Res pa je, mislim da bo lahko potrdil kdorkoli iz katerekoli stranke, da je zagotovo velik odstotek amandmajev bil oziroma členov, kjer je minister rekel vzamemo na znanje, bomo do prihodnjič preformulirali, se bomo pogovorili. Od tod je kazalo morda, da ni konflikta, ampak nam so se zdeli gospodje in gospe z ministrstva na nek način pripravljeni sodelovati. Zato morda ni bilo videti, ali se dajemo med seboj odbor in ministrstvo. Meni se zdi, da je diskusija potekala na odboru korektno, zdi se mi, da je bila posebna skrb, da se ne bi zgodilo to, kar vi zdaj govorite in to bi pomenilo tudi politizacijo in predlagam, da gremo naprej in da od argumenta do argumenta lahko Državni zbor, kakor se je že dostikrat zgodilo potrdi sklepe odbora ali pa jih zavrne. Ker ne verjamem, da bi nas to kam pripeljalo. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo. Gospod Ignac Polajnar, izvolite.</p>
               </sp>
               <sp>
                  <speaker>IGNAC POLAJNAR:</speaker>
                  <p>Hvala lepa. Najprej moram reči, da so očitno sorodna razmišljanja, ko govorimo tisti, ki smo ves čas sedeli na sejah odbora. Jaz naj še enkrat povem, da mi je marsikatera rešitev, ki so jo socialdemokrati vložili naknadno, blizu. Lahko tudi povem, da smo se, kolikor je bilo možno, o teh stvareh zelo temeljito pogovarjali. Kar se pa tiče učbenikov, smo se pa o tem, če me spomin ne vara, resno pogovarjali julija, ko je bilo to dopolnilo vloženo in jaz seveda po tistem pogovoru, ki smo ga imeli, tudi razumem, zakaj je bil rezultat glasovanja tak, da smo sprejeli to rešitev, da ne bi bili učbeniki brezplačni, kljub sklepu Državnega zbora, ki je bil tak, kakršen je pač bil. In tam smo se pogovarjali, mislim da sem celo jaz razpravljal, ne vem kako sem pa jaz glasoval, tega pa zdaj sploh ne upam reči, ker vem, da je bilo veliko sklepov, smo se pogovarjali o tem, ali je smiselno, da so učbeniki popolnoma brezplačni, ali bi bilo vendarle bolje, ko bi z simbolično ceno to stvar obremenili oziroma obremenili starše zaradi tega, da bo neki odnos do teh, recimo, nikogaršnjih ali pa vseh učbenikov vsakogar. Veste, kakšen je bil odnos do družbene lastnine pri nas, in tam je bila beseda prav o tem, ali bo odnos do teh učbenikov tak kot ga sicer imajo starši oziroma učenci, ko je to njihova lastnina. Jaz lahko tule tudi povem, da si mnogi starši preprosto ne želijo učbenikov iz šole, ampak zahtevajo da imajo njihovi otroci svoje učbenike, da so novi in tako naprej. Bi rekel, tu je ta spor med osebnim in skupnim. In o tem je res tekla beseda na odboru.</p>
                  <p>Po moji presoji, če gledam na stvari, moram reči, da mi je ta vmesna rešitev, da bi tretjino vseeno plačali za uporabo učbenikov zdi smiselna. Smiselna prav iz tega stališča, da bo tudi do teh učbenikov, nek odnos in da bodo seveda imeli nekoliko daljši vek trajanja. To pa je tisto vprašanje, o katerem je tudi tekla beseda, tudi sedaj, na drugem delu seje odbora, da bi imeli v Sloveniji takšne učbenike, da bi potem tudi trajali, ali drugače rečeno, da bi imeli take učbenike, da bi jih učitelji vzeli za svoje, ne pa, da bodo morali starši skakati sem in tja, ker bo vsak učitelj imel svoje zahteve. Naše dopolnilo prav nič ni v nasprotju s tem. Naše dopolnilo zgolj govori o tem, da učitelju pa le puščamo nekaj manevrskega prostora. Prepričan seveda sem, da bo učitelj ravnal pametno, tudi ko bo šlo za vprašanje koliko, recimo, denarja naj zahteva od staršev, da bo on bolje opremil svojo učno uro. In upam, da učitelji tudi tu ne bodo nezmerni, kar se je pa včasih tudi dogajalo. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Gospod Jožef Kopše ima besedo.</p>
               </sp>
               <sp>
                  <speaker>JOŽEF KOPŠE:</speaker>
                  <p>Kolegice in kolegi, gospod podpredsednik! Govorim o tretjem amandmaju Iva Hvalice, člana Socialdemokratske stranke. Mislim, da je amandma primeren za sprejem. Minister bi moral s svojim aktom verjetno narediti eno razliko med tistimi, ki to zmorejo kupiti učbenike in tistimi, ki tega ne zmorejo. Kdor je to jesen kaj govoril s svojim volivci, sem malo sarkastičen do kolegic in  kolegov poslancev, bo ugotovil, da največji problem je bil, saj v mojem okolju, v Mariboru in okolici, nabava učbenikov. Ne samo zaradi fizične nabave, ker jih ni bilo, ampak zaradi plačila teh učbenikov. Morali se bomo prej ali slej sprijazniti s tem, da imamo socialno strukturo v Sloveniji, ki tega več absolutno ne zmore, ker gre na račun hrane, na  račun mnogih nujnih življenjsko potrebnih stvari. In zato je tak amandma za mene zelo sprejemljiv. Da pa se da vmesno rešitev najti, je  seveda skrb ministra in ministrstva, s tem da izdaja svoje podzakonske akte, kjer naredi diferenco med tistimi, ki to zmorejo in med tistimi, ki tega ne zmorejo. Sam sem razmišljal medtem v klopi o tem amandmaju. Ali so ljudje toliko pripravljeni in toliko samozavestni, da bodo poskušali učbenik kupiti, če ga zmorejo in ne se posluževati tega. Mislim, da še ne in da bo še nekaj časa trajalo, da bodo ljudje, tisti, ki to zmorejo, imeli toliko ponosa, da ne bodo posegali po socialnem delu. Seveda pa ne bi tega smeli javno in glasno pokazati, da je to socialni del. Ker s tem naredimo diferenco med otroci. Ta diferenca je vedno bolj pogosta. Razmišljal sem celo o tem, da bi amandma napisal o šolskih haljah. Mogoče se bo sedaj komu zdelo čudno, starokopitno, parakomunistično, boljševistično, ne vem kaj vse, ampak ta diferenca med otroci je že tako velika, da mi je ta misel kar non stop v glavi. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Besedo ima gospod minister, izvolite.</p>
               </sp>
               <sp>
                  <speaker>DR. SLAVKO GABER:</speaker>
                  <p>Gospod podpredsednik, spoštovani gospod poslanec! Prav s to idejo, da bi omogočili tistim, ki zares potrebujejo brezplačne učbenike, tudi dostop do brezplačnih učbenikov, mi predlagamo, da velja ena tretjina za vse in da se pač s pravilnikom uredi to, da tisti, ki učbenikov ne zmorejo kupiti niti na ta način, torej plačati enotretjinsko obrabnino, dobijo pač te učbenike zastonj, v skladu s tem socialnim korektivom. Če sprejmemo splošno formulacijo, ki je sedaj zapisana v 67. členu, da je brezplačno za vse, potem to razlikovanje sploh ni mogoče. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Ugotavljam, da ne.</p>
                  <p>Prehajamo h glasovanju. Na glasovanje dajem najprej amandma pod točko 1. Ugotovimo sklepčnost! (49 prisotnih.)</p>
                  <p>Kdo je za? (15 poslancev.) Je kdo proti? (30 poslancev.)</p>
                  <p>Ugotavljam, da amandma ni sprejet.</p>
                  <p>Na glasovanje dajem amandma pod točko 2. Ugotovimo sklepčnost! (53 prisotnih.)</p>
                  <p>Kdo je za? (44 poslancev.) Je kdo proti? (4 poslanci.)</p>
                  <p>Ugotavljam, da je amandma sprejet.</p>
                  <p>Na glasovanje dajem še amandma pod točko 3. Obrazložitev glasu. Gospod Ivo Hvalica, izvolite.</p>
               </sp>
               <sp>
                  <speaker>IVO HVALICA:</speaker>
                  <p>Hvala lepa. Glasoval bom seveda za amandma, ki sem ga sam podpisal in ki se glasi: "Učenci imajo pravico do brezplačne izposoje učbenikov". Pozivam tudi ostale poslance k solidarnosti. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo obrazložiti svoj glas? Ugotavljam, da ne in dajem ta amandma na glasovanje. Ugotovimo sklepčnost! (54 prisotnih.)</p>
                  <p>Kdo je za? (24 poslancev.) Je kdo proti? (23 poslancev.)</p>
                  <p>Ugotavljam, da je amandma sprejet.</p>
                  <p>Glede na to, da smo opozorjeni z opombo, da sprejem tega amandmaja zahteva zavrnitev amandmaja Vlade k 67. členu in v skladu s 192. členom poslovnika, prehajam še k 67. členu k amandmaju pod točko 1, ki se glasi: "Peti odstavek 67. člena se črta". Predlagatelj je Vlada, matični odbor podpira. Da se črta peti odstavek, namreč pomeni seveda direktno nasprotje temu, kar smo sprejeli. Dajem ta amandma na glasovanje. Vam je vsebina jasna iz razprave? Gre za amandma, ki predlaga, da se v 67. členu črta, da se učbeniki izposojajo iz fonda učbenikov brezplačno. Dajem torej ta amandma k 67. členu, ki ga imate na strani 27 v pregledu, da se peti odstavek 67. člena črta, na glasovanje. Ugotovimo sklepčnost! (50 prisotnih.)</p>
                  <p>Kdo je za? (26 poslancev.) Je kdo proti? (9 poslancev.)</p>
                  <p>Ugotavljam, da je ta amandma sprejet.</p>
                  <p>V drugi obravnavi seveda lahko sprejemamo nekonsistentna glasovanja, vendar smo zdaj sprejeli nekonsistentni sklep. Proceduralno, gospod doktor Jože Pučnik, izvolite.</p>
               </sp>
               <sp>
                  <speaker>DR. JOŽE PUČNIK:</speaker>
                  <p>Gospod predsedujoči, prosim za razlago, ali ni bil ta amandma, o katerem smo nazadnje glasovali, brezpredmeten na podlagi predzadnjega glasovanja? Ali je v skladu s poslovnikom, da smo tudi o tem amandmaju glasovali? Prosim za odgovor.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Torej jaz sem se skliceval na 192. člen, to se pravi, skliceval sem se na povezanost amandmajev. Ta povezanost je v tem primeru nasprotna, tudi na to sem opozoril, to se pravi, ne gre za povezanost, če sprejmemo eno, moramo sprejeti tudi drugo, ampak obratno povezanost - na to sem vse opozoril - ker smo sprejeli - tudi piše v pregledu - tretji amandma k 20. členu, bi morali zavrniti amandma Vlade k 67. členu. To se pravi, da smo sprejeli nekaj protislovnega in to v drugi obravnavi, kot sem takoj povedal, lahko Državni zbor naredi. Seveda to pomeni, da bo nekdo moral v tretji obravnavi predlagati uskladitev. Če še v tretji obravnavi ne pride do uskladitve, vemo, kakšen je končni postopek za uskladitev zakona. Gospod dr. Franc Zagožen je bil prvi. Predlagam pa, da daste konkretne proceduralne predloge. Mislim, da je bilo pojasnilo že dovolj celovito. Gre za to, ali ima kdo kakšen proceduralni predlog. Izvolite.</p>
               </sp>
               <sp>
                  <speaker>DR. FRANC ZAGOŽEN:</speaker>
                  <p>Spoštovani podpredsednik! Po moje položaj ni tako tragičen. 65. člen samo določa, da mora imeti šola knjižnico in sklad teh knjig za izposojanje, tako da je določilo, ki smo ga sprejeli, amandma Socialdemokratske stranke povsem zadosti in v zakonu ni nobene neskladnosti ne glede na to, da je bil zdajle potrjen amandma Vlade, ki črta peti odstavek tega člena. Po mojem mnenju je zakon konsistenten in ni nič narobe. Obvelja pač določilo, da se izposojajo učbeniki brezplačno. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Sprejeli smo načelo, da se izposojajo učbeniki brezplačno v tem členu, v 67. členu smo pa črtali, da je izposoja učbenikov brezplačna, kar ni nujno protislovno. S tem se strinjam, čeprav je ta v tem konkretnem členu zagotavljal stvar na ravni knjižnice, na ravni delovanja knjižnice. Predlagam, da ne nadaljujemo te debate. Mi smo glasovali, kot smo glasovali. Proceduralnih predlogov ni nobenih.</p>
                  <p>Do zdaj ga ni bilo in gremo naprej po vrstnem redu, kot je. Gospod Kopše ima proceduralni predlog.</p>
               </sp>
               <sp>
                  <speaker>JOŽEF KOPŠE:</speaker>
                  <p>Gospod podpredsednik, kolegice in kolegi! Gospodu podpredsedniku Državnega zbora predlagam - proceduralno seveda - da daje temeljita pojasnila pred glasovanjem in ne post festum, kot je to naredil v tem primeru. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala. Prosil bi gospoda Kopšeta, da posluša, kadar obrazlagam, kadar dajem kaj na glasovanje. Zelo natančno sem povedal, o čem glasujemo in zakaj in potem sem to ponovil, ker je bilo dano ponovno vprašanje. To, kar ste zdaj povedali, ni bil proceduralni predlog. Gospod Pučnik.</p>
               </sp>
               <sp>
                  <speaker>DR. JOŽE PUČNIK:</speaker>
                  <p>Gospod predsedujoči, predlagam, da o tem sporu, o katerem govorimo trenutno, odloča Komisija za poslovnik, da dobimo avtoritativno interpretacijo tega dogodka. Prepričan sem, da je bila to napaka, kajti s tem, ko smo neko vsebino, s tem, ko se je Državni zbor o nekem problemu odločal, so ostali amandmaji, ki bi to zanikali, brezpredmetni. Tako smo do zdaj tudi vedno postopali. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Prav pri tem zakonu ravno tega nismo storili, gospod Pučnik, v primeru amandmajev, ki jih je predložila vaša poslanska skupina. Tudi, ko smo prvega od povezanih amandmajev zavrnili, smo še glasovali o vseh ostalih. To se mi je zdelo korektno. Strinjam se pa z vami, da imam po 192. členu tudi pravico, recimo, ravno pri naslednjem amandmaju. Če ne bomo sprejeli naslednjega amandmaja, so vsi vaši amandmaji, povezani s Prosvetno zbornico, brezpredmetni, vendar je vsebina, bistvo vašega predloga za Prosvetno zbornico v drugih amandmajih in ne v tem. Zato sem mislil tudi pri naslednjem členu skupno razpravo - predlagam, da vodimo skupno razpravo o vseh amandmajih, ki se tičejo Prosvetne zbornice, ki ste jih predlagali in potem vsakega posebej izglasovati. Kajti, v drugi obravnavi lahko sprejemamo protislovne odločitve. Lahko. Kot veste, kjerkoli neka poslanska skupina ali katerikoli predlagatelj uspe nekaj - recimo v narekovaju - "spraviti v zakon" je to precedens za neko ureditev. Zato povezujemo glasovanje, jaz pa običajno ne uporabljam tega, to je tretjega odstavka, ki pravi: "Če tako predlagani amandma ni sprejet, predsedujoči ugotovi, da o drugih povezanih amandmajih ni potrebno glasovati, ker so izgubili pomen, o taki ugotovitvi predsedujočega Državni zbor ne razpravlja in ne glasuje." Tega ne uporabljam ravno zato, ker mislim, da niso potrebni spori. Mislim, da nimamo nikakršnega spora glede tega glasovanja, stvar je bila pač dvakrat glasovana, korektno z normalno večino. Če je tukaj kakšno protislovje, ga bo kdo ugotovil. Če je kaj narobe s postopkom, kot sem ga vodil, se lahko pritožite poslovniški komisiji, zahtevate komentar ali karkoli, sicer je pa zadnja možnost, ki jo imate, da zahtevate glasovanje o tem ali sem prav ravnal.</p>
                  <p>Gospod dr. Jože Pučnik. Izvolite.</p>
               </sp>
               <sp>
                  <speaker>DR. JOŽE PUČNIK:</speaker>
                  <p>Gospod podpredsednik! Prosim za odgovor, na podlagi katerega določila poslovnika imate pravico se odločiti neke druge določitve istega poslovnika ne upoštevati. Kako vi pridete do te pravice, da odločate o tem, kdaj in kako boste en odstavek poslovnika upoštevali, kdaj pa ne.</p>
                  <p>In drugič. Prosim za redni postopek glede na moj prejšnji predlog - to se pravi, da se opravi glasovanje o vašem ravnanju, če zavračate, da bi se o tem vašem odločanju izjasnila poslovniška komisija.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Tega, da se o tem izjasni poslovniška komisija, ne bom dal na glasovanje, ker za to ni nikakršne podlage. Poslovniško komisijo lahko k odločanju spodbudite sami. Do sedaj nisem ugotovil, da bi poslovniška komisija delala in imela za svojo kompetenco, da razsoja o te vrste problemih, pač pa da splošno mnenje o uporabi poslovnika. Tisti, ki tolmači poslovnik na sejah Državnega zbora je predsedujoči, zato seveda se ne bom na nič drugega skliceval v tem trenutku kot na to - navedel pa sem natančno 192. člen, ki sem ga uporabljal - in seveda ,v kolikor je o tem nasprotovanje, je lahko podan predlog, da se o tem glasuje. Torej, vi lahko, gospod dr. Jože Pučnik, daste predlog, da se glasuje o tem, ali sem ravnal pravilno ali napačno. To je postopek v zvezi s poslovnikom.</p>
                  <p>Izvolite, gospod dr. Jože Pučnik.</p>
               </sp>
               <sp>
                  <speaker>DR. JOŽE PUČNIK:</speaker>
                  <p>Iz načelnih razlogov predlagam, da o tem glasujemo, neodvisno, kakšne rezultate lahko tukaj pričakujemo. Prosim, da daste to na glasovanje.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Na glasovanje dajem v skladu s 70. členom, glede na to, da poslanec ni zadovoljen s pojasnilom, da Državni zbor odloči o vprašanju brez razprave in brez obrazložitev glasu - namreč o vprašanju o kršitvi poslovnika. Dajem torej na glasovanje vprašanje, ali sem pri postopku, ki je sedaj za nami, kršil poslovnik. Kdor meni, da sem kršil poslovnik, bo glasoval za, kdor meni, da nisem, bo glasoval proti. Ugotovimo sklepčnost! (53 prisotnih.)</p>
                  <p>Kdo je za? (17 poslancev.) Je kdo proti? (34 poslancev.)</p>
                  <p>Ugotavljam, da Državni zbor meni, da poslovnik ni bil kršen.</p>
                  <p>Nadaljujemo  delo.</p>
                  <p>Prehajamo torej najprej še h glasovanju, ki nam je preostalo. To je o 20. členu v celoti.</p>
                  <p>Na glasovanje dajem 20. člen v celoti. Ugotovimo sklepčnost! (53 prisotnih.)</p>
                  <p>Kdo je za? (27 poslancev.) Je kdo proti? (14 poslancev.)</p>
                  <p>Ugotavljam, da je 20. člen v celoti sprejet.</p>
                  <p>Prehajamo k 21. členu, kjer imamo dva amandmaja. Prvi: drugi odstavek 21. člena se spremeni, tako da se glasi: "Predsednika in člane strokovnih svetov imenuje in razrešuje Državni zbor na predlog Univerz, samostojnih visokošolskih zavodov in prosvetne zbornice Republike Slovenije za štiri leta in so lahko ponovno imenovani." Predlagatelj je poslanska skupina Socialdemokratske stranke Slovenije, matični odbor in Vlada amandmaja ne podpirata. Ta amandma je povezan z amandmaji iste poslanske skupine 23. za 151.a člen in za novo 15. poglavje. Torej, 103.a in 103.f člen.</p>
                  <p>In drugi amandma k temu členu: drugi odstavek 21. člena se spremeni, tako da se glasi: "Predsednike in člane strokovnih svetov imenuje Vlada Republike Slovenije za šest let in so lahko ponovno imenovani." Amandma je predlagala Vlada, matični odbor amandma podpira. Da bo vsaj jasno, kako mislim, da bi vodili to razpravo in glasovanje. Mislim, da gre za ponovno uporabo 192. člena, k čemur nas poziva tudi opomba. To se pravi: O vsakem amandmaju glasujejo poslanci posebej. Če predlagani amandma narekuje spremembo, dopolnitev ali črtanje kakega drugega člena oziroma posameznih določb zakona, se takoj po sprejetju takega amandmaja razpravlja in odloča še v drugih, povezanih amandmajih". In ta odstavek, ki pride pred naslednjim tretjim odstavkom, mislim uporabiti, ne pa tistega naslednjega, ki pravi da potem, če tega amandmaja ne sprejmemo, je vse brezpredmetno. Če ga pa sprejmemo, moramo tako in tako povezano glasovati. Torej, moj predlog je, da ko opravimo glasovanje o amandmaju pod točko 1, preidemo še h glasovanju o amandmajih iste poslanske skupine k 23. 151.a členu in za novo 15. poglavje, tudi zaradi tega, ker menim, da je smiselno, da Državni zbor opravi razpravo, ki pomeni uvajanje prosvetne zbornice Republike Slovenije, zato pri tej povezanosti gre, prvič ko se s tem predlogom sreča, to je na tem mestu.</p>
                  <p>Želi kdo ugovarjati takemu predlogu procedure?</p>
                  <p>Ugotavljam da ne in odpiram razpravo o 21. členu, k njemu  predlaganima amandmajema in k amandmajem, ki so s tem amandmajem povezani. Kdo želi besedo? Nihče ne želi besede, zato prehajamo h glasovanju. Na glasovanje dajem amandma pod točko 1. Ugotovimo sklepčnost! (49 prisotnih.)</p>
                  <p>Kdo je za? (13 poslancev.) Je kdo proti? (36 poslancev.)</p>
                  <p>Ugotavljam, da amandma ni bil sprejet.</p>
                  <p>Prehajam na amandma k 23. členu, ki ga imate spodaj na isti strani pod točko 1. Ta amandma se glasi: prvi odstavek se spremeni, tako da se glasi: "Strokovni svet Republike Slovenije za splošno izobraževanje ima predsednika in 26 članov. Izmed strokovnjakov univerze predlagajo 10 kandidatov in samostojni visokošolski zavodi 2 kandidata in sicer, po 6 kandidatov s področja predšolske vzgoje, osnovnošolskega izobraževanja in splošnega srednjega izobraževanja, 6 kandidatov s področja humanistike, družbenih ved, naravoslovja, tehnike, umetnosti in športa. Prosvetna zbornica Republike Slovenije predlaga 6 kandidatov s področja predšolske vzgoje, osnovnošolskega izobraževanja in splošnega srednjega izobraževanja in 6 kandidatov s področja humanistike, družbenih ved, naravoslovja, tehnike, umetnosti ter športa in tri kandidate s področja za vzgojo in izobraževanje otrok in mladostnikov s posebnimi potrebami. Člani, ki jih predlaga Prosvetna zbornica, morajo biti strokovni delavci, zaposleni v vzgojno-izobraževalnih zavodih." Drugi stavek drugega odstavka se spremeni, tako da se glasi: "Izmed uveljavljenih strokovnjakov s področja poklicnega oziroma strokovnega izobraževanja predlagajo 5 kandidatov pristojna ministrstva, od tega 2 kandidata Ministrstvo za šolstvo in šport, 5 kandidatov pristojne zbornice in 5 kandidatov Prosvetna zbornica." Drugi stavek četrtega odstavka se spremeni, tako da se glasi: "Izmed uveljavljenih strokovnjakov s področja izobraževanja odraslih predlagajo 5 kandidatov pristojna ministrstva, 3 kandidate pristojne zbornice, 3 kandidate Prosvetna zbornica, 2 kandidata Skupnost javnih zavodov za izobraževanje odraslih in 2 kandidata druge organizacije za izobraževanje odraslih in njihove skupnosti." Predlagatelj je, kot rečeno, poslanska skupina Socialdemokratske stranke Slovenije, matični odbor in Vlada tega amandmaja ne podpirata, opomba pa nas opozarja na povezanost, o kateri sem že govori. Prosim, da ugotovimo sklepčnost! Gospod Tone Peršak bo obrazložil svoj glas ali pa ima proceduralni predlog.</p>
               </sp>
               <sp>
                  <speaker>ANTON PERŠAK:</speaker>
                  <p>Ali smem nekaj vprašati, ker mislim, da je napaka v amandmaju? Pri prvi alinei piše: po 6 kandidatov in če zdaj to seštejemo, potem so pa področja navedena. Verjetno bi moralo "po" biti črtano. Ker če to seštejmo, jih je samo tu, ker so tri področja, že 18 in potem seveda seštevek ne drži naprej. Tako da bi predlagatelja opozoril, da je verjetno to napaka.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Na to vprašanje vam jaz seveda odgovora ne znam dati, ne zato, ker ne bi znal računati, ampak nisem sam pisal. Gospod doktor Pučnik bo pojasnil.</p>
               </sp>
               <sp>
                  <speaker>DR. JOŽE PUČNIK:</speaker>
                  <p>Gospod Peršak, tako enostavna zadeva ni. Gre za to, po 6 iz vsake alinee. Tako je smiselno rečeno in potem pridite na 27, to se pravi na predsednika in 26.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Pojasnilo je bilo podano. Ugotovimo sklepčnost! (48 prisotnih.)</p>
                  <p>Kdo je za? (7 poslancev.) Je kdo proti? (35 poslancev.)</p>
                  <p>Ugotavljam, da ta amandma ni bil sprejet.</p>
                  <p>Prehajamo na stran 39 pregleda, kjer se začenja predlog za novo poglavje, ki se glasi: za 14. poglavjem oziroma 103. členom se doda novo 15. poglavje z naslovom: 15. združevanje in Prosvetna zbornica Republike Slovenije. Za 103. členom se dodajo novi 103.a do 103.f člen, in sicer: 103.a člen: "Zaradi uresničevanja skupnih interesov se lahko vrtci, šole, domovi za učence in dijaški domovi, zavodi za vzgojo in izobraževanje otrok in mladostnikov s posebnimi potrebami in druge organizacije, ki opravljajo vzgojno-izobraževalno dejavnost ter zasebni vzgojitelji in učitelji povezujejo v združenja." 103.b člen: "Strokovni delavci, ravnatelji in direktorji v vzgojno-izobraževalnih zavodih se obvezno združujejo v Prosvetno zbornico Republike Slovenije, v nadaljnjem besedilu Zbornica. Drugi delavci, zaposleni v vzgojno-izobraževalnih zavodih in zasebni vzgojitelji oziroma učitelji se združujejo v Zbornico prostovoljno. Zbornica ima naslednje naloge:</p>
                  <p>1. Spremlja in obravnava problematiko dela strokovnih delavcev in ravnateljev oziroma direktorjev, ki delajo v vzgojno-izobraževalnih zavodih.</p>
                  <p>2. Sprejema kodeks vzgojiteljske in učiteljske poklicne etike ter poklicne etike drugih strokovnih delavcev, ki delajo neposredno z udeleženci vzgoje in izobraževanja.</p>
                  <p>3. Sodeluje pri pripravi zakonov nacionalnega programa vzgoje in izobraževanja, planskih dokumentov, vzgojno-izobraževalnih programov in drugih predpisov s področja vzgoje in izobraževanja.</p>
                  <p>4. Sodeluje pri oblikovanju programov za strokovno izobraževanje in usposabljanje strokovnih delavcev ter pri oblikovanju programa šole za ravnatelje in vsebine ravnateljskega izpita.</p>
                  <p>5. Svet vzgojno-izobraževalnega zavoda daje pred imenovanjem ravnatelja obrazloženo mnenje o tem, ali je imenovani kandidat pri svojem dotedanjem delu vzgoje in izobraževanja dosegel rezultate in ravnal v skladu s poklicno etiko, da bo lahko uspešno opravljal naloge pedagoškega vodje.</p>
                  <p>6. Pred razpisom koncesije daje mnenje o potrebi po razpisu koncesije in pred izbiro kandidata za podelitev koncesije o ustreznosti kandidatov.</p>
                  <p>7. Častno razsoja o delu strokovnih delavcev, ravnateljev oziroma direktorjev v skladu s poklicnim kodeksom.</p>
                  <p>8. Zastopa poklicne in socialne interese svojih članov.</p>
                  <p>9. Sodeluje pri sklepanju kolektivnih pogodb.</p>
                  <p>10. Opravlja druge naloge v skladu z zakonom in statutom.</p>
                  <p>Naloge iz 5. in 6. točke prejšnjega odstavka opravlja Zbornica kot javna pooblastila. Za opravljanje naloge iz tretjega odstavka tega člena in za vodenje evidence članov posreduje ministrstvo, pristojno za predšolsko vzgojo, šolstvo in šport oziroma šolska uprava iz evidence kadrov ter razvida vrtcev in šol na zahtevo prosvetne zbornice osebne podatke o zaposlenih strokovnih delavcih, ravnateljih oziroma direktorjih in podatke o vpisanih vrtcih in šolah. Zbornica sme osebne podatke delavcev, ki jih pridobi na podlagi prejšnjega odstavka, uporabljati pri izpolnjevanju nalog iz tretjega odstavka tega člena. Za uporabo in shranjevanje osebnih podatkov Zbornica smiselno uporablja določbe, ki veljajo za ministrstvo, pristojno za predšolsko vzgojo, šolstvo in šport. 103.c člen - Zbornica je pravna oseba. Najvišji organ zbornice je skupščina.</p>
                  <p>103.d člen - naloge, ki jih opravlja Zbornica kot javna pooblastila, se financirajo iz sredstev državnega proračuna.</p>
                  <p>103.e člen - Zbornica sprejme statut, s katerim podrobneje določi svoje naloge in organiziranost, naloge skupščine in drugih organov Zbornice, način zagotavljanja sredstev za delo Zbornice in druga vprašanja, pomembna za delovanje Zbornice. K statutu da v delu, ki se nanaša na izvajanje javnih pooblastil, soglasje minister, pristojen za predšolsko vzgojo in šolstvo.</p>
                  <p>103.f člen - glede na interes vzgojiteljev in učiteljev in drugih strokovnih delavcev ter vrtcev, šol, domov za učence in dijaških domov, se lahko ustanovijo tudi druge zbornice".</p>
                  <p>Predlagatelj je poslanska skupina, kot vemo, SDSS. Matični odbor in Vlada amandmaja ne podpirata. Ugotovimo sklepčnost! (40 prisotnih.) Ponovno vas prosim, da ugotovimo sklepčnost! (48 prisotnih.)</p>
                  <p>Kdo je za? (7 poslancev.) Je kdo proti? (33 poslancev.)</p>
                  <p>Ugotavljam, da tega amandmaja nismo sprejeli.</p>
                  <p>In se vračam na deveto stran, kjer moramo glasovati še o drugem amandmaju, vloženem k 21. členu, ki ga dajem na glasovanje. Ugotovimo sklepčnost! (37 prisotnih.) Ponovno vas prosim, da ugotovimo sklepčnost! (46 prisotnih.)</p>
                  <p>Kdo je za? (24 poslancev.) Je kdo proti? (8 poslancev.)</p>
                  <p>Ugotavljam, da je drugi amandma sprejet.</p>
                  <p>Dajem na glasovanje 21. člen v celoti. Ugotovimo sklepčnost! (48 prisotnih.)</p>
                  <p>Kdo je za? (34 poslancev.) Je kdo proti? (5 poslancev.)</p>
                  <p>Ugotavljam, da smo ta člen sprejeli.</p>
                  <p>Moram pa dati preden pridemo k naslednjemu členu zaradi povezanosti, na glasovanje še amandma za nov 151.a člen, ki ga imate na strani 48. Mislim pa, da ne bo nihče ugovarjal, ker smo sedaj zavrnili pravkar celo prejšnje poglavje, da o tem res ni potrebno več glasovati, glede na proceduro, kot sem jo predlagal. Ker ni ugovora ugotavljam, da je predlog za nov 151.a člen postal z dosedanjim glasovanjem brezpredmeten v skladu s tretjim odstavkom 129. čelna.</p>
                  <p>K 23. členu je ostalo za glasovanje še šest amandmajev in en amandma na amandma. Pod točko ena smo namreč že glasovali in zavrnili.                        </p>
                  <p>Pod 2. točko: v prvem odstavku se drugi odstavek dopolni, tako da se glasi: "Vlada imenuje petnajst članov izmed strokovnjakov s področja predšolske vzgoje, osnovnošolskega izobraževanja, splošnega srednjega izobraževanja in izobraževanja odraslih. Deset pa izmed strokovnjakov" - in besedilo v nadaljevanju ostane nespremenjeno. V drugem odstavku se drugi stavek dopolni, tako da se glasi: "Vlada jih imenuje izmed uveljavljenih strokovnjakov s področja poklicnega oziroma strokovnega izobraževanja mladine in odraslih in sicer" - besedilo v nadaljevanju ostane nespremenjeno. Predlagatelj je skupina poslancev. Prvo podpisani gospod dr. Peter Tancig. Matični odbor in Vlada ne podpirata. Amandma se pa izključuje z amandmajema pod točko tri in štiri.</p>
                  <p>Pod 3. točko: v drugem stavku prvega odstavka se beseda "imenuje" nadomesti z besedo "predlaga" in "deset" z besedo "devet". V drugem odstavku drugega odstavka se beseda "imenuje" nadomesti z besedo "predlaga". Beseda "pet" v drugi alinei pa se nadomesti z besedo "štiri". V drugem odstavku četrtega odstavka se beseda "imenuje" nadomesti z besedo "predlaga", beseda "pet" v prvi alinei tega odstavka pa z besedo "štiri". Predlagatelj je Vlada. Matični odbor podpira.</p>
                  <p>In četrti, s katerim se ta amandma prav tako izključuje: drugi stavek prvega odstavka se spremeni, tako da se glasi: "Vlada imenuje 15 članov izmed strokovnjakov s področja predšolske vzgoje, osnovnošolskega izobraževanja in splošnega srednjega izobraževanja, 10 pa izmed strokovnjakov s področja humanistike, družbenih ved, naravoslovja, varstva okolja, tehnike in umetniških disciplin. Od teh štiri na predlog univerz in enega na predlog samostojnih visokošolskih zavodov". Predlagatelj je gospod Vladimir Topler. Matični odbor in Vlada tega amandmaja ne podpirata.</p>
                  <p>Peti: zadnji stavek prvega odstavka 23. člena se dopolni, tako da se glasi: "Ena četrtina članov morajo biti strokovni delavci vrtcev in šol, vključno s tistimi, ki se ustanovijo za vzgojo in izobraževanje v italijanskem jeziku oziroma za dvojezično izobraževanje v slovenskem in madžarskem jeziku, ter zavodov za vzgojo in izobraževanje otrok in mladostnikov s posebnimi potrebami". Predlagatelja sta gospa Maria Pozsonec in gospod Roberto Battelli. Matični odbor in Vlada tega ne podpirata. Amandma se pa izključuje z amandmajem odbora pod točko 6.</p>
                  <p>Pod 5.a imamo pa najprej amandma na amandma. V amandmaju matičnega odbora k prvemu odstavku 23. člena, v pregledu pod točko 6, se besedilo "en član pa strokovnjak na področju manjšinske problematike "nadomesti z besedilom "ter predstavnika italijanske in madžarske narodne skupnosti". Predlagatelj je matični odbor. Vlada amandmaja ne podpira.</p>
                  <p>Šestič: zadnji stavek prvega odstavka 23. člena se spremeni, tako da se glasi: "Vsaj ena četrtina članov mora biti strokovnih delavcev vrtcev in šol ter zavodov za vzgojo in izobraževanje otrok in mladostnikov s posebnimi potrebami, en član pa strokovnjak na področju manjšinske problematike". Predlagatelj je matični odbor. Vlada amandma podpira. Ta amandma se izključuje z naslednjim amandmajem pod točko 7, ki se glasi: doda se nov drugi odstavek 23. člena, ki se glasi: "V sestavi Strokovnega sveta mora biti najmanj po en predstavnik italijanske in madžarske narodne skupnosti". Predlagatelj je poslanska skupina italijanske in madžarske narodne skupnosti, zanjo gospa Maria Pozsonec. Matični odbor in Vlada tega amandmaja ne podpirata.</p>
                  <p>Odpiram razpravo o 23. členu in vloženih amandmajih. Želi kdo besedo? Gospod Battelli, izvolite!</p>
               </sp>
               <sp>
                  <speaker>ROBERTO BATTELLI:</speaker>
                  <p>Opravičujem se, če bom malo pedagoški. Ampak poglejte. V 24. členu piše, da Strokovni svet določa vzgojne in izobraževalne programe za pripadnike italijanske in madžarske narodne skupnosti. Se pravi, določa vzgojne in izobraževalne programe. Ustava Republike Slovenije pravi: "V skladu z zakonom imata narodni skupnosti in njuni pripadniki pravico do vzgoje in izobraževanja v svojem jeziku ter do oblikovanja te vzgoje in izobraževanja". Zakon določa območja, na katerih je dvojezično šolstvo obvezno. Se pravi, po Ustavi obstaja pravica do oblikovanja vsebine programov teh šol.</p>
                  <p>Kako prenesti v zakon o organiziranju in financiranju izobraževanja to osnovno ustavno določilo, bi moral biti problem, s katerim naj bi se ukvarjala Vlada in parlament. Strinjam se z Vlado, da tu ne gre za vprašanje neposredne zastopanosti neke interesne sfere v Strokovnem svetu. Vendar ne razumem potem zakaj, v trenutku, ko je Strokovni svet sestavljen po predlogu na način kot je, je zavrnjen predlog, da strokovni delavci teh manjšinskih šol, se pravi strokovni delavci, ki delajo v zavodih za otroke s posebnimi potrebami, so notri. Drugi strokovni delavci drugih šol so notri. Ne razumem, zakaj strokovni delavci teh šol, glede na ustavno pravico, ne bi mogli biti člani Strokovnega sveta. Zaradi tega menim, da je potrebno podpreti ravno, se opravičujem, amandma pod točko 5. Kvečjemu bi se tu lahko postavil problem številčnega razmerja glede na to, da člen že v prvem odstavku pač pove, da je število članov strokovnega sveta takšno kot pač je. Vendar, strokovni delavci teh šol zato, da se zagotovi ustavna pravica do določanja vsebine šolskih programov za manjšinske šole, morajo biti člani strokovnega sveta. Morajo. Lahko v tretji obravnavi rečemo, da sta ta člana dodana skupnemu številu ali kakorkoli že, vendar menim, da je ta rešitev konsistentna, da je ta rešitev edina prava in mnogo boljša kot je ta, ki jo predlaga matični odbor. Se pravi, da so tu predstavniki narodnih skupnosti. Ne gre za to, da so predstavniki narodnih skupnosti, ampak da so strokovni delavci manjšinskih šol, to pa ja.</p>
                  <p>Prav tako se mi zdi zelo neustrezen predlog, po katerem bi en strokovnjak za manjšinsko problematiko pokrival to zadevo. Saj ne gre za to. Gre za to, da so strokovni delavci zastopani v Strokovnem svetu. Se pravi, strokovni delavci teh šol, strokovnjaki za manjšinsko problematiko. Zdaj bom malo karikiral, ne zamerite mi, ampak zato, da ponazorim zadevo. Saj so imeli tudi v Združenih državah Amerike strokovnjake za indijanska vprašanja in so rezervate imeli čez. Ali pa tretji rajh je imel tudi strokovnjake za židovska vprašanja, pa to še zmeraj ne pomeni... Samo da ponazorim, ni isto, ni isto, če so zastopani ljudje, ki so strokovnjaki, ki delajo v teh šolah, ali pa če je nekdo drug, ki se na teoretski ravni ali na kakšni drugi ravni ukvarja s to problematiko. Konec koncev, strokovnjak za manjšinska vprašanja je lahko tudi iz smeri, ne vem, mednarodnega prava in tako naprej. Ni torej isto, je treba zagotoviti direktno povezavo z mednarodnimi skupnostmi med temi šolami in seveda strokovnim svetom. Zato vas prosim, da o tem razmislite in da podprete amandma pod točko 5. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo razpravljati o teh amandmajih? Ugotavljam, da ne in prehajam h glasovanju. Na glasovanje dajem najprej amandma pod točko 2, ki ga imate na strani 10. Ugotovimo sklepčnost! (47 prisotnih.)</p>
                  <p>Kdo je za? (4 poslanci.) Je kdo proti? (33 poslancev.)</p>
                  <p>Ugotavljam, da amandma ni sprejet.</p>
                  <p>Dajem na glasovanje amandma pod točko 3. Ugotovimo sklepčnost! (43 prisotnih.) Ponovno vas prosim, da ugotovimo sklepčnost! (43 prisotnih.) Tretjič vas prosim, da ugotovimo sklepčnost! (49 prisotnih.)</p>
                  <p>Kdo je za? (42 poslancev.) Je kdo proti? (Nihče.)</p>
                  <p>Ugotavljam, da smo ta amandma sprejeli.</p>
                  <p>O amandmaju pod točko 4 nam ni treba glasovati. Na glasovanje dajem amandma pod točko 5. Ugotovimo sklepčnost! (47 prisotnih.)</p>
                  <p>Kdo je za? (12 poslancev.) Je kdo proti? (22 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje pod 5.a amandma na amandma pod točko 6. Ugotovimo sklepčnost! (46 prisotnih.)</p>
                  <p>Kdo je za? (23 poslancev.)</p>
                  <p>Je kdo proti? (12 poslancev.)</p>
                  <p>Ugotavljam, da je ta amandma na amandma sprejet.</p>
                  <p>Na glasovanje dajem še amandma pod točko 6. Ugotovimo sklepčnost! (46 prisotnih.)</p>
                  <p>Kdo je za? (35 poslancev.) Je kdo proti? (2 poslanca.)</p>
                  <p>Ugotavljam, da smo ta amandma sprejeli.</p>
                  <p>S tem je amandma pod točko 7 brezpredmeten.</p>
                  <p>Na glasovanje dajem 23. člen. Proceduralno? Izvolite.</p>
               </sp>
               <sp>
                  <speaker>MARIA POZSONEC:</speaker>
                  <p>Hvala. Ker smo izglasovali pod točko 5.a, ni treba glasovati o točki 6.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Vložen je bil kot amandma na amandma. 5.a je amandma na amandma in potem je bil amandma pod točko 6, na katerega se nanaša ta amandma, sprejet. Točka 7 je pa brezpredmetna. Tako piše v pregledu. Na glasovanje dajem 23. člen v celoti. Ugotovimo sklepčnost! (50 prisotnih.)</p>
                  <p>Kdo je za? (41 poslancev.) Je kdo proti? (1 poslanec.)</p>
                  <p>Ugotavljam, da smo 23. člen sprejeli.</p>
                  <p>V obravnavo in na glasovanje dajem 24. člen in amandma pod točko 2, o katerem še nismo glasovali, na strani 14: za šesto alineo, ki se glasi: "Določa predmetnike in predmetne kataloge znanj za gimnazijo in maturitetni tečaj", se doda nova alinea, ki se glasi: "Določa smernice za preplet predmetnikov in učnih načrtov predmetov z okoljevarstvenimi vsebinami oziroma principi trajnostnega sonaravnega razvoja." Predlagatelj je gospod Vladimir Topler, matični odbor in Vlada amandmaja ne podpirata. Ali želi kdo besedo o tem členu in amandmaju? Ugotavljam, da nihče in dajem amandma na glasovanje. Ugotovimo sklepčnost! (49 prisotnih.)</p>
                  <p>Kdo je za? (4 poslanci.) Je kdo proti? (34 poslancev.)</p>
                  <p>Ugotavljam, da amandma ni bil sprejet.</p>
                  <p>Na glasovanje dajem 24. člen v celoti. Ugotovimo sklepčnost! (50 prisotnih.)</p>
                  <p>Kdo je za? (32 poslancev.) Je kdo proti? (3 poslanci.)</p>
                  <p>Ugotavljam, da smo ta člen v celoti sprejeli.</p>
                  <p>V obravnavo in na glasovanje dajem 27. člen ter štiri amandmaje. Prvi: četrti odstavek se dopolni, tako da se glasi: "Akte o ustanovitvi javnih zavodov iz prejšnjih odstavkov sprejme Vlada Republike Slovenije ob soglasju strokovnih svetov in Prosvetne zbornice." Doda se nov šesti odstavek, ki se glasi: "K imenovanju direktorja Zavoda Republike Slovenije za šolstvo in direktorja Državnega izpitnega centra dajeta soglasje Strokovni svet in Prosvetna zbornica." Predlagatelj je poslanska skupina SDSS, matični odbor in Vlada ne podpirata. Tudi ta amandma je povezan s prejšnjimi amandmaji in o njem glede na to, da govori o Prosvetni zbornici, ne bomo glasovali, če ga ne bo predlagatelj drugače formuliral brez Prosvetne zbornice.</p>
                  <p>Drugi: v prvem odstavku se doda nova alinea, ki se glasi: "Razvojno raziskovalne naloge in ciljno ter mednarodno primerjalne usmerjene raziskave, ki so podlaga za razvoj šolstva, opravlja Pedagoški institut in drugi znanstveno raziskovalni zavodi." Predlagatelj je poslanska skupina Slovenske nacionalne desnice, matični odbor in Vlada tega amandmaja ne podpirata.</p>
                  <p>Tretji: dopolni se besedilo drugega odstavka, tako da se glasi: "Naloge na področju zunanjega preverjanja znanja učencev, vajencev in dijakov ter zagotavljanje in potrjevanje znanja odraslih, določenih z zakoni", nadaljnje besedilo ostane nespremenjeno. Predlagatelj je skupina poslancev s prvopodpisanim gospodom dr. Petrom Tancigom. Matični odbor in Vlada ne podpirata.</p>
                  <p>Četrti: dopolni se besedilo četrtega odstavka, tako da se glasi: "Akte o ustanovitvi javnih zavodov iz prejšnjih odstavkov sprejme Vlada Republike Slovenije, podrobnejše razmejitve njihove dejavnosti pa, kjer se dejavnosti prekrivajo ali dotikajo, določi minister za šolstvo in šport." Predlagatelj je skupina poslancev, s prvopodpisanim gospodom dr. Petrom Tancigom, matični odbor in Vlada tega amandmaja ne podpirata.</p>
                  <p>Zadnji se izključuje z amandmajem pod točko 1, za katerega sem pa že omenil, da če ne bo preformuliran brez zbornice, o njem ne moremo glasovati, ker smo že te amandmaje prej zavrnili.</p>
                  <p>Dajem torej to v razpravo. Želi kdo besedo? Ugotavljam, da nihče in prehajam h glasovanju. Glede na to, da je prvi ostal tak kot je, o njem ne bomo glasovali, ker je brezpredmeten. Na glasovanje dajem amandma pod točko 2. Ugotovimo sklepčnost! (48 prisotnih.)</p>
                  <p>Kdo je za? (4 poslanci.) Je kdo proti? (32 poslancev.)</p>
                  <p>Ugotavljam, da amandma ni sprejet.</p>
                  <p>Dajem na glasovanje amandma pod točko 3. Ugotovimo sklepčnost! (46 prisotnih.)</p>
                  <p>Kdo je za? (1 poslanec.) Je kdo proti? (30 poslancev.)</p>
                  <p>Ugotavljam, da amandma ni sprejet.</p>
                  <p>Dajem na glasovanje še amandma pod točko 4. Ugotovimo sklepčnost! (47 prisotnih.)</p>
                  <p>Kdo je za? (3 poslanci.) Je kdo proti? (31 poslancev.)</p>
                  <p>Ugotavljam, da ta amandma ni sprejet.</p>
                  <p>Dajem člen v celoti na glasovanje. Ugotovimo sklepčnost! (47 prisotnih.)</p>
                  <p>Kdo je za? (24 poslancev.) Je kdo proti? (3 poslanci.)</p>
                  <p>Ugotavljam, da je člen sprejet.</p>
                  <p>Dajem v obravnavo 29. člen z amandmaji, trije so: četrta alinea 29. člena - namen in organizacija - se spremeni, tako da se glasi: "šolska uprava Krško". Predlagatelj je gospod Franc Černelič, matični odbor in Vlada amandmaja ne podpirata.</p>
                  <p>Drugi: doda se alinea, ki se glasi: "šolska uprava Velenje". Predlagatelja sta magister Franc Avberšek in Ivan Verzolak. Matični odbor in Vlada ne podpirata.</p>
                  <p>In tretji: 29. člen se spremeni, tako da se v trinajsti alinei pika zamenja z vejico in doda nova štirinajsta alinea, ki se glasi: "šolska uprava Kamnik". Predlagatelj je skupina poslancev s prvopodpisanim gospodom Maksom Lavrincem, matični odbor in Vlada amandmaja ne podpirata. Želi kdo besedo? Gospod Franc Avberšek, izvolite.</p>
               </sp>
               <sp>
                  <speaker>MAG. FRANC AVBERŠEK:</speaker>
                  <p>Hvala lepa. Spoštovani kolegi in kolegice! Dovolite, da obrazložim, zakaj takšen amandma oziroma predlog za šolsko upravo v Velenju. Z amandmajem želimo določiti mestno občino Velenje za sedež šolske uprave. V mestni občini Velenje za področje izobraževanja, od predšolske vzgoje, osnovnošolskega izobraževanja, preko nižjega, srednjega poklicnega izobraževanja, do srednjesplošnega izobraževanja in višjega strokovnega izobraževanja, obstajajo vzgojni in izobraževalni zavodi oziroma strokovne ustanove, ki s svojimi storitvami predvsem na področju poklicnega, srednjega, splošnega in glasbenega izobraževanja pomembno uresničujejo tudi interese prebivalcev izven področja mestne občine. Zdaj bi želel opozoriti na ta problem. Od vseh predlaganih uprav, ki so v predlogu, razen mestna občina Velenje, nima šolske uprave. Če se spomnite razprave, ko smo govorili o mestnih občinah, je bilo potrebno nekaj osnovnih pogojev, da imamo lahko mestno občino, število prebivalcev, število zaposlenih, število zaposlenih v terciarnem in kvartarnem sektorju, nekatere ustanove in tudi državna uprava. Mestna občina Velenje je seveda te pogoje izpolnila in zato je prišlo tudi do tega, da smo z zakonom določili mestno občino Velenje. Danes je predvideno, da edino mestna občina Velenje ne bi imela uprave, kar menim, da ni v redu, saj, če pogledam od teh predlogov bi, po številu otrok, če bi bilo pomembno merilo, mestna občina Velenje prišla od 14 uprav, če štejemo tudi upravo v Velenju na 8. mesto oziroma na 9. mesto. Menim, da so argumenti dovolj veliki, da lahko na vsak način sprejmemo ta amandma.</p>
                  <p>Jaz se opravičujem, če morda na odboru ni bilo dovolj jasno obrazloženo, zakaj ta amandma oziroma zakaj uprava v Velenju. Prepričan sem, da mestna občina, če smo jo že določili to upravo rabi, da ne bomo čez nekaj časa ugotavljali, da nima nekaterih stvari, med njimi tudi ne uprave, šolske uprave in zato ne pogojev za mestno občino. Torej, da ne bom še enkrat hodil na oder - jaz bom seveda podprl ta amandma in vas vse prosim, da premislite in da tudi sami podprete ta amandma. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Gospod Ivan Verzolak, izvolite.</p>
               </sp>
               <sp>
                  <speaker>IVAN VERZOLAK:</speaker>
                  <p>No, jaz bi samo na kratko rekel to, da je že gospod Avberšek obširno razložil. Jaz bi samo prosil, da podprete ta amandma, ker po tehtnem razmisleku menimo, da je umesten.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Prosim, gospod minister, izvolite.</p>
               </sp>
               <sp>
                  <speaker>DR. SLAVKO GABER:</speaker>
                  <p>Gospod podpredsednik, gospe in gospodje! Želel bi poudariti, da Vlada verjame, da je število šolskih uprav, ki je predvideno v predlogu zakona zadostno. Sam poznam probleme prav s to željo v zvezi s šolsko upravo v Velenju, vendar opozarjam, da je predvidena šolska uprava v Slovenj Gradcu in da je šolska uprava tudi v Celju. In, obe šolski upravi zadoščata stališču racionalnosti vzpostavljanja šolskih uprav za to, da opravita posel, ki je za te šolske uprave predviden. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Besedo ima gospod Ivan Verzolak.</p>
               </sp>
               <sp>
                  <speaker>IVAN VERZOLAK:</speaker>
                  <p>No, to je res, kar je gospod minister rekel. Vendar bi rekel, da je Velenje tak močan industrijski center in tudi šolski center, kjer ima od vseh šol, tudi do višjih šol in ker je obsežno zaledje, bi rekel tudi delavstva, ki se vozijo na delo v našo občino, in ki se tudi usposabljajo ob delu. Je izredno razvit tudi sistem študija, rednega in izrednega, tako da glede na vse to menim, da bi bilo umestno, da podprete ta predlog. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Gospod Avberšek, izvolite.</p>
               </sp>
               <sp>
                  <speaker>MAG. FRANC AVBERŠEK:</speaker>
                  <p>Hvala lepa. Jaz bi se sicer na neki način z ministrom strinjal. Vendar, minister, v Velenju smo resnično leta in leta požirali te razlage, da ne rabimo nič. Vendar dajemo, imamo največjega izvoznika v Sloveniji - Gorenje in imamo največjega proizvajalca električne energije v Sloveniji. Mislim, da se  že moramo v tej Sloveniji tudi tega zavedati, in končno jaz mislim, da je ta demokracija tudi nam prinesla to, da imamo lahko še kaj drugega kot električarje in delavce v Gorenju in rudarje. Mislim, da število prebivalcev in vse tisto, kar gravitira na to mesto, seveda kaže na to, da je potrebna tudi uprava. Sama organizacija šolstva v Šaleški dolini je tako pomembna, da lahko, tudi če vse ostalo daste Celju in Slovenj Gradcu, je lahko ta uprava in je upravičena v Velenju. Jaz bi razumel in sem tudi razumel takrat, ko seveda nismo dobili sodišča, ko so ga drugi dobivali. Vendar, pol sodnika se seveda ni dalo deliti, mislim pa da bo vsaj en človek v tej upravi moral biti in skrbeti za 5.000 in toliko otrok v osnovni šoli samo v Velenju in približno polovico tega v srednji šoli, velenjskih in tistih, ki se vozijo v te šole. Mislim, da je ta uprava upravičena in ne sprejemam seveda takih razlag, ki so na neki način upravičene, vendar je dovolj velik, dovolj pomemben center in na tem področju, bi rekel, kar nekaj časa, nekaj let zatiran center. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Gospod Verzolak.</p>
               </sp>
               <sp>
                  <speaker>IVAN VERZOLAK:</speaker>
                  <p>Rekel bi, da me malo preseneča, da je občina Slovenj Gradec dobila to šolsko upravo, čeprav v končni fazi podpiram, povsod, kjer se ustanovi kaj takšnega podpiram. Če pa gledamo po gospodarski moči Velenja, je Slovenj Gradec pravi pritlikavec, pa tudi Celje, čeprav je večje po številu prebivalcev. Samo po vsem bruto dohodku in to, kar daje Velenje Šaleška dolina za Slovenijo, to je neprimerljivo. Že v prejšnjem sistemu je imela Vlada in oblast mačehovski odnos do Velenja, ki se je nekako gospodarsko preveč krepil in so ga z raznimi ukrepi skušali omejevati. Bili dobri za delati, bili smo dobri, da smo dali energijo, da smo dajali proizvode. Tega nihče ne ve oziroma redki si zatiskajo oči, da je celotna Šaleška dolina s tem izčrpana, demografsko uničena, geografsko predvsem, da se je tam okrog osem ali devet vasi pogreznilo zaradi dajanja energije, zaradi izkopavanja premoga. Potem onesnaževanje zaradi pridobivanje električne energije v termoelektrarni Šoštanj, kjer so to znani ekološki problemi, pa še potem demografski problemi in tako naprej, zaradi priseljencev. Vse to smo bili vedno na repu. Vedno, kadar ste od nas zahtevali, smo morali dajati. Ko je bilo pa potrebno nekaj vrniti, je bil pa problem. Prosim, da podprete.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Gospod Peter Petrovič, mislim, da je želel besedo. Izvolite.</p>
               </sp>
               <sp>
                  <speaker>PETER PETROVIČ:</speaker>
                  <p>Hvala lepa za besedo. Spoštovani! Tisti, ki me vidite tukaj, približno tako visok sem kot pa gospod Verzolak. Poleg tega sem z njim skupaj delal v Gorenju, ki je tako izčrpano in tako naprej. To je vse zelo smešno in prijetno za popestritev tega resnega razgovora. Tukaj bi ne dovolil in ne dopustil pritlikavih, ne pritlikavih, govorim o strokovnih zadevah, ki jih je pripravilo ministrstvo, in če ima to neko veljavo in težo, potem seveda moramo temu slediti tudi pri šolskih upravah. Do nedavnega sem bil prepričan, da imajo kolegi iz Velenja - tukaj mislim gospoda Avberška in gospoda Verzolaka - prav, ko so razlagali samo z enim argumentom, mestna občina in potem seveda uprava. Sedaj sem tudi proti temu. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Besedo ima dr. Ciril Ribičič. Izvolite.</p>
               </sp>
               <sp>
                  <speaker>DR. CIRIL RIBIČIČ:</speaker>
                  <p>Spoštovani! Podprl bom ta amandma, ki se nanaša na Velenje, čeprav ne sprejemam utemeljitev, ki so podcenjujoče govorile o Slovenj Gradcu in še posebej o Celju, ki tukaj ni zastopano s svojim poslancem. Opozarjam pa na to, da ta amandma ne nadomešča alinee o Slovenj Gradcu, skratka dodaja upravi v Slovenj Gradcu še upravo v Velenju, in da torej ni v konfliktu s to upravo. Zaradi tega tudi mislim to podpreti. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Gospod Tone Peršak, potem pa še gospod Tone Anderlič.</p>
               </sp>
               <sp>
                  <speaker>ANTON PERŠAK:</speaker>
                  <p>Rekel bom sicer en stavek o amandmaju, ki ga žal ni. Ni ga pa zaradi tega, ker smo se prepozno domislili, pa bi bil verjetno zelo utemeljen. Torej, mi pogrešamo in mislimo, da bi bilo smiselno, če bi bila šolska uprava za Belo krajino, je pa žal ni. Oglasil sem se pa tudi še zaradi drugega razmisleka. K temu me je napotil pa amandma gospoda Lavrinca. Med občino, katere občan sem jaz in med Kamniško občino je sicer dostikrat velik antagonizem, ampak zdi se mi pa smiselno razmišljati o tem, pa ne samo v tem primeru, da bi se med Ljubljano in okoljem Ljubljane vendarle uvajala drugačna ureditev, da bi se Ljubljana štela za neke vrste "DC", če lahko tako rečem pod narekovaji in okolje Ljubljane pa bi se upravno malo posebej obravnavalo, ker sicer vodi to v preveč, na mnogih področjih v podrejanje tega okolja, ki pa sega v nekaterih primerih do hrvaške meje, interesom Ljubljane.</p>
                  <p>Zato se mi zdi vredno razmisleka ta podpora Kamniku, ne glede, kot pravim, na siceršnje antagonizme med Domžalami in Kamnikom. Bi pa rekel, da je še en razlog, ki malo pod črto povem. Če preštejete, koliko uprav je sedaj predvidenih, bodo lahko tisti, ki so malo vraževerni, začeli imeti pomisleke v zvezi s temi upravami.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Gospod Tone Anderlič, prosim.</p>
               </sp>
               <sp>
                  <speaker>TONE ANDERLIČ:</speaker>
                  <p>Spoštovani! Nimam druge izbire, kot da podprem ta amandma, čeprav je najbrž težko enotno pristopati do tega vprašanja, glede na to, da v tej državi nimamo urejeno kaj je to mestna občina, katere pristojnosti ima po zakonu o državni upravi in upravnih enotah. Nekatere stvari smo funkcionalno in kompetentno razdelili. Vendar me vodi k temu, da glasujem za ta amandma preprosto dejstvo, če smo se opredelili, da bomo imeli mestne občine in da bomo imeli nekatere funkcije decentralizirane, prenesene v nekatere nižje nivoje, in če je mestna občina tisto, kar naj bi imelo nekaj več, potem je to prvi argument, zaradi katerega bom to podprl.</p>
                  <p>Drugi argument je gotovo ta, nekaj jih je bilo tukaj že povedanih, ampak za mene je ta, da se je v tem bazenu v zadnjem obdobju število otrok, ki obiskujejo šole, toliko povečalo, da je tudi smiselno, da se tam ta uprava ustanovi in, konec koncev, neke zametke za to tudi že ima.</p>
                  <p>Mislim, da ne postavljamo te mreže šolskih uprav za vse večne čase, če se bodo stvari spremenile, se lahko tudi sedež prestavi, preseli, kakor se je to počelo tudi sedaj, ko so se posamezne stvari selile iz kraja v kraj. Zelo sem pa razočaran nad tem, da v tej državi ni enotnega pristopa za vse izpostave, za vse te regijske centre z upravami in da je od ministrstva do ministrstva popolnoma različno. Če govorimo o inšpekcijskih službah, ki sodijo pod eno ministrstvo in, recimo, druge upravne pristojnosti, ki jih ima drugo ministrstvo. V Vladi preprosto ne ve  drug za drugega kaj kdo dela in kje bo delal in kako bo delal.</p>
                  <p>Zato se mi zdi, da bi bilo nujno, da bi tudi poenotili in rekli: mestne občine na eni strani ali regijska središča ali kakorkoli drugače, bodo imele po decentraliziranem principu te in te izpostave, te in te pristojnosti, da bi to veljalo enotno za to državo.</p>
                  <p>Žal to ni tako in tudi zaradi tega, ker gre pri vsaki stvari po naključju, po nekem principu glasovanja, ki se zgodi, bom ta predlog tudi podprl. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Izvolite. Gospod Lojze Peterle ima besedo.</p>
               </sp>
               <sp>
                  <speaker>ALOJZ PETERLE:</speaker>
                  <p>Spoštovani! Rad bi videl to odločanje v povezavi s tem, kar nas čaka proti koncu leta. To se pravi proračun. Takrat bomo gotovo gledali, kje bi kaj še vzeli in kam drugam dali. Odločanje o novih upravah pomeni odločanje za nove stroške. Predpostavljam, da je Vlada pripravila ta predlog na strokovnih podlagah, čeprav bi imel tudi sam kakšno vprašanje, zakaj ne v kakšnem drugem centru, ampak se zanesem, da je ta predlog strokovno pripravljen. Vem, še iz nekaterih drugih služb, da je problem Velenja kot regionalnega centra nastopal v več zgodbah in bo treba to stvar razrešiti tudi v okviru kakšne druge razprave. Nisem pa za to, da bi imel en okoliš samo eno občino. Če tako razumem, bi imela v tem primeru ena uprava pokrivala samo ta okoliš ali pa spet pridemo v druge težave, katera občina bo zraven. Tako da se osebno ne nagibam k temu, da bi širili število uprav.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Ugotavljam, da ne. Prehajam k glasovanju.</p>
                  <p>Na glasovanje dajem najprej amandma pod točko 1. Ugotovimo sklepčnost! (54 prisotnih.)</p>
                  <p>Kdo je za? (11 poslancev.) Je kdo proti? (23 poslancev.)</p>
                  <p>Ugotavljam, da ta amandma ni sprejet.</p>
                  <p>Dajem na glasovanje amandma pod točko 2. Ugotovimo sklepčnost! (51 prisotnih.)</p>
                  <p>Kdo je za? (26 poslancev.) Je kdo proti? (20 poslancev.)</p>
                  <p>Ugotavljam, da je ta amandma sprejet.</p>
                  <p>Dajem na glasovanje še amandma pod točko 3. Ugotovimo sklepčnost! (49 prisotnih.)</p>
                  <p>Kdo je za? (19 poslancev.) Je kdo proti? (22 poslancev.)</p>
                  <p>Ugotavljam, da ta amandma ni sprejet.</p>
                  <p>Dajem na glasovanje 29. člen v celoti. Ugotovimo sklepčnost! (51 prisotnih.)</p>
                  <p>Kdo je za? (37 poslancev.) Je kdo proti? (8 poslancev.)</p>
                  <p>Ugotavljam, da smo člen sprejeli.</p>
                  <p>Dajem v obravnavo in na glasovanje 32. člen z dvema amandmajema.</p>
                  <p>Prvi: prvi odstavek 32. člena se spremeni, tako da se glasi: "Javni vrtci in šola morajo imeti za opravljanje dejavnosti vzgoje in izobraževanja zagotovljene strokovne delavce, ki imajo slovensko državljanstvo in predpisano izobrazbo, ter prostor in opremo v skladu z merili, ki jih sprejme minister na predlog pristojnega strokovnega sveta".</p>
                  <p>Šesti odstavek 32. se spremeni, tako da se glasi: "Zasebni vrtci in šole, ki izvajajo programe po posebnih pedagoških načeli, morajo izpolnjevati pogoje za strokovne delavce in opremo v skladu z merili, ki jih določi minister na predlog pristojnega strokovnega sveta, ter morajo izpolnjevati predpisane pogoje za prostor v javnem vrtcu oziroma šoli". Predlagatelj je poslanska skupina Socialdemokratske stranke Slovenije. Matični odbor in Vlada amandmaja ne podpirata.</p>
                  <p>Drugi: črta se četrti odstavek 32. člena. Predlagatelj je matični odbor. Vlada amandmaju ne nasprotuje. Želi kdo besedo? Prosim, izvolite gospod Štefan Kociper.</p>
               </sp>
               <sp>
                  <speaker>ŠTEFAN KOCIPER:</speaker>
                  <p>Hvala lepa. Nekoliko sem zadihan, se oproščam. Lepo pozdravljeni. Aamandma k temu členu se nanaša na delo z otroki in mladostniki z motnjami v razvoju. Zdi se mi, da smo v tem Državnem zboru dosegli resnično tudi visok konsens, da za tako imenovane otroke s posebnimi potrebami tudi dosežemo integracijo, tisto, kar je  gotovo bistveno oziroma je velik korak od dosedanje obravnave teh otrok v zavodih. Za vse, za katere je možna obravnava tudi v osnovnih šolah, da dosežemo tudi obravnavo in vključitev v redne šole. Za te otroke je prav tako pomembno, da tudi opredelimo področje oziroma delo strokovnih služb. In v tem amandmaju smo predlagali, mislim da gre za to. ...(Medsebojno pogovarjanje.)...</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Razpravljamo o 32. členu, stran 16. Imamo dva amandmaja še na strani 17.</p>
               </sp>
               <sp>
                  <speaker>ŠTEFAN KOCIPER:</speaker>
                  <p>Se oproščam, če sem prehiter pri reakciji. Ko bo torej tema o strokovnih službah v šolah in vrtcih, bom še enkrat prišel gor. Se oproščam.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Gospod Battelli, izvolite!</p>
               </sp>
               <sp>
                  <speaker>ROBERTO BATTELLI:</speaker>
                  <p>Hvala lepa. Kolegice in kolegi! Ta amandma predlaga, da naj imajo strokovni delavci obvezno slovensko državljanstvo. To je katastrofa za manjšinske šole. V kolikor bi seveda bili zmogli izobraževati in, da tako rečem, proizvajati vse učitelje, ki jih naše šole potrebujejo, potem bi bilo to seveda nesporno. Na žalost to ni tako. Morda bo za nekoga, čeprav sedi v parlamentu Republike Slovenije, bolj jasno, če povem naslednje. Podoben problem imajo tudi slovenske šole v Italiji. Nekateri učitelji prihajajo pač iz Slovenije in učijo v šolah, kjer imajo probleme s kadri in v kolikor je to sprejeto, bi seveda postavljali take pogoje, ki bi onemogočali normalno funkcioniranje teh šol. Enako velja, sem videl potem naprej, za obvezno znanje slovenskega jezika. To je pač relativna stvar, ni nujno, da vsi učitelji obvezno obvladajo aktivno slovenski jezik v teh šolah. To lahko velja za kakšne druge profile, ne pa za nekoga, ki uči, ne vem, matematiko ali kaj drugega. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Ugotavljam, da ne in prehajamo h glasovanju.</p>
                  <p>Na glasovanje dajem amandma pod točko 1. Ugotovimo sklepčnost! (49 prisotnih.)</p>
                  <p>Kdo je za? (9 poslancev.) Je kdo proti? (33 poslancev.)</p>
                  <p>Ugotavljam, da ta amandma ni bil sprejet.</p>
                  <p>Dajem na glasovanje amandma pod točko 2. Ugotovimo sklepčnost! (49 prisotnih.)</p>
                  <p>Kdo je za? (24 poslancev.) Je kdo proti? (8 poslancev.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje še 32. člen v celoti. Ugotovimo sklepčnost! (46 prisotnih.)</p>
                  <p>Kdo je za? (38 poslancev.) Je kdo proti? (2 poslanca.)</p>
                  <p>Ugotavljam, da smo ta člen sprejeli.</p>
                  <p>Dajem v obravnavo in na glasovanje 35. člen in dva amandmaja: v 35. členu se črta druga alinea, predlagatelj je Vlada, matični odbor podpira.</p>
                  <p>In drugi: doda se alinea, ki se glasi: "aktivno govori slovenski jezik". Predlagatelj je gospod Sašo Lap, matični odbor podpira, Vlada ne nasprotuje. Želi kdo besedo? Ugotavljam, da ne in prehajam na glasovanje.</p>
                  <p>Na glasovanje dajem naprej amandma pod točko 1. Ugotovimo sklepčnost! (46 prisotnih.)</p>
                  <p>Kdo je za? (34 poslancev.) Je kdo proti? (4 poslanca.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje še amandma pod točko 2. Ugotovimo sklepčnost! (52 prisotnih.)</p>
                  <p>Kdo je za? (38 poslancev.) Je kdo proti? (2 poslanca.)</p>
                  <p>Ugotavljam, da smo tudi ta amandma sprejeli.</p>
                  <p>Na glasovanje dajem 35. člen v celoti. Ugotovimo sklepčnost! (50 prisotnih.)</p>
                  <p>Kdo je za? (37 poslancev.) Je kdo proti? (1 poslanec.)</p>
                  <p>Ugotavljam, da smo ta člen sprejeli.</p>
                  <p>V obravnavo dajem 36. člen ter dva amandmaja: v 36. členu se črta druga alinea. Predlagatelj je Vlada, matični odbor podpira.</p>
                  <p>Drugi: doda se alinea, ki se glasi: "Aktivno govori slovenski jezik." Predlagatelj je gospod Sašo Lap, matični odbor podpira, Vlada ne nasprotuje. Ali želi kdo besedo? Ugotavljam, da ne in dajem prvi amandma na glasovanje. Ugotovimo sklepčnost! (51 prisotnih.)</p>
                  <p>Kdo je za? (38 poslancev.) Je kdo proti? (5 poslancev.)</p>
                  <p>Ugotavljam, da smo ta amandma sprejeli.</p>
                  <p>Na glasovanje dajem še amandma pod točko 2. Ugotovimo sklepčnost! (52 prisotnih.)</p>
                  <p>Kdo je za? (35 poslancev.) Je kdo proti? (3 poslanci.)</p>
                  <p>Ugotavljam, da smo ta amandma sprejeli.</p>
                  <p>Na glasovanje dajem še 36. člen v celoti. Ugotovimo sklepčnost! (49 prisotnih.)</p>
                  <p>Kdo je za? (34 poslancev.) Je kdo proti? (1 poslanec.)</p>
                  <p>Ugotavljam, da smo člen sprejeli.</p>
                  <p>V obravnavo dajem 37. člen - vložen je en sam amandma:  v četrtem odstavku 37. člena se besedilo "sedež opravljanja dejavnosti vzgoje in izobraževanja" nadomesti z besedilom "dejavnost vzgoje in izobraževanja" s "sedež opravljanja dejavnosti." Predlagatelj je matični odbor, Vlada amandma podpira. Ali želi kdo besedo? Ugotavljam, da ne in dajem ta amandma na glasovanje. Ugotovimo sklepčnost! (51 prisotnih.)</p>
                  <p>Kdo je za? (42 poslancev.) Je kdo proti? (1 poslanec.)</p>
                  <p>Ugotavljam, da smo amandma sprejeli.</p>
                  <p>Na glasovanje dajem še 37. člen v celoti. Ugotovimo sklepčnost! (52 prisotnih.)</p>
                  <p>Kdo je za? (37 poslancev.) Je kdo proti? (1 poslanec.)</p>
                  <p>Ugotavljam, da smo člen sprejeli.</p>
                  <p>V obravnavo dajem 31. člen in amandma: doda se nov drugi odstavek, ki se glasi: "V ustanovitvenem aktu javne osnovne šole se v skladu z merili za organizacijo javne mreže določi območje, na katerem imajo starši pravico vpisati otroka v to osnovno šolo, šolski okoliš." Predlagatelj je Vlada, matični odbor podpira. Ali želi kdo besedo? Ugotavljam, da ne in dajem ta amandma na glasovanje. Ugotovimo sklepčnost! (50 prisotnih.)</p>
                  <p>Kdo je za? (45 poslancev.) Je kdo proti? (Nihče.)</p>
                  <p>Ugotavljam, da smo amandma sprejeli.</p>
                  <p>Na glasovanje dajem še 41. člen v celoti. Ugotovimo sklepčnost! (45 prisotnih.)</p>
                  <p>Ponovno vas prosim, da ugotovim sklepčnost. (52 prisotnih.)</p>
                  <p>Kdo je za? (43 poslancev.) Je kdo proti? (1 poslanec.)</p>
                  <p>Ugotavljam, da smo člen sprejeli.</p>
                  <p>V obravnavo dajem 43. člen in amandma: drugi odstavek 43. člena se spremeni, tako da se glasi: "Javna šola se lahko ustanovi, če je zagotovljen vpis vsaj za en oddelek učencev, vajencev oziroma dijakov 1. in vseh naslednjih razredov oziroma letnikov." Predlagatelj je poslanska skupina Socialdemokratske stranke Slovenije, matični odbor in Vlada amandmaja ne podpirata. Želi kdo besedo? (Ne.) Amandma dajem na glasovanje. Ugotovimo sklepčnost! (53 prisotnih.)</p>
                  <p>Kdo je za? (13 poslancev.) Je kdo proti? (33 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje 43. člen v celoti. Ugotovimo sklepčnost! (54 prisotnih.)</p>
                  <p>Kdo je za? (40 poslancev.) Je kdo proti? (2 poslanca.)</p>
                  <p>Ugotavljam, da smo člen sprejeli.</p>
                  <p>Dajem v obravnavo dva predloga za nov 44.a člen. Prvi: za 44. členom se doda nov 44.a člen, ki se glasi: "44.a člen enota za izobraževanje odraslih. Šolo lahko ustanovi enota za izobraževanje odraslih za izvajanje programov osnovnega, poklicnega in splošnega izobraževanja odraslih in za razvijanje ter izvajanje programov izpopolnjevanja in usposabljanja. Take enote delujejo kot javni zavod za izobraževanje odraslih po določilih zakona za izobraževanje odraslih." Predlagatelj je poslanska skupina Združene liste socialnih demokratov in skupina poslancev s prvopodpisanim gospodom dr. Petrom Tancigom. Matični odbor in Vlada tega amandmaja ne podpirata, amandma se izključuje z drugim amandmajem, ki se glasi: doda se nov 44.a člen, ki se glasi: "44.a člen enota za izobraževanje odraslih. Šola lahko ustanovi enoto za izobraževanje odraslih za izvajanje programov osnovnega, poklicnega, strokovnega in splošnega izobraževanja odraslih in za razvijanje ter izvajanje programov izpopolnjevanja ter usposabljanja. Enota za izobraževanje odraslih deluje kot javni zavod." Predlagatelj je poslanska skupina Demokratske stranke, matični odbor in  Vlada amandmaja ne podpirata. Želi kdo besedo o teh dveh amandmajih, ki govorita o isti stvari? Ugotavljam, da ne in dajem prvega na glasovanje. Ugotovimo sklepčnost! (48 prisotnih.)</p>
                  <p>Kdo je za? (12 poslancev.) Je kdo proti? (24 poslancev.)</p>
                  <p>Ugotavljam, da ta amandma ni sprejet.</p>
                  <p>Dajem na glasovanje še drugi amandma. Ugotovimo sklepčnost! (44 prisotnih.) Ponovno vas prosim, da ugotovimo sklepčnost! (46 prisotnih.)</p>
                  <p>Kdo je za? (16 poslancev.) Je kdo proti? (22 poslancev.)</p>
                  <p>Ugotavljam, da amandma ni sprejet.</p>
                  <p>Ker gre za novi 44.a člen, mislim, da o tem v celoti nimamo kaj glasovati.</p>
                  <p>Gremo k 45. členu, kjer imamo tri amandmaje: v drugem odstavku 45. člena se besedilo "javne srednje šole" nadomesti z besedilom "javne poklicne šole, gimnazije". Besedilo "dva predstavnika dijakov" pa se nadomesti z besedilom "dva predstavnika vajencev in dijakov". V petem odstavku se za besedilom izmed članov doda beseda "ustanovitelja",  v sedmem odstavku se za besedo "mandat" doda vejica in besedo "vajencu". Predlagatelj je Vlada, matični odbor podpira.</p>
                  <p>Drugi: doda se nov sedmi odstavek, ki se glasi: "Ravnatelj in njegovi pomočniki ne morejo biti člani sveta vrtca oziroma šole." Dosedanji osmi odstavek se spremeni, tako da se glasi: "Svet javnega vrtca oziroma šole odloča z večino glasov vseh izvoljenih članov". Predlagatelj je poslanska skupina Socialdemokratske stranke Slovenije, matični odbor in Vlada ne podpirata amandmaja.</p>
                  <p>Tretji: v sedmem odstavku 45. člena se za besedo "statusom" doda beseda "vajenca". Predlagatelj je Vlada, matični odbor podpira. Želi kdo besedo? Ugotavljam, da ne in dajem na glasovanje amandma pod točko 1. Ugotovimo sklepčnost! (46 prisotnih.)</p>
                  <p>Kdo je za? (39 poslancev.) Je kdo proti? (Nihče.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje amandma pod točko 2. Ugotovimo sklepčnost! (50 prisotnih.)</p>
                  <p>Kdo je za? (11 poslancev.) Je kdo proti? (35 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje še amandma pod točko 3. Ugotovimo sklepčnost! (47 prisotnih.)</p>
                  <p>Kdo je za? (36 poslancev.) Je kdo proti? (Nihče.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje 45. člen v celoti. Ugotovimo sklepčnost! (49 prisotnih.)</p>
                  <p>Kdo je za? (32 poslancev.) Je kdo proti? (2 poslanca.)</p>
                  <p>Ugotavljam, da smo člen sprejeli.</p>
                  <p>K 46. členu imamo dva amandmaja: v prvem odstavku 46. člena se pred besedo "dijaki" doda besedo "vajenci". Predlagatelj je Vlada, matični odbor podpira.</p>
                  <p>In drugi: v drugem odstavku 46. člena se za besedo "staršev" doda besedo "vajencev". Predlagatelj je Vlada, matični odbor podpira. Želi kdo besedo? Ugotavljam, da ne in dajem prvi amandma na glasovanje. Ugotovimo sklepčnost! (48 prisotnih.)</p>
                  <p>Kdo je za? (35 poslancev.) Je kdo proti? (2 poslanca.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje še amandma pod točko 2. Ugotovimo sklepčnost! (54 prisotnih.)</p>
                  <p>Kdo je za? (35 poslancev.) Je kdo proti? (3 poslanci.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje še 46. člen v celoti. Ugotovimo sklepčnost! (47 prisotnih.)</p>
                  <p>Kdo je za? (34 poslancev.) Je kdo proti? (1 poslanec.)</p>
                  <p>Ugotavljam, da smo člen sprejeli.</p>
                  <p>Dajem v obravnavo 47. člen ter amandmaja. Prvi: na začetku odstavka se za besedilom "svet javnega vrtca oziroma šole" doda novo besedilo, ki se glasi: "imenuje in razrešuje ravnatelja vrtca oziroma šole". Predlagatelj je poslanska skupina Socialdemokratske stranke Slovenije, matični odbor podpira, Vlada ne nasprotuje.</p>
                  <p>In drugi: v 47. členu se za besedilom "v zvezi s statusom učenca" doda beseda "vajenca". Predlagatelj je Vlada, matični odbor podpira. Želi kdo besedo? Ugotavljam, da ne in dajem na glasovanje amandma pod točko 1. Ugotovimo sklepčnost! (51 prisotnih.)</p>
                  <p>Kdo je za? (43 poslancev.) Je kdo proti? (1 poslanec.)</p>
                  <p>Ugotavljam, da smo ta amandma sprejeli.</p>
                  <p>In dajem na glasovanje amandma pod točko 2. Ugotovimo sklepčnost! (44 prisotnih.) Ponovno vas prosim, da ugotovimo sklepčnost! (51 prisotnih.)</p>
                  <p>Kdo je za? (40 poslancev.) Je kdo proti? (Nihče.)</p>
                  <p>Ugotavljam, da smo amandma sprejeli.</p>
                  <p>Na glasovanje dajem še 47. člen v celoti. Ugotovimo sklepčnost! (45 prisotnih.) Ponovno vas prosim, da ugotovimo sklepčnost! (49 prisotnih.)</p>
                  <p>Kdo je za? (32 poslancev.) Je kdo proti? (1 poslanec).</p>
                  <p>Ugotavljam, da smo člen sprejeli.</p>
                  <p>Dajem v obravnavo 48. člen ter dva amandmaja. Prvi: v peti alinei 48. člena se na koncu pred vejico doda besedilo "in predavateljskega zbora". V štirinajsti alinei se vejica pred besedo "dijakov" nadomesti z besedo "in" ter črta besedilo "in študentov višjih šol". V osemnajsti alinei se črta besedilo "v soglasju z ustanoviteljem". Predlagatelj je Vlada. Matični odbor podpira.</p>
                  <p>Drugi: v prvem odstavku 48. člena se doda nova predzadnja alinea, ki se glasi: "Opravlja najmanj 1/4 tedenske učne obveznosti v skladu z zakoni in drugimi predpisi." Predlagatelj je poslanska skupina Socialdemokratske stranke Slovenije. Matični odbor in Vlada amandmaja ne podpirata. Vsebinsko pa je povezan še z nekaterimi naslednjimi amandmaji. Želi kdo besedo?</p>
                  <p>Dajem na glasovanje amandma pod točko 1. Ugotovimo sklepčnost! (50 prisotnih.)</p>
                  <p>Kdo je za? (37 poslancev.) Je kdo proti? (Nihče.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje amandma pod točko 2. Ugotovimo sklepčnost! (44 prisotnih.) Ponovno vas prosim, da ugotovimo sklepčnost! (51 prisotnih.)</p>
                  <p>Kdo je za? (12 poslancev.) Je kdo proti? (33 poslancev.)</p>
                  <p>Ugotavljam, da amandma ni bil sprejet.</p>
                  <p>Glede na povezanost, bom tako kot v prejšnjih primerih, prešel še k amandmajem k 59., 91. in 93. členu.</p>
                  <p>Amandma k 59. členu imate na 25 strani. Glasi se: v drugem odstavku se doda nova prva alinea, "ravnatelj". Predlagatelj je torej ista poslanska skupina. Matični odbor in Vlada amandmaja ne podpirata. Ugotovimo sklepčnost! (48 prisotnih.)</p>
                  <p>Kdo je za? (11 poslancev.) Je kdo proti? (29 poslancev.)</p>
                  <p>Ugotavljam, da ta amandma ni bil sprejet.</p>
                  <p>Amandma k 91. členu je na strani 35 in se glasi: prvi odstavek se spremeni, tako da se glasi: "Vzgojno-izobraževalno in drugo strokovno delo v javnem vrtcu oziroma šoli opravljajo vzgojitelji, pomočniki vzgojiteljev, ravnatelj, pomočnik ravnatelja, učitelji, predavatelji višjih šol, svetovalni delavci, knjižničarji in drugi strokovni delavci, ki z njimi sodelujejo pri izvajanju strokovnih nalog potrebnih za nemoteno delovanje vrtca oziroma šole, v nadaljnjem besedilu "strokovni delavci."                    </p>
                  <p>Drugi odstavek 91. člena se dopolni, tako da se glasi: "Strokovni delavci morajo imeti slovensko državljanstvo, obvladati slovenski knjižni jezik, imeti ustrezno izobrazbo, določeno s tem zakonom in drugimi predpisi ter opravljen strokovni izpit v skladu s tem zakonom."</p>
                  <p>Peti odstavek 91. člena se spremeni, tako da se glasi: "Smer strokovne izobrazbe za strokovne delavce v primerih, ko to določa zakon pa tudi stopnjo izobrazbe, sprejme minister na predlog pristojnega strokovnega sveta."</p>
                  <p>Predlagatelj je poslanska skupina Socialdemokratske stranke Slovenije. Matični odbor in Vlada tega amandmaja ne podpirata. Ugotovimo sklepčnost! (53 prisotnih.)</p>
                  <p>Kdo je za? (12 poslancev.) Je kdo proti? (29 poslancev.)</p>
                  <p>Ugotavljam, da amandma ni sprejet.</p>
                  <p>Na naslednji, 36. strani se začenja zadnji teh povezanih amandmajev, ki se glasi:</p>
                  <p>K 93. členu: prvi odstavek se spremeni, tako da se glasi: "Strokovni delavci v javni osnovni šoli so ravnatelj, pomočnik ravnatelja, učitelj, šolski svetovalni delavec, knjižničar in drugi strokovni delavci." Predlagatelj je ista poslanska skupina. Matični odbor amandmaja ne podpira. Ugotovimo sklepčnost! (51 prisotnih.)</p>
                  <p>Kdo je za? (10 poslancev.) Je kdo proti? (34 poslancev.)</p>
                  <p>Ugotavljam, da tudi ta amandma ni bil sprejet.</p>
                  <p>Najprej predlagam, glede na to, da sta bila to edina amandmaja k 48. in 59. členu, da glasujemo, da ne bomo kasneje pozabili, o teh dveh členih v celoti. Na glasovanje dajem torej 48. člen v celoti. Ugotovimo sklepčnost! (50 prisotnih.)</p>
                  <p>Kdo je za? (32 poslancev.) Je kdo proti? (1 poslanec.)</p>
                  <p>Ugotavljam, da smo ta 48. člen sprejeli.</p>
                  <p>Na glasovanje dajem še 59. člen v celoti, ker smo zavrnili edini amandma, ki je bil k temu členu vložen. Ugotovimo sklepčnost! (47 prisotnih.)</p>
                  <p>Kdo je za? (29 poslancev.) Je kdo proti? (1 poslanec.)</p>
                  <p>Ugotavljam, da smo tudi ta člen sprejeli.</p>
                  <p>Vračam se na 21. stran, kjer smo pri 49. členu. Vložen je en amandma: drugi odstavek 49. člena se dopolni, tako da se glasi: "Pomočnik ravnatelja opravlja najmanj eno četrtino tedenske učne obveznosti v skladu z zakoni in drugimi predpisi in opravlja naloge, za katere ga pisno pooblasti ravnatelj in ga nadomešča v njegovi odsotnosti." Predlagatelj je poslanska skupina Socialdemokratske stranke Slovenije. Matični odbor in Vlada tega amandmaja ne podpirata. Povezanost pa je brezpredmetna, ker smo o teh členih že glasovali. Želi kdo besedo o tem členu in o tem amandmaju? Ugotavljam, da ne in dajem amandma na glasovanje. Ugotovimo sklepčnost! (49 prisotnih.)</p>
                  <p>Kdo je za? (4 poslanci.) Je kdo proti? (33 poslancev.)</p>
                  <p>Ugotavljam, da amandmaja nismo sprejeli.</p>
                  <p>Dajem na glasovanje 49. člen v celoti.</p>
                  <p>Ugotovimo sklepčnost! (49 prisotnih.)</p>
                  <p>Kdo je za? (35 poslancev.) Je kdo proti? (Nihče.)</p>
                  <p>Ugotavljam, da smo ta člen sprejeli.</p>
                  <p>K 52. členu je bilo vloženih pet amandmajev, vendar je prvi umaknjen, zato ga ne bom bral. Drugi: besedilo 52. člena se spremeni, tako da se glasi: "Za ravnatelja javnega vrtca je lahko imenovan, kdor izpolnjuje pogoje za vzgojitelja ali svetovalnega delavca, ima najmanj 5 let delovnih izkušenj v vzgoji in izobraževanju ter ima naziv svetnik ali svetovalec oziroma najmanj 5 let naziv mentorja in opravljen ravnateljski izpit.</p>
                  <p>Za ravnatelja javne šole je lahko imenovan, kdor izpolnjuje pogoje za učitelja ali svetovalnega delavca na šoli, na kateri bo opravljal funkcijo ravnatelja, ima najmanj 5 let delovnih izkušenj v vzgoji in izobraževanju ter ima naziv svetnik ali svetovalec oziroma najmanj 5 let naziv mentor in opravljen ravnateljski izpit. Ravnatelja imenuje in razrešuje svet javnega vrtca oziroma šole. K imenovanju in razrešitvi si mora svet pridobiti soglasje ministra. Ravnatelj se imenuje za 4 leta.</p>
                  <p>Svet javnega vrtca oziroma šole si mora pred imenovanjem ali razrešitvijo ravnatelja pridobiti mnenje vzgojiteljskega, učiteljskega oziroma predavateljskega zbora in mnenje lokalne skupnosti, na območju katere ima javni vrtec oziroma šola sedež, kadar je ustanovitelj javne šole oziroma šole samoupravna narodna skupnost, pa tudi mnenje te skupnosti. Vzgojiteljski, učiteljski oziroma predavateljski zbor o mnenju glasujejo tajno.</p>
                  <p>Če organ oziroma skupnosti iz petega odstavka tega člena ne dajo mnenja v dvajsetih dneh od dneva, ko so bili zanj zaprošeni, lahko svet imenuje oziroma razreši ravnatelja brez tega mnenja". Predlagatelj je Vlada, matični odbor podpira. Ker ta amandma spreminja člen v celoti, v primeru, da ga sprejmemo, seveda o ostalih amandmajih ne bomo glasovali, kot nas opozarja opomba.</p>
                  <p>Naslednji amandma: na koncu drugega odstavka 52. člena se črta besedilo "in opravljen ravnateljski izpit". V tretjem odstavku 52. člena se črta zadnji stavek: "K imenovanju o razrešitvi si mora svet pridobiti soglasje ministra". V četrtem odstavku 52. člena se na koncu stavka doda novo besedilo, ki se glasi: "in prosvetne zbornice o strokovnem delu ravnatelja ter strokovno mnenje ustanovitelja šole o delu ravnatelja kot dobrega gospodarja". Predlagatelj je poslanska skupina Socialdemokratske stranke Slovenije, matični odbor in Vlada ne podpirata. Četrti. Ta amandma je umaknjen. In zadnji: v četrtem odstavku 52. člena se za besedo "učiteljskega" beseda "oziroma" nadomesti z vejico in na koncu stavka pred besedo "zbora" doda besedilo "oziroma predavateljskega". Predlagatelj je Vlada, matični odbor ne podpira. Želi kdo besedo? Ugotavljam, da ne in dajem amandma pod točko 2 na glasovanje. Ugotovimo sklepčnost! (46 prisotnih.)</p>
                  <p>Kdo je za? (36 poslancev.) Je kdo proti? (3 poslanci.)</p>
                  <p>Ugotavljam, da smo ta amandma sprejeli. S tem so seveda vsi ostali amandmaji odpadli.</p>
                  <p>Dajem na glasovanje 52. člen v celoti. V celoti je spremenjen, se opravičujem.</p>
                  <p>Prehajamo k 54. členu, kjer imamo dva amandmaja: v prvem odstavku 54. člena se črta besedilo "in opravljeno šolo za ravnatelje oziroma opravljeni ravnateljski izpit." Drugi odstavek 54. člena se spremeni, tako da se glasi: "Direktorja imenuje in razrešuje svet zavoda. Pred imenovanjem in razrešitvijo si mora pridobiti mnenje Prosvetne zbornice o strokovnem delu ravnatelja ter strokovno mnenje ustanovitelja šole o delu ravnatelja kot dobrega gospodarja." Predlagatelj je poslanska skupina SDSS, matični odbor in Vlada ne podpirata. Povezanost pa ne pride več v poštev.</p>
                  <p>Drugi: v 54. členu se doda nov tretji odstavek, ki se glasi: "Direktor se imenuje za 4 leta. Če funkcijo direktorja opravlja ravnatelj ene izmed organizacijskih enot, se lahko z aktom o ustanovitvi določi tudi krajši mandat, vendar ne manj kot 2 leti." Predlagatelj je matični odbor, Vlada ne podpira. Ali želi kdo besedo o teh amandmajih in o členu? Ugotavljam, da ne in dajem na glasovanje najprej amandma pod točko 1. Ugotovimo sklepčnost! (44 prisotnih.) Ugotovimo sklepčnost! (48 prisotnih.)</p>
                  <p>Kdo je za? (7 poslancev.) Je kdo proti? (32 poslancev.)</p>
                  <p>Ugotavljam, da amandma ni sprejet.</p>
                  <p>Na glasovanje dajem še drugi amandma. Ugotovimo sklepčnost! (36 prisotnih.) Ugotovimo sklepčnost! (49 prisotnih.)</p>
                  <p>Kdo je za? (32 poslancev.) Je kdo proti? (Nihče.)</p>
                  <p>Ugotavljam, da smo sprejeli ta amandma.</p>
                  <p>Na glasovanje dajem 54. člen v celoti. Ugotovimo sklepčnost! (48 prisotnih.)</p>
                  <p>Kdo je za? (36 poslancev.) Je kdo proti? (Nihče.)</p>
                  <p>Ugotavljam, da smo ta člen sprejeli.</p>
                  <p>V obravnavo dajem 55. člen in amandma. V drugem odstavku 55. člena se za besedo "učiteljskega" beseda "oziroma" nadomesti z vejico in na koncu stavka pred besedo "zbora" doda besedilo "oziroma predavateljskega." Predlagatelj je Vlada, matični odbor podpira. Ali želi kdo besedo? Ugotavljam, da ne in dajem ta amandma na glasovanje. Ugotovimo sklepčnost! (50 prisotnih.)</p>
                  <p>Kdo je za? (38 poslancev.) Je kdo proti? (Nihče.)</p>
                  <p>Ugotavljam, da smo ta amandma sprejeli.</p>
                  <p>Na glasovanje dajem še 55. člen v celoti. Ugotovimo sklepčnost! (51 prisotnih.)</p>
                  <p>Kdo je za? (32 poslancev.) Je kdo proti? (Nihče.)</p>
                  <p>Ugotavljam, da smo ta člen v celoti sprejeli.</p>
                  <p>V obravnavo dajem 57. člen in dva amandmaja. Prvi je amandma na amandma Vlade pod točko 2: drugi odstavek amandmaja Vlade se črta. Predlagatelj je Vlada, matični odbor amandmaja ne podpira in ta amandma, na katerega se to nanaša: v 57. členu se dodata nov tretji in nov četrti odstavek, ki se glasita: "Ravnatelj in direktor se imenujeta za 4 leta. Če funkcijo direktorja opravlja ravnatelj ene izmed organizacijskih enot, se lahko z aktom o ustanovitvi določi tudi krajši mandat, vendar ne manj kot 2 leti. Ravnatelj oziroma direktor lahko začne opravljati funkcijo ravnatelja oziroma direktorja, ko pridobi soglasje ustanovitelja." Predlagatelj je Vlada, matični odbor amandmaja ne podpira, ampak, kot ste videli, vlaga amandma na ta amandma. Ali želi kdo besedo?</p>
                  <p>Ugotavljam, da ne in dajem amandma na amandma pod točko 1 na glasovanje. Ugotovimo sklepčnost! (47 prisotnih.)</p>
                  <p>Kdo je za? (11 poslancev.) Je kdo proti? (26 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje amandma pod točko 2. Ugotovimo sklepčnost! (39 prisotnih.) Ponovno vas prosim, da ugotovimo sklepčnost! (52 poslancev.)</p>
                  <p>Kdo je za? (5 poslancev.) Je kdo proti? (32 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje 57. člen v celoti. Ugotovimo sklepčnost! (47 prisotnih.)</p>
                  <p>Kdo je za? (27 poslancev.) Je kdo proti? (1 poslanec.)</p>
                  <p>Ugotavljam, da smo 57. člen v celoti sprejeli.</p>
                  <p>To je za dopoldanski del zasedanja dovolj. Nadaljevali bomo ob 14.00 uri na tem mestu, kjer smo zdaj nehali. Hvala lepa.</p>
               </sp>
               <stage>(Seja je bila prekinjena ob 12.24 uri in se je nadaljevala ob 14.10 uri).</stage>
               <sp>
                  <speaker>PODPREDSEDNIK DR. LEV KREFT:</speaker>
                  <p>Spoštovane kolegice poslanke, spoštovani kolegi poslanci, gospe in gospodje! Nadaljujemo  zasedanje Državnega zbora na njegovi 34. seji.</p>
                  <p>Novih obvestil o upravičenih... Gospa Danica Simšič se je pravkar opravičila za prvo uro popoldanskega dela zasedanja.</p>
                  <p>Sicer pa prosim, da ugotovimo prisotnost v dvorani. Ugotavljamo prisotnost v dvorani! (52 prisotnih.)</p>
                  <p>Ugotavljam, da je Državni zbor sklepčen in lahko odloča.</p>
                  <p>Nadaljevali bomo seveda s 63. členom predloga zakona o organizaciji in financiranju vzgoje in izobraževanja, ki ga imamo v drugi obravnavi.</p>
                  <p>Hkrati vas obveščam, da bo danes ob 17. uri v velikem salonu Državnega zbora seja Odbora za mednarodne odnose, ki je zaprtega značaja, kar pomeni, da prosim članice in člane tega odbora, da se seje udeležijo. To je obvestilo.</p>
                  <p>Prehajam k 63. členu <title>PREDLOGA ZAKONA O ORGANIZACIJI IN FINANCIRANJU VZGOJE IN IZOBRAŽEVANJA</title>, ki ga imamo v drugi obravnavi kot <title>21. TOČKO DNEVNEGA REDA</title>.</p>
                  <p>V obravnavo dajem 63. člen in dva amandmaja.</p>
                  <p>Prvi: besedilo prvega odstavka 63. člena se spremeni, tako da se glasi: "Strokovni aktiv sestavljajo vzgojitelji otrok istega starostnega obdobja oziroma vzgojitelji otrok različnega starostnega obdobja glede na potrebe načrtovanja dela po dislociranih enotah, tematskih sklopih oziroma po interesnih področjih učitelji oziroma predavatelji istega predmeta oziroma predmetnih področij". Predlagatelj je poslanska skupina Demokratske stranke. Odbor in Vlada se nista opredeljevala. Umik amandmaja je bil napovedan, izključuje se z amandmajem pod točko 2.</p>
                  <p>Točka 2: prvi in drugi odstavek 63. člena naj se spremenita, tako da se glasita: "Strokovne aktive v vrtcu sestavljajo vzgojitelji in pomočniki vzgojiteljev. Strokovne aktive v šoli sestavljajo učitelji oziroma predavatelji istega predmeta oziroma predmetnih področij. Strokovni aktivi v vrtcu obravnavajo vzgojno delo, dajo vzgojiteljskemu zboru predloge za izboljšanje vzgojnega dela, obravnavajo pripombe staršev ter opravljajo druge strokovne naloge določene v letnem načrtu". Predlagatelj je gospod Tone Partljič. Matični odbor ta amandma podpira, Vlada prav tako. Gospod Tone Peršak? Umik velja in s tem tudi podpora točki 2. To se pravi, predlagatelj prvega amandmaja ga umika in podpira točko 2.</p>
                  <p>Želi kdo besedo? Ugotavljam, da ne in dajem amandma pod točko 2, ki je sedaj ostal edini, na glasovanje. Ugotovimo sklepčnost! (48 prisotnih)</p>
                  <p>Kdo je za? (26 poslancev.) Je kdo proti? (4 poslanci).</p>
                  <p>Ugotavljam, da smo ta amandma sprejeli in dajem na glasovanje še 63. člen v celoti. Ugotovimo sklepčnost! (53 prisotnih.)</p>
                  <p>Kdo je za? (32 poslancev.) Je kdo proti? (Nihče.)</p>
                  <p>Ugotavljam, da smo člen sprejeli.</p>
                  <p>K 65. členu sta vložena dva amandmaja. Prvi: v četrtem odstavku 65. člena se doda nova šesta alinea, ki se glasi: "Voli predstavnike v svet vrtca oziroma šole". Predlagatelj je matični odbor, Vlada ne nasprotuje.</p>
                  <p>Izključuje s z naslednjim amandmajem: v četrtem odstavku se doda nova šesta alinea: "izvoli tri predstavnike v svet vrtca oziroma šole". Predlagatelj je poslanska skupina SDSS. Matični odbor in Vlada ne podpirata. Želi kdo besedo? Ugotavljam, da ne in dajem prvega na glasovanje. Ugotovimo sklepčnost! (49 prisotnih.)</p>
                  <p>Kdo je za? (25 poslancev.) Je kdo proti? (2 poslanca.)</p>
                  <p>Ugotavljam, da smo ta amandma sprejeli, zato je naslednji amandma brezpredmeten. Proceduralno, gospod Jožef Kopše, izvolite.</p>
               </sp>
               <sp>
                  <speaker>JOŽEF KOPŠE:</speaker>
                  <p>Gospod podpredsednik, pri 65. členu prvi amandma, kjer je opomba, amandma se izključuje z amandmajem pod točko 2. Po moje bi morali dati najprej amandma pod točko 2 na glasovanje, potem pa amandma pod točko 1. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Predlagatelj amandmaja pod točko 1 je matični odbor in kolikor se jaz spoznam na poslovnik, je to samo po sebi odločilno, poleg tega je pač bolj oddaljen od predloga. Taka je bila ocena sestavljavca pregleda. Morali bi pa na to opozoriti, preden smo začeli glasovati, kajti vrstni red glasovanja določa pregled. Na glasovanje dajem 65. člen v celoti. Ugotovimo sklepčnost! (49 prisotnih.)</p>
                  <p>Kdo je za? (35 poslancev.) Je kdo proti? (3 poslanci.)</p>
                  <p>Ugotavljam, da smo ta člen sprejeli.</p>
                  <p>K 66. členu so bili vloženi štirje amandmaji, vendar je zdaj četrti spremenjen, tako da smo iz njega dobili dva amandmaja in spremenjen drugi stavek, ki postaja samostojni amandma v drugem besedilu, na kar vas bom posebej opozoril, ko bom prišel do tega mesta.</p>
                  <p>Torej prvi: na koncu prvega odstavka se doda besedilo: "V javnem zavodu za izobraževanje odraslih se organizira svetovalna služba za svetovanje odraslim, za vključevanje v izobraževanje za pomoč izvajalcem in udeležencem pri izbiri načina in metod učenja ter za svetovanje pri samostojnem učenju". Predlagatelj je skupina poslancev s prvopodpisanim doktorjem Petrom Tancigom. Matični odbor in Vlada ga ne podpirata.</p>
                  <p>Drugi: v prvem odstavku 66. člena se besedi "se organizira" nadomestita z besedo "deluje". Predlagatelj je poslanska skupina SKD, matični odbor podpira, Vlada ne nasprotuje.</p>
                  <p>Tretji pa ostaja s prvim delom, doda se nov drugi odstavek: "Svetovalna služba sodeluje tudi pri pripravi prilagojenih individualnih načrtov na teamskih in pri individualnih strokovnih obravnavah otrok s posebnimi potrebami". Ta amandma predlaga poslanska skupina SKD, matični odbor in Vlada ga ne podpirata. V pregledu imate kot drugi stavek navedeno besedilo, ki pa se zdaj kot poseben samostojni amandma glasi takole: doda se nov, tretji odstavek: "Svetovalno službo sestavljajo praviloma psiholog, socialni delavec, pedagog oziroma socialni pedagog. Sestavo svetovalne službe in normative določi minister." Popravek oziroma spremembo je vložila ista poslanska skupina Slovenskih krščanskih demokratov.</p>
                  <p>In naslednji, zadnji vloženi amandma pod številko 4 ga imate v pregledu: v 66. členu se doda nov drugi odstavek, ki se glasi: "Svetovalna služba sodeluje pri pripravi in izvedbi individualiziranih programov za otroke s posebnimi potrebami." Predlagatelj je matični odbor, Vlada ne nasprotuje. Ali želi kdo besedo o tem členu in amandmajih? Gospod Kociper.</p>
               </sp>
               <sp>
                  <speaker>ŠTEFAN KOCIPER:</speaker>
                  <p>Hvala, gospod podpredsednik. Tokrat nisem zadihan in med odmorom sem predihal še enkrat amandma, ki ga je vložila poslanska skupina Slovenskih krščanskih demokratov in vodja poslanske skupine je predlagal tudi spremembo, tako kot je že predsedujoči prebral. Sporen ni redakcijski amandma pod številko 2 in zdaj tudi ni sporen amandma pod številko 3, ki je zdaj razpadel v dva amandmaja. O tem sva se tudi s predsednikom odbora gospodom Mogetom uspešno posvetovala in sodelovala. Prvi del amandmaja, ko govori, da svetovalna služba sodeluje tudi pri pripravi prilagojenih individualnih načrtov na teamskih in pri individualnih strokovnih obravnavah otrok s posebnimi potrebami, ni bil za odbor - tako mi je zagotovil gospod Moge - sporen. Gre torej za to, kar je bilo v tem členu spuščeno, je pa vsebina tega in zakona o osnovni šoli in drugih zakonov s posameznih področij, tako da so tukaj tudi zajeti otroci s posebnimi potrebami in za te otroke država oziroma minister zagotavlja ustrezno strokovno obravnavo. Ta amandma pravzaprav zajema tudi amandma odbora, je pa - upam si reči - toliko kvalitetnejši, ker ima vključeno tudi teamsko obravnavo. Prihajam iz zavoda oziroma sem delal tudi kot ravnatelj v specialnih zavodih za te otroke, tako da s tega strokovnega vidika mi lahko verjamete, da je pristop tak, da ni samo individualna obravnava, ampak so tudi teamske in zato je za toliko ta del tudi kompleksnejši in bolj dorečen.</p>
                  <p>Drugi stavek na strani 27 zgoraj je pa modificiran, tako da je tudi sprejemljiv za vse. Gre za to, da je svetovalna služba tukaj poimenovana. Ni več brezimna, brezosebna, ampak so našteti tisti, ki so v dosedanji praksi šol teh zavodov tudi delovali. To so psiholog, socialni delavec, pedagog in ali oziroma socialni pedagog in v tem je dopolnjeno, da so to praviloma ti profili in da normative in sestavo svetovalne službe določi minister, tako da ta zadeva ministra v ničemer ne omejuje in pričakujem, da bo gospod minister to podprl. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala. Besedo ima gospod Moge.</p>
               </sp>
               <sp>
                  <speaker>RUDI MOGE:</speaker>
                  <p>Gospod podpredsednik, hvala za besedo. Glede na to, da je tretji amandma razpadel v dva amandmaja, moram povedati, da je verjetno sprejemljivo, govorim v svojem imenu, da podpremo drugi amandma, kajti odbor je ravno četrti amandma vložil zaradi tega, ker zanj ni bila sprejemljiva druga alinea prvotnega tretjega amandmaja. Nasprotovali smo temu, da bi bila svetovalna služba na vsaki šoli sestavljena iz psihologa, socialnega delavca in pedagoga, ne glede na to, koliko učencev ima taka šola, ker za manjše šole je verjetno dovolj, če na njej sestavlja svetovalno službo, recimo, psiholog ali pa pedagog in je socialni delavec odveč. Zdajšnja dikcija, ki jo je  predložila poslanska skupina SKD, je sprejemljiva, ker pravi: praviloma in bo minister verjetno v normativih določil zdaj, za kakšno šolo približno naj bo sestavljen, v kolikšnem obsegu team, ki bo izvajal svetovalno službo. Torej drugi amandma gospoda Kocipra bi bil sprejemljiv, medtem ko prvi amandma pa se mi zdi, da je amandma odbora bolj splošen in ker je druga obravnava, bo verjetno tukaj potrebno potem še te stvari seveda izpiliti do zadnjega odločanja v Državnem zboru.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Gospod minister, izvolite.</p>
               </sp>
               <sp>
                  <speaker>DR. SLAVKO GABER:</speaker>
                  <p>Gospod podpredsednik, gospe in gospodje! Ko berem sedaj te amandmaje, ki smo jih dobili na mizo, se strinjam, da so bližje rešitvam, ki smo jih iskali, vendar pa se bojim, in to je potrebno povedati že sedaj tukaj, da bo zato, da bi bile dikcije popolnoma sprejemljive, verjetno potrebno v tretji obravnavi priti z redakcijo, to pomeni z amandmaji. Svetovalno službo sestavljajo praviloma psiholog, socialni delavec in pedagog, je zapis, ki bo dvakrat sporen. Po eni strani bomo imeli veliko večje probleme, kot mi na ministrstvu, probleme v relaciji z univerzo, z oddelki na posamičnih fakultetah, ki se nikakor ne strinjajo, da so vsi tukaj zapisani pravi za to, da ta posel opravljajo. Ampak to je zgolj prvi del problema. Drugi del problema, ki je v večji meri naš, pa je ta oziroma je pravzaprav res da problem sistema in s tem tudi ministrstva, pa je v tem, da tudi na velikih šolah team psiholog, socialni delavec in pedagog oziroma socialni pedagog kot team presega smiselno normativ, torej smiselno število tistih, ki jih lahko v šoli zaposlimo zato, da opravljajo te, sicer izjemno pomembne naloge, ki tej službi pritičejo. Kar nekaj problemov je, če poizkušam reči na kratko, zato bi moja želja bila, da ostanemo pri splošnejših formulacijah, ki so bile sprejete tudi na odboru, vendar pa seveda, če se boste odločili drugače, bomo iskali najbolj smiselno rešitev še do tretje obravnave. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Ugotavljam, da ne in prehajam h glasovanju. Na glasovanje dajem najprej amandma, ki ga imate na strani 26 pregleda pod točko 1.</p>
                  <p>Ugotovimo sklepčnost! (54 prisotnih.)</p>
                  <p>Kdo je za? (2 poslanca.) Je kdo proti? (37 poslancev.)</p>
                  <p>Ugotavljam, da ta amandma ni bil sprejet.</p>
                  <p>Na glasovanje dajem amandma pod točko 2. Ugotovimo sklepčnost! (43 prisotnih.) Ugotovimo sklepčnost! (48 prisotnih.)</p>
                  <p>Kdo je za? (35 poslancev.) Je kdo proti? (Nihče.)</p>
                  <p>Ugotavljam, da smo ta amandma sprejeli.</p>
                  <p>Na glasovanje dajem amandma, ki se glasi: "Svetovalna služba - to je nov drugi odstavek - sodeluje tudi pri pripravi prilagojenih individualnih načrtov na teamskih in pri individualnih strokovnih obravnavah otrok s posebnimi potrebami." Ugotovimo sklepčnost! (50 prisotnih.)</p>
                  <p>Kdo je za? (17 poslancev.) Je kdo proti? (21 poslancev.)</p>
                  <p>Ugotavljam, da ta amandma ni bil sprejet.</p>
                  <p>Na glasovanje dajem nov amandma, ki ga nimate v pregledu, za nov tretji odstavek, ki se glasi: "Svetovalno službo sestavljajo praviloma psiholog, socialni delavec, pedagog oziroma socialni pedagog. Sestavo svetovalne službe in normative določi minister." Ugotovimo sklepčnost! (47 prisotnih.)</p>
                  <p>Kdo je za? (33 poslancev.) Je kdo proti? (2 poslanca.)</p>
                  <p>Ugotavljam, da je bil ta amandma sprejet.</p>
                  <p>To pomeni, da točka 4 odpade. Mislim, da v tem primeru ne, gospod Moge. Ta se nanaša na vsebino dela službe, ne na njeno sestavo. Zato sprašujem.</p>
               </sp>
               <sp>
                  <speaker>RUDI MOGE:</speaker>
                  <p>Hvala za besedo. Glede na to, da nismo izglasovali prvega amandmaja k 3. točki, je zdajle aktualen ta amandma in moramo glasovati o njem, ker je prejšnji amandma razpadel v dva dela.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Na glasovanje dajem še amandma pod točko 4. Ugotovimo sklepčnost! (43 prisotnih.) Ugotovimo sklepčnost! (55 prisotnih.)</p>
                  <p>Kdo je za? (35 poslancev.) Je kdo proti? (Nihče.)</p>
                  <p>Ugotavljam, da smo ta amandma sprejeli.</p>
                  <p>Na glasovanje dajem 66. člen v celoti. Ugotovimo sklepčnost! (52 prisotnih.)</p>
                  <p>Kdo je za? (32 poslancev.) Je kdo proti? (1 poslanec.)</p>
                  <p>Ugotavljam, da smo člen sprejeli.</p>
                  <p>Amandma k 67. členu smo že sprejeli z glasovanjem. Na glasovanje dajem 67. člen v celoti. Ugotovimo sklepčnost! (48 prisotnih.)</p>
                  <p>Kdo je za? (34 poslancev.) Je kdo proti? (Nihče.)</p>
                  <p>Ugotavljam, da smo ta člen sprejeli.</p>
                  <p>K 69. členu je vložen amandma: v zadnje stavku prvega odstavka 69. člena se za besedilo "ali drugega zavoda" doda besedilo "oziroma druge pravne osebe javnega prava". Predlagatelj je Vlada. Matični odbor amandma podpira.</p>
                  <p>Želi kdo besedo? Ugotavljam, da ne in dajem amandma na glasovanje. Ugotovimo sklepčnost! (43 prisotnih.) Ponovno vas prosim, da ugotovimo sklepčnost! (52 prisotnih.)</p>
                  <p>Kdo je za? (29 poslancev.) Je kdo proti? (Nihče.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje še 69. člen v celoti. Ugotovimo sklepčnost! (48 prisotnih.)</p>
                  <p>Kdo je za? (29 poslancev.) Je kdo proti? (Nihče.)</p>
                  <p>Ugotavljam, da smo člen sprejeli.</p>
                  <p>V obravnavo dajem 71. člen in amandma, ki ga nimate v pregledu. Glasi pa se: "v členu se črtata tretji in četrti odstavek". Amandma je vložila poslanska skupina Slovenskih krščanskih demokratov.</p>
                  <p>Želi kdo besedo? Prosim, gospod Ignac Polajnar, izvolite.</p>
               </sp>
               <sp>
                  <speaker>IGNAC POLAJNAR:</speaker>
                  <p>Hvala lepa, gospod predsedujoči. Spoštovani. Vložili smo to dopolnilo v prepričanju, da bi bilo dobro, ko bi se o tem še pogovarjali, ko bo zakon v pripravi za tretje branje, ker mislim, da je avtonomija šolskega prostora sicer ustrezna kategorija, samo po našem mnenju je vprašanje, če je res potrebno posebej tu izločiti versko dejavnost v tretjem in četrtem odstavku. Mislimo, da naslednji odstavek to dovolj dobro zajema in ne vidimo posebnih razlogov, zakaj bi moralo biti posebej za versko dejavnost to opredeljeno. Se nam zdi prav, da je za politične stranke. Nekako se nam ne zdi, da ti dve kategoriji ne gresta skupaj, tudi če gre za to, da se prepovedujeta, se pravi dejavnost političnih strank in verska dejavnost. Gre vendarle za dva različna spektra vprašanj v tej zvezi. Menimo, da bi bilo prav to določilo sedaj dopolnilno sprejeti, da se še lahko potem za tretje branje ugotovi koliko je mogoče, če je res treba preoblikovati vse, kar je v zvezi z versko dejavnostjo. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Gospod minister, izvolite.</p>
               </sp>
               <sp>
                  <speaker>DR. SLAVKO GABER:</speaker>
                  <p>Gospod podpredsednik, gospe in gospodje! Mi smo določila, ki jih sedaj citiram na pamet, tretjega odstavka mislim, vnesli na zahtevo in na osnovi razprave tukaj v Državnem zboru. Posebej je bilo želeno, naj konfensionalno dejavnost natančneje opredelimo, da ne bi šlo za vse, kar si že bodi, ker je pač mogoče pod tem pojmom razumeti, zato verjamemo, da je bolje imeti določeno situacijo, kot pa razpršeno odprto polje razumevanja tega vprašanja. Zato verjamemo, da bi kazalo ostati pri naši formulaciji člena. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Ugotavljam, da ne in dajem amandma: v členu se črtata tretji in četrti odstavek, na glasovanje. Ugotovimo sklepčnost! (49 prisotnih.)</p>
                  <p>Kdo je za? (12 poslancev.) Je kdo proti? (33 poslancev.)</p>
                  <p>Ugotavljam, da ta amandma ni bil sprejet.</p>
                  <p>Dajem na glasovanje še 71. člen v celoti. Ugotovimo sklepčnost! (41  prisotnih.) Ponovno vas prosim, da ugotovimo sklepčnost! (51 prisotnih.)</p>
                  <p>Kdo je za? (32 poslancev.) Je kdo proti? (2 poslanca).</p>
                  <p>Ugotavljam, da smo ta člen sprejeli.</p>
                  <p>K 72. členu je vložen amandma, ki se glasi: v 72. členu se črta besedilo: Zavodu za vzgojo in izobraževanje. Predlagatelj je Vlada. Matični odbor podpira. Želi kdo besedo? Ugotavljam, da ne in dajem amandma na glasovanje. Ugotovimo sklepčnost! (39 prisotnih.) Jaz bi ponovno prosil, da ugotovimo sklepčnost! (49 poslancev.)</p>
                  <p>Kdo je za? (32 poslancev.) Je kdo proti? ( Nihče.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje še 72. člen. Prosim, da ugotovimo sklepčnost! (50 prisotnih.)</p>
                  <p>Kdo je za? (38 poslancev.) Je kdo proti? (Nihče.)</p>
                  <p>Ugotavljam, da smo člen sprejeli.</p>
                  <p>K 73. členu sta dva amandmaja: v drugem odstavku 73. člena se za besedo "minister" doda vejico in naslednje besedilo: "razen za predšolsko vzgojo, ki jo dodeli lokalna skupnost". Predlagatelj je Vlada, matični odbor podpira.</p>
                  <p>In drugi: četrti odstavek 73. člena se dopolni, tako da se pred besedilom "rok, v katerem bodo obveščeni o izbiri", doda besedilo "kriteriji za izbiro". Predlagatelj je matični odbor, Vlada amandma podpira. Želi kdo besedo? Ugotavljam, da ne in dajem najprej prvi amandma na glasovanje.</p>
                  <p>Ugotovimo sklepčnost! (51 prisotnih.)</p>
                  <p>Kdo je za? (37 poslancev.) Je kdo proti? (1 poslanec.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje še amandma pod točko 2.</p>
                  <p>Ugotovimo sklepčnost! (45 prisotnih.) Ponovno vas prosimo, da ugotovimo prisotnost! (45 prisotnih.)</p>
                  <p>Kdo je za? (39 poslancev.) Je kdo proti? (1 poslanec.)</p>
                  <p>Ugotavljam, da smo drugi amandma sprejeli.</p>
                  <p>Dajem na glasovanje še 73. člen v celoti.</p>
                  <p>Ugotovimo sklepčnost! (45 prisotnih.) Ponovno vas prosim, da ugotovimo sklepčnost! (51 prisotnih.)</p>
                  <p>Kdo je za? (38 poslancev.) Je kdo proti? (1 poslanec.)</p>
                  <p>Ugotavljam, da smo sprejeli.</p>
                  <p>K 77. členu so vloženi trije amandmaji: črta se peta alinea. Predlagatelj je gospod Sašo Lap. Matični odbor in Vlada ne podpirata. Drugi: doda se nov drugi odstavek, ki se glasi: "Javni in zasebni vrtci in šole se ne smejo financirati iz denarja političnih strank." Predlagatelj je Poslanska skupina SDSS, matični odbor in Vlada ne podpirata.</p>
                  <p>Amandma se izključuje z amandmajem pod točko 3. ta pa je: v 77. členu se doda nov drugi odstavek, ki se glasi: "Šole, ki izvajajo javno veljavne programe, po katerih se pridobi javno veljavna izobrazba ter javni in zasebni vrtci se ne smejo financirati iz sredstev političnih strank". Predlagatelj je matični odbor, Vlada podpira. Želi kdo besedo? Ugotavljam, da nihče in dajem amandmaje pod 1. na glasovanje.</p>
                  <p>Ugotovimo sklepčnost! (48 prisotnih.)</p>
                  <p>Kdo je za? (11 poslancev.) Je kdo proti? (24 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje amandma pod točko 2. Ugotovimo sklepčnost! (46 prisotnih.)</p>
                  <p>Kdo je za? (15 poslancev.) Je kdo proti? (23 poslancev.)</p>
                  <p>Ugotavljam, da amandma ni bil sprejet</p>
                  <p>Dajem na glasovanje še amandma pod točko 3. Ugotovimo sklepčnost! (53 prisotnih.)</p>
                  <p>Kdo je za? (34 poslancev.) Je kdo proti? (1 poslanec.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje 77. člen v celoti. Ugotovimo sklepčnost! (49 prisotnih.)</p>
                  <p>Kdo je za? (35 poslancev.) Je kdo proti? (3 poslanci.)</p>
                  <p>Ugotavljam, da smo ta člen sprejeli.</p>
                  <p>Amandma je dan tudi k XIII. poglavju in sicer: v poglavju Financiranje, se naslov podpoglavja 1. Javne šole dopolni z besedama "in vrtci", tako da se naslov glasi: "1. Javne šole in vrtci". Predlagatelj je poslanska skupina Združene liste socialnih demokratov. Matični odbor in Vlada ga ne podpirata. Želi kdo besedo? Ugotavljam, da ne in dajem ta amandma na glasovanje. Ugotovimo sklepčnost! (52 prisotnih.)</p>
                  <p>Kdo je za? (16 poslancev.) Je kdo proti? (22 poslancev.)</p>
                  <p>Ugotavljam, da ta amandma ni bil sprejet.</p>
                  <p>Na glasovanje dajem naslov poglavja, kot je sedaj v besedilu. Ugotovimo sklepčnost! (53 prisotnih.)</p>
                  <p>Kdo je za? (17 poslancev.) Je kdo proti? (7 poslancev.)</p>
                  <p>Ugotavljam, da je naslov ostal tak kot je bil.</p>
                  <p>K 79. členu je vložen amandma: doda se nov tretji odstavek, ki se glasi: "Merila za delitev presežkov prihodkov nad odhodki v zasebnih šolah določi ustanovitelj šole in mora biti javno predstavljena." Predlagatelj je poslanska skupina Socialdemokratske stranke Slovenije, Vlada ne nasprotuje. Želi kdo besedo? Ugotavljam, da ne in dajem na glasovanje. Ugotovimo sklepčnost! (52 prisotnih.)</p>
                  <p>Kdo je za? (34 poslancev.) Je kdo proti? (3 poslanci.)</p>
                  <p>Ugotavljam, da smo amandma sprejeli.</p>
                  <p>Dajem 79. člen na glasovanje v celoti.</p>
                  <p>Ugotovimo sklepčnost! (50 prisotnih.)</p>
                  <p>Kdo je za? (34 poslancev.) Je kdo proti? (Nihče.)</p>
                  <p>Ugotavljam, da smo člen sprejeli.</p>
                  <p>V obravnavo in na glasovanje dajem 80. člen, h kateremu je bilo vloženih 11 amandmajev. Prvi: prva alinea prvega odstavka se spremeni, tako da se glasi: "Osnovnim šolam za izvedbo obveznega programa dopolnilnega pouka, dodatnega pouka najmanj pol ure drugih oblik individualne in skupinske pomoči na oddelek na teden, najmanj 2 ur interesnih dejavnosti na oddelek na teden, programa šole v naravi, obveznih ekskurzij, obveznega plavalnega tečaja, za izvedbo obveznih športnih, naravoslovnih in kulturnih dnevov, končni izlet za zaključni razred, podaljšanega bivanja od 1. do 4. razreda in najmanj 50% sredstev za podaljšano bivanje od 5. do 6. razreda." Tretji odstavek se spremeni, tako da se glasi: "Iz sredstev državnega proračuna se zagotavljajo tudi sredstva za kritje materialnih stroškov v skladu s standardi in normativi za izvedbo osnovnošolskega izobraževanja iz prve alinee prvega odstavka tega člena, in sicer za: nadomestila stroškov delavcem v skladu s kolektivno pogodbo, nabavo učil in učnih pripomočkov, opredeljenih kot drobni inventar, potrošni material za pripravo in izvedbo pouka, stroške obveznih ekskurzij, stroške obveznega plavalnega tečaja, stroške obveznih športnih, naravoslovnih in kulturnih dnevov, stroške obveznih šol v naravi, stroške končnega izleta za zaključni razred, oskrbo otrok in mladostnikov s posebnimi potrebami v skladu z odločbo o usmeritvi." Predlagatelj je poslanska skupina Socialdemokratske stranke Slovenije, matični odbor ne podpira, Vlada ne podpira. Ta amandma se izključuje z amandmajem pod številko 3.</p>
                  <p>Pred tem pa je še na vrsti amandma pod točko 2: členu dodajamo nov prvi odstavek, ki se glasi: "Iz sredstev državnega proračuna se zagotavljajo sredstva za financiranje izravnave občinskih stroškov za javne vrtce." Predlagatelj je poslanska skupina Združene liste socialnih demokratov, matični odbor podpira, Vlada ne podpira.</p>
                  <p>Tretji: v prvi alinei 80. člena se na koncu pred vejico doda besedilo "ter za izvedbo jutranjega varstva učencev 1. razreda." Predlagatelj je poslanska skupina Združene liste socialnih demokratov, matični odbor podpira, Vlada podpira.</p>
                  <p>Četrti: v tretji alinei prvega odstavka 80. člena se črta besedilo "in socialno varstvene." Tretji odstavek 80. člena se spremeni, tako da se glasi: "Iz sredstev državnega proračuna se zagotavljajo tudi sredstva za kritje materialnih stroškov v skladu s standardi in normativi za izvedbo osnovnošolskega izobraževanja iz prve alinee prvega odstavka tega člena, in sicer za: nadomestila stroškov delavcem v skladu s kolektivno pogodbo, nabavo učil in učnih pripomočkov, opredeljenih kot drobni inventar, potrošni material za pripravo in izvedbo pouka, stroške obveznih ekskurzij, oskrbo otrok in mladostnikov s posebnimi potrebami v skladu z odločbo o usmeritvi." Predlagatelj je Vlada, matični odbor podpira. Sprejem tega amandmaja se izključuje s sprejemom amandmaja pod točkama 5 in 6.</p>
                  <p>Peti: tretja alinea prvega odstavka se spremeni, tako da se glasi: "Šolam in zavodom za vzgojo in izobraževanje otrok in mladostnikov s posebnimi potrebami in za delavce, ki za njih opravljajo zdravstvene in socialnovarstvene storitve." Predlagatelj je gospod Sašo Lap, matični odbor in Vlada ne podpirata.</p>
                  <p>Šesti: v tretji alinei prvega odstavka 80. člena se za besedo "potrebami" preostalo besedilo tretje alinee črta. Za tretjo alineo se doda nova alinea, ki se glasi: "Za delavce, ki opravljajo zdravstvene in socialnovarstvene storitve v skladu z drugimi predpisi." Predlagatelj je Komisija za vprašanje invalidov. Matični odbor in Vlada ne podpirata.</p>
                  <p>Sedmi: doda se nov tretji odstavek, ki se glasi: "Iz sredstev državnega proračuna se zagotavljajo tudi sredstva za financiranje prilagoditve učnega mesta, učnih sredstev in pripomočkov ter odpravljanja arhitektonskih ovir in podobno, kar je nujno za normalno šolanje otrok s posebnimi potrebami." Predlagatelj je gospod Sašo Lap, matični odbor in Vlada ne podpirata.</p>
                  <p>Osmi: v 80. členu se na koncu četrtega odstavka črta pika in doda besedilo "in druge šole, katerih ustanovitelj je država." Na koncu zadnjega odstavka 80. člena se doda nova alinea, ki se glasi: "Sredstva za raziskovalno in inovativno dejavnost učencev, dijakov, vajencev in študentov višjih strokovnih šol." Predlagatelj je matični odbor, Vlada podpira.</p>
                  <p>Deveti: v šestem odstavku se doda alinea, ki se glasi: "Sredstva za prevoze učencev osnovne šole in sredstva za varstvo vozačev." Predlagatelj je gospod Sašo Lap, matični odbor in Vlada ne podpirata.</p>
                  <p>Deseti: v tretji skupini alinej se za šesto alineo doda nova alinea, ki se glasi: "Sredstva za razvoj in izdelavo programov okoljske vzgoje in izobraževanja." Predlagatelj je dr. Vladimir Topler, matični odbor in Vlada ne podpirata.</p>
                  <p>Enajsti: na koncu člena se doda besedilo: "Način financiranja programov izobraževanja odraslih iz državnega proračuna določa zakon o izobraževanju odraslih." Predlagatelj je skupina poslancev s prvopodpisanim gospod dr. Petrom Tancigom, matični odbor in Vlada ne podpirata.</p>
                  <p>Ali želi kdo besedo o 80. členu in teh amandmajih? Ugotavljam, da ne in prehajam h glasovanju. Najprej dajem na glasovanje amandma pod točko 1.</p>
                  <p>Ugotovimo sklepčnost! (48 prisotnih.)</p>
                  <p>Kdo je za? (8 poslancev.) Je kdo proti? (29 poslancev.)</p>
                  <p>Ugotavljam, da amandmaja nismo sprejeli.</p>
                  <p>Na glasovanje dajem amandma pod točko 2. Ugotovimo sklepčnost! (49 prisotnih.)</p>
                  <p>Kdo je za? (33 poslancev.) Je kdo proti? (1 poslanec.)</p>
                  <p>Ugotavljam, da je bil amandma sprejet.</p>
                  <p>Dajem na glasovanje še amandma pod točko 3. Ugotovimo sklepčnost! (48 prisotnih.)</p>
                  <p>Kdo je za? (35 poslancev.) Je kdo proti? (1 poslanec.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje amandma pod točko 4. Ugotovimo sklepčnost! (50 prisotnih.)</p>
                  <p>Kdo je za? (32 poslancev.) Je kdo proti? (3 poslanci.)</p>
                  <p>Ugotavljam, da smo ta amandma sprejeli, zato o amandmajih pod točkama 5 in 6 ne bomo glasovali.</p>
                  <p>Pod točko 7 na strani 31 je amandma gospoda Saša Lapa, ki ga dajem na glasovanje. Ugotovimo sklepčnost! (50 prisotnih.)</p>
                  <p>Kdo je za? (9 poslancev.) Je kdo proti? (29 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje amandma pod točko 8. Ugotovimo sklepčnost! (49 prisotnih.)</p>
                  <p>Kdo je za? (31 poslancev.) Je kdo proti? (1 poslanec.)</p>
                  <p>Ugotavljam, da je amandma sprejet.</p>
                  <p>Dajem na glasovanje amandma pod točko 9. Ugotovimo sklepčnost! (48 prisotnih.)</p>
                  <p>Kdo je za? (6 poslancev.) Je kdo proti? (27 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje amandma pod točko 10. Ugotovimo sklepčnost! (47 prisotnih.)</p>
                  <p>Kdo je za? (8 poslancev.) Je kdo proti? (31 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje še amandma pod točko 11. Ugotovimo sklepčnost! (50 prisotnih.)</p>
                  <p>Kdo je za? (6 poslancev.) Je kdo proti? (34 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje 80. člen v celoti. Ugotovimo sklepčnost! (47 prisotnih.)</p>
                  <p>Kdo je za? (40 poslancev.) Je kdo proti? (1 poslanec.)</p>
                  <p>Ugotavljam, da smo člen v celoti sprejeli.d</p>
                  <p>Prehajam k 81. členu, h kateremu je vložen naslednji amandma. Prva alinea 81. člena se spremeni, tako da se glasi: "Sredstva za plačilo stroškov za uporabo prostora in opreme za osnovne in glasbene šole in druge materialne stroške, razen materialnih stroškov iz 80. člena osnovnim šolam ter nadomestila stroškov delavcem v skladu s kolektivno pogodbo glasbenim šolam." Predlagatelj je Vlada, matični odbor podpira. Želi kdo besedo? Ugotavljam, da ne in dajem ta amandma na glasovanje. Ugotovimo sklepčnost! (51 prisotnih.)</p>
                  <p>Kdo je za? (35 poslancev.) Je kdo proti? (Nihče.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje še 81. člen v celoti. Ugotovimo sklepčnost! (51 prisotnih.)</p>
                  <p>Kdo je za? (33 poslancev.) Je kdo proti? (1 poslanec.)</p>
                  <p>Ugotavljam, da smo člen sprejeli.</p>
                  <p>Dajem v obravnavo 82. člen in amandma, ki se glasi: V 82. členu se dodata nov četrti in nov peti odstavek, ki se glasita: "Javna glasbena šola oziroma glasbena šola s koncesijo določi prispevek za materialne stroške osnovnega glasbenega izobraževanja, za katere ne zagotavlja sredstva lokalna skupnost. Višino prispevka določi šola v soglasju z šolsko upravo". Predlagatelj je Vlada. Matični odbor podpira.</p>
                  <p>Želi kdo besedo? Ugotavljam, da ne in prehajam h glasovanju. Na glasovanje dajem amandma. Ugotovimo sklepčnost! (50 prisotnih.)</p>
                  <p>Kdo je za? (31 poslancev.) Je kdo proti? (Nihče.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje 82. člen v celoti. Ugotovimo sklepčnost! (47 prisotnih.)</p>
                  <p>Kdo je za? (32 poslancev.) Je kdo proti? (2 poslanca.)</p>
                  <p>Ugotavljam, da smo člen v celoti sprejeli.</p>
                  <p>Prehajam k 85. členu, h kateremu je vloženih šest amandmajev.</p>
                  <p>Prvi: druga alinea prvega odstavka 85. člena se spremeni, tako da se glasi: "Da imajo vključen oziroma vpisan najmanj en oddelek 1. razreda in." Predlagatelj je poslanska skupina Socialdemokratske stranke Slovenije. Matični odbor in Vlada ne podpirata. Ta amandma se izključuje z amandmajem Vlade pod točko 2.</p>
                  <p>Druga alinea prvega odstavka 85. člena, se glasi ta amandma, se dopolni, tako da se beseda "in" nadomesti z "vejico" in doda naslednje besedilo: "oziroma, da glasbena šola v vzgojno-izobraževalnem glasbenem programu izvaja pouk najmanj treh orkestrskih instrumentov in ima vpisanih najmanj 35 učencev". Predlagatelj je Vlada. Matični odbor podpira. S tem je Vlada nadomestila prejšnji amandma k temu členu.</p>
                  <p>Izključuje se pa z naslednjim amandmajem matičnega odbora, ki se glasi: druga alinea prvega odstavka 85. člena se dopolni, tako da se beseda "in" nadomesti z "vejico" in doda naslednje besedilo: "oziroma, da glasbena šola v vzgojno-izobraževalnem glasbenem programu izvaja pouk najmanj treh orkestrskih instrumentov in to po en oddelek godal, pihal in trobil". Ta amandma pa je umaknjen.</p>
                  <p>Naslednji, ki je prav tako umaknjen. Mislim, da teh umaknjenih ne bi bral, če se strinjate.</p>
                  <p>Potem je tu 5.: drugi odstavek se spremeni, tako da se glasi: "Zasebni šoli pripada za posameznega učenca oziroma dijaka 100 % sredstev, ki jih država oziroma lokalna skupnost zagotavlja za plače in materialne stroške na učenca oziroma dijaka v javni šoli". Predlagatelj je poslanska skupina Socialdemokratske stranke Slovenije. Matični odbor in Vlada ne podpirata. Ta amandma pa se izključuje z amandmajem pod točko 6. Vsebinsko je povezan z amandmajem k 137. členu.</p>
                  <p>In šesti - v predzadnjem odstavku 85. členu se številka 85 % nadomesti s številko 50 %". Predlagatelj je poslanska skupina Združene liste socialnih demokratov. Matični odbor in Vlada tega amandmaja ne podpirata.</p>
                  <p>Dajem te amandmaje v obravnavo. Želi kdo besedo? Ugotavljam, da nihče, zato prehajam h glasovanju. Na glasovanje dajem najprej amandma pod točko 1. Ugotovimo sklepčnost! (44 prisotnih.) Ponovno vas prosim, da ugotovimo sklepčnost! (44 prisotnih.) Tretjič vas prosim, da ugotovimo sklepčnost! Glasujemo o amandmaju pod točko 1 k 85. členu na strani 33. (50 prisotnih.)</p>
                  <p>Kdo je za? (11 poslancev.) Je kdo proti? (26 poslancev.)</p>
                  <p>Ugotavljam, da amandma ni sprejet.</p>
                  <p>Na glasovanje dajem amandma pod točko 2. Ugotovimo sklepčnost! (42 prisotnih.) Ponovno vas prosim, da ugotovimo sklepčnost. (47 prisotnih.)</p>
                  <p>Kdo je za? (35 poslancev.) Je kdo proti? (Nihče.)</p>
                  <p>Ugotavljam, da je ta amandma sprejet.</p>
                  <p>Amandmaja pod 3 in 4 sta umaknjena. Zdaj smo na strani 34 pri amandmaju pod točko 5. Ugotovimo sklepčnost! (50 prisotnih.)</p>
                  <p>Kdo je za? (13 poslancev.) Je kdo proti? (30 poslancev.)</p>
                  <p>Ugotavljam, da ta amandma ni bil sprejet.</p>
                  <p>S tem povezani amandma k 137. členu imate na strani 45 pod točko 1 spodaj: 137. člen se črta v celoti. Predlagatelj je seveda ista poslanska skupina, matični odbor in Vlada tega amandmaja ne podpirata. Če bi ga sprejeli, izključuje vse ostale amandmaje k temu členu, zato ker bi ga črtali. Dajem torej ta amandma k 137. členu na glasovanje. Ugotovimo sklepčnost! (52 prisotnih.)</p>
                  <p>Kdo je za? (8 poslancev.) Je kdo proti? (31 poslancev.)</p>
                  <p>Ugotavljam, da tega amandmaja nismo sprejeli.</p>
                  <p>Vračam se na stran 34, kjer imamo še amandma pod točko 6, ki ga dajem na glasovanje. Ugotovimo sklepčnost! (47 prisotnih.)</p>
                  <p>Kdo je za? Želite obrazložiti svoj glas? (12 poslancev.) Je kdo proti? (22 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje ta člen v celoti. Ugotovimo sklepčnost! (46 prisotnih.)</p>
                  <p>Kdo je za? (35 poslancev.) Je kdo proti? (2 poslanca.)</p>
                  <p>Ugotavljam, da je bil 82. člen v celoti sprejet.</p>
                  <p>Prehajam k 86. členu, kjer imamo amandma ki se glasi: prvi odstavek se dopolni, tako da se glasi: "Ne glede na določbe prejšnjega člena zasebni šoli ne pripadajo javna sredstva, če je zaradi vpisa v zasebno šolo ogrožen obstoj edine javne šole v istem šolskem okolišu, ali če opravlja dejavnost v nasprotju s petim odstavkom šestega člena tega zakona, ali če se financira iz denarja političnih strank, ali če se presežek prihodkov nad odhodki porablja mimo meril, ki jih je določil ustanovitelj šole." Predlagatelj je poslanska skupina Socialdemokratske stranke Slovenije, matični odbor ga ne podpira, Vlada ne nasprotuje. Želi kdo besedo? Ugotavljam, da nihče in dajem amandma na glasovanje. Ugotovimo sklepčnost! (49 prisotnih.)</p>
                  <p>Kdo je za? (11 poslancev.) Je kdo proti? (23 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem 86. člen v celoti na glasovanje. Ugotovimo sklepčnost! (49 prisotnih.)</p>
                  <p>Kdo je za? (30 poslancev.) Je kdo proti? (6 poslancev.)</p>
                  <p>Ugotavljam, da smo člen v celoti sprejeli.</p>
                  <p>K 87. členu sta bila vložena dva amandmaja. Prvi: dodata se nov drugi in tretji odstavek, ki se glasita: "Za ostale učence in dijake prispevki ne smejo presegati 25% sredstev, ki javni šoli za plače in materialne stroške zagotavlja država na učenca, dijaka oziroma študenta višje šole. Zasebna šola pri omejevanju vpisov učencev in dijakov ne sme upoštevati višine prispevka učenca, dijaka oziroma študenta višje šole kot kriterij za omejevanje vpisa." Predlagatelj je poslanska skupina Socialdemokratske stranke Slovenije, matični odbor in Vlada ga ne podpirata.</p>
                  <p>In drugi: na koncu 87. člena se besedilo "dijaka oziroma študenta višje šole" nadomesti z besedilom "oziroma dijaka". Predlagatelj je Vlada, matični odbor ga podpira. Želi kdo besedo? Ugotavljam, da ne in dajem amandma pod točko 1 na glasovanje. Ugotovimo sklepčnost! (50 prisotnih.)</p>
                  <p>Kdo je za? (7 poslancev.) Je kdo proti? (27 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje amandma pod točko 2. Ugotovimo sklepčnost! (47 prisotnih.)</p>
                  <p>Kdo je za? (36 poslancev.) Je kdo proti? (Nihče.)</p>
                  <p>Ugotavljam, da je bil amandma sprejet.</p>
                  <p>Dajem na glasovanje 87. člen v celoti. Ugotovimo sklepčnost! (49 prisotnih.)</p>
                  <p>Kdo je za? (28 poslancev.) Je kdo proti? (6 poslancev.)</p>
                  <p>Ugotavljam, da smo člen v celoti sprejeli.</p>
                  <p>K 91. členu je bilo vloženih pet amandmajev, vendar smo o prvem že glasovali. Pod točko 2 pa imate amandma, ki se glasi: Doda se nov drugi odstavek, ki se glasi: "Strokovni delavci izvajajo vzgojno-izobraževalno delo v skladu z zakonom in javno veljavnimi programi ter so pri tem strokovno avtonomni." Predlagatelj je Vlada, matični odbor podpira.</p>
                  <p>Amandma pod točko 3: četrti odstavek 91. člena se spremeni, tako da se glasi: "Znanje slovenskega knjižnega jezika se preverja pri strokovnem izpitu. Pri učiteljih, ki niso diplomirali na slovenskih univerzah, se znanje slovenskega knjižnega jezika preverja ob prvi namestitvi." Predlagatelj je matični odbor, Vlada ne nasprotuje in ne podpira. Opredelitev je na različnih mestih različna.</p>
                  <p>Pod točko 4: v zadnjem odstavku 91. člena se besedilo "delavci" - iz šestega odstavka - "obvladati" nadomesti z besedilom "strokovni delavci obvladati tudi". Predlagatelj je matični odbor, Vlada ne podpira.</p>
                  <p>Pod točko 5: v zadnjem odstavku se za besedo "morajo" doda beseda "strokovni", besedilo iz šestega odstavka pa se črta. Predlagatelj je Vlada, matični odbor podpira. Želi kdo besedo o teh amandmajih in tem členu? Ugotavljam, da ne in dajem na glasovanje najprej amandma pod točko 2. Ugotovimo sklepčnost! (51 prisotnih.)</p>
                  <p>Kdo je za? (27 poslancev.) Je kdo proti? (1 poslanec.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje amandma pod točko 3. Ugotovimo sklepčnost! (47 prisotnih.)</p>
                  <p>Kdo je za? (24 poslancev.) Je kdo proti? (3 poslanci.)</p>
                  <p>Ugotavljam, da je ta amandma sprejet.</p>
                  <p>Dajem na glasovanje amandma pod točko 4. Ugotovimo sklepčnost! (51 prisotnih.)</p>
                  <p>Kdo je za? (31 poslancev.) Je kdo proti? (2 poslanca.)</p>
                  <p>Ugotavljam, da smo ta amandma sprejeli.</p>
                  <p>Na glasovanje dajem še amandma pod točko 5. Ugotovimo sklepčnost! (50 prisotnih.)</p>
                  <p>Kdo je za? (36 poslancev.) Je kdo proti? (3 poslanci.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje še ta člen v celoti. Ugotovimo sklepčnost! (47 prisotnih.)</p>
                  <p>Kdo je za? (26 poslancev.) Je kdo proti? (4 poslanci.)</p>
                  <p>Ugotavljam, da smo 91. člen v celoti sprejeli.</p>
                  <p>K 92. členu je vložen amandma, ki se glasi: 92. člen se spremeni, tako da se glasi: "Če si na določenem področju ni mogoče pridobiti s tem zakonom določene stopnje izobrazbe, minister lahko določi na predlog pristojnega strokovnega sveta, da vzgojno-izobraževalno delo opravljajo strokovni delavci, ki nimajo ustrezne strokovne izobrazbe, izkazujejo pa pomembne dosežke v svojem poklicu". Predlagatelj je poslanska skupina Socialdemokratske stranke Slovenije, matični odbor in Vlada tega ne podpirata. Želi kdo besedo? Ugotavljam, da ne in dajem amandma na glasovanje. Ugotovimo sklepčnost! (48 prisotnih.)</p>
                  <p>Kdo je za? (5 poslancev.) Je kdo proti? (26 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje 92. člen v celoti. Ugotovimo sklepčnost! (48 prisotnih.)</p>
                  <p>Kdo je za? (23 poslancev.) Je kdo proti? (5 poslancev.)</p>
                  <p>Ugotavljam, da smo ta člen v celoti sprejeli.</p>
                  <p>K 93. členu nam je ostal še amandma pod točko 2. na strani 37: v drugem odstavku 93. člena se za besedo "učitelj" doda vejica in beseda "knjižničar", v tretjem odstavku 93. člena se črtata besedi "knjižničar in", beseda "drugi" pa se vpiše z veliko začetnico. Predlagatelj je vlada, matični odbor podpira. Želi kdo besedo? Ugotavljam, da ne in dajem ta amandma na glasovanje. Ugotovimo sklepčnost! (47 prisotnih.)</p>
                  <p>Kdo je za? (27  poslancev.) Je kdo proti? (2 poslanca.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje 93. člen v celoti. Ugotovimo sklepčnost! (46 prisotnih.)</p>
                  <p>Kdo je za? (32 poslancev.) Je kdo proti? (2 poslanca.)</p>
                  <p>Ugotavljam, da smo ta člen v celoti sprejeli.</p>
                  <p>K 94. členu je vložen amandma: v tretjem odstavku 94. člena se za besedo "učitelj" da vejico in besedo "knjižničar". Predlagatelj je Vlada. Matični odbor podpira. Želi kdo besedo? Ne, zato dajem na glasovanje. Ugotovimo sklepčnost! (46 prisotnih.)</p>
                  <p>Kdo je za? (28 poslancev.) Je kdo proti? (1 poslanec.)</p>
                  <p>Ugotavljam, da je ta amandma sprejet.</p>
                  <p>Dajem 94. člen v celoti na glasovanje. Ugotovimo sklepčnost! (46 prisotnih.)</p>
                  <p>Kdo je za? (31 poslancev.) Je kdo proti? (2 poslanca.)</p>
                  <p>Ugotavljam, da smo člen v celoti sprejeli.</p>
                  <p>K 95. členu sta vložena dva amandmaja. Prvi: v drugem odstavku 95. člena se besedilo "učenec v učnem razmerju" nadomesti z besedo "vajenci". Predlagatelj je Vlada, Matični odbor podpira. Drugi: v osmem odstavku 95. člena se ob koncu stavka doda besedilo "in pedagoško-andragoško izobrazbo". Predlagatelj je Vlada, matični odbor podpira. Želi kdo besedo? Ugotavljam, da ne in dajem najprej na glasovanje amandma pod točko 1. Ugotovimo sklepčnost! (48 prisotnih.)</p>
                  <p>Kdo je za? (34 poslancev.) Je kdo proti? (3 poslanci.)</p>
                  <p>Ugotavljam, da je amandma sprejet in dajem na glasovanje še amandma pod točko 2. Ugotovimo sklepčnost! (47 prisotnih.)</p>
                  <p>Kdo je za? (32 poslancev.) Je kdo proti? (2 poslanca.)</p>
                  <p>Ugotavljam, da smo tudi ta amandma sprejeli.</p>
                  <p>Dajem na glasovanje 95. člen v celoti. Ugotovimo sklepčnost! (44 prisotnih.)</p>
                  <p>Bom počakal, da se gospod Kopač usede na svoje mesto. Ponovno vas prosim, da ugotovimo sklepčnost. (50 prisotnih.)</p>
                  <p>Kdo je za? (30 poslancev.) Je kdo proti? (5 poslancev.)</p>
                  <p>Ugotavljam, da smo 95. člen v celoti sprejeli.</p>
                  <p>Smo pri 97. členu, kjer je vložen amandma k točki d štirinajstega poglavja: naslov točke d) se spremeni, tako da se glasi: "d) dom za učence in dijaški dom". V prvem odstavku 97. člena se za besedo "javnem" doda besedilo "domu za učence in". Predlagatelj je Vlada, matični odbor podpira. Želi kdo besedo? Ne, zato dajem amandma na glasovanje. Ugotovimo sklepčnost! (46 prisotnih.)</p>
                  <p>Kdo je za? (34 poslancev.) Je kdo proti? (1 poslanec.)</p>
                  <p>Ugotavljam, da smo ta amandma sprejeli</p>
                  <p>Dajem na glasovanje še 97. člen v celoti. Ugotovimo sklepčnost! (51 prisotnih.)</p>
                  <p>Kdo je za? (30 poslancev.) Je kdo proti? (1 poslanec.)</p>
                  <p>Ugotavljam, da smo 97. člen sprejeli.</p>
                  <p>Prehajam k 99. členu, h kateremu so vloženi štirje amandmaji in sicer: v naslovu in besedilu tega člena in členu, ki uporablja izraz "pedagoško-andragoška", se besedilo "pedagoško-andragoška" nadomesti z "andragoška". Predlagatelj je skupina poslancev s prvopodpisanim gospodom dr. Petrom Tancigom, matični odbor in Vlada ne podpirata.</p>
                  <p>Izključuje se pa z naslednjim amandmajem, ki se glasi: v prvem odstavku 99. člena se črta besedilo "specialno pedagoška" in "specialno pedagoško". Doda se nov drugi odstavek, ki se glasi: "Kdor ni končal izobraževanja po študijskem programu, po katerem se pridobi specialna pedagoška izobrazba, si mora le-to pridobiti po ustreznem študijskem programu za izpopolnjevanje." Drugi odstavek postane tretji. V tretjem odstavku, ki postane četrti se v prvi vrstici za besedo "pedagoško" dodajo vejica in besedi "specialno pedagoško". Predlagatelj je Vlada, matični odbor podpira.</p>
                  <p>Tretji: drugi odstavek se spremeni, tako da se glasi: "Če ni ustreznega študijskega programa za izpopolnjevanje, določi okvirni program za pridobitev pedagoške, specialno pedagoške oziroma pedagoško andragoške izobrazbe Svet za visoko šolstvo Republike Slovenije." Tretji odstavek se spremeni, tako da se glasi: "Kdor nima visokošolske izobrazbe, si pridobi pedagoško oziroma pedagoško-andragoško izobrazbo po izobraževalnem programu, ki ga okvirno določi Svet za visoko šolstvo Republike SLovenije." Predlagatelj je poslanska skupina Socialdemokratske stranke Slovenije. Matični odbor in Vlada ne podpirata.</p>
                  <p>Četrti. V četrti vrstici 99. člena se za besedami "diplomirani pedagog" dodajo še besede "diplomirani socialni pedagog". Predlagatelj je poslanska skupina Slovenskih krščanskih demokratov, matični odbor podpira, Vlada ne podpira.</p>
                  <p>Želi kdo besedo? Ugotavljam, da ne in prehajam h glasovanju. Na glasovanje dajem amandma pod točko 1. Ugotovimo sklepčnost! (43 prisotnih.) Ponovno vas prosim, da ugotovimo sklepčnost, glasujemo o amandmaju k 99. členu pod točko 1 na strani 38. (47 prisotnih.)</p>
                  <p>Kdo je za? (5 poslancev.) Je kdo proti? (30 poslancev.)</p>
                  <p>Ugotavljam, da ta amandma ni bil sprejet.</p>
                  <p>Dajem na glasovanje amandma pod točko 2. Ugotovimo sklepčnost! (41 prisotnih.)</p>
                  <p>Zdaj, saj jaz mirno, mislim, vsakič dvakrat sklepčnost ugotavljam, ampak jaz bi prosil vsaj tiste, ki so prisotni, da sodelujete. V tem Državnem zboru še nikoli ni bilo 10 minut pavze. Ali je bila eno uro in več, ali je pa ni bilo. Jaz vam takole predlagam, mislim, da vam bo stvar jasna o mojih slabih namenih. Če uspemo zaključiti glasovanje o tem zakonu, to se pravi, do strani 50 z naslovom zakona pred 17. uro, zagotovo ne bom prešel k nobeni drugi točki dnevnega reda. Mislim, da je ta zalogaj za danes dovolj. Bi vas pa prosil za pozornost pri glasovanju, ker se lahko zgodi, če bomo tako ugotavljali sklepčnost kot do zdaj, da se seveda sploh ne bo zgodilo, da bi to točko končali do 17. ure danes. Torej, ponovno vas prosim, da ugotovimo sklepčnost, pa glasovanje po pošti. Ugotovimo sklepčnost! (49 prisotnih.)</p>
                  <p>Kdo je za? (32 poslancev.) Je kdo proti? (Nihče.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje amandma pod točko 3. Ugotovimo sklepčnost! (47 prisotnih.)</p>
                  <p>Kdo je za? (8 poslancev.) Je kdo proti? (22 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje še amandma pod točko 4. Ja, obrazložitev glasu. Gospod Štefan Kociper, izvolite.</p>
               </sp>
               <sp>
                  <speaker>ŠTEFAN KOCIPER:</speaker>
                  <p>Hvala lepa. Se oproščam, da vam jemljem minuto časa. Prej nisem obrazložil tega amandmaja, ker se je odbor odločil za podporo temu amandmaju, Državni zbor pa je že pri 66. členu socialnega pedagoga integriral, kot je zdaj ta zakon tudi pomemben s tega vidika. Med strokovne delavce oziroma svetovalne delavce pa vendarle, moram opozoriti, ker mnenje Vlade je zapisano, da je negativno, verjetno gre zgolj za spodrsljaj, zato bom utemeljil svoj glas pri tem glasovanju. Seveda bom podprl tak predlog, kajti svojevrsten absurd bi bil, da bi socialni pedagog, ki opravi 825 ur skupaj splošnih pedagoško-psiholoških predmetov, moral delati še specialno pedagoško oziroma andragoško dokvalifikacijo, ki pa šteje samo 300 ur. Ta program je tudi sinteza nekdanjega programa defektolog za motnje vedenja in osebnosti in programa pedagoško-domska smer, skratka, takrat je bil ta program enakovreden vsem drugim in tudi s tega vidika ni razloga, da bi bil tukaj diskvalificiran. No, in na koncu, če bi hotel biti integriran med strokovne delavce, bi naj po nekih strokovnih tolmačenjih moral imeti naziv profesor. Seveda, tudi to je varianta, vendar po izjavah državnega sekretarja dr. Zgaga, dekanu pedagoške fakultete, je to mnogo bolj zapletena pot do te rentegracije in mislim, da uberimo tisto, ki je bolj normalna, zato bom seveda glasoval za ta amandma. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo obrazložiti svoj glas? Ugotavljam, da ne in dajem amandma pod točko 4 na glasovanje. Ugotovimo sklepčnost! (48 prisotnih.)</p>
                  <p>Kdo je za? (29 poslancev.) Je kdo proti? (5 poslancev.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje 99. člen v celoti. Ugotovimo sklepčnost! (46 prisotnih.)</p>
                  <p>Kdo je za? (35 poslancev.) Je kdo proti? (3 poslanci.)</p>
                  <p>Ugotavljam, da smo ta člen v celoti sprejeli.</p>
                  <p>V obravnavo in na glasovanje dajem 103. člen. K njemu je vložen amandma, ki se glasi: drugi odstavek se spremeni, tako da se glasi: "Pogoje, katere morajo izpolnjevati strokovni delavci v vrtcih in šolah, ki izvajajo programe za predšolske otroke oziroma izobraževalne programe po posebnih pedagoških načelih, sprejme minister na predlog pristojnega strokovnega sveta." Predlagatelj je poslanska skupina Socialdemokratske stranke Slovenije, matični odbor in Vlada ne podpirata. Ali želi kdo besedo? Ugotavljam, da ne in dajem amandma na glasovanje. Ugotovimo sklepčnost! (44 prisotnih.) Ugotovimo sklepčnost! (48 prisotnih.)</p>
                  <p>Kdo je za? (8 poslancev.) Je kdo proti? (26 poslancev.)</p>
                  <p>Ugotavljam, da amandma ni bil sprejet.</p>
                  <p>103. člen dajem v celoti na glasovanje. Ugotovimo sklepčnost! (46 prisotnih.)</p>
                  <p>Kdo je za? (32 poslancev.) Je kdo proti? (2 poslanca.)</p>
                  <p>Ugotavljam, da smo člen v celoti sprejeli.</p>
                  <p>Na strani 41, glede na to, da smo o predlogu za novo poglavje že glasovali, imamo k 104. členu dva amandmaja: prvi: tretji odstavek 104. člena se dopolni, tako da se pika nadomesti z vejico in doda besedilo "ter predlagatelji višjih strokovnih šol." Predlagatelj je matični odbor, Vlada ne podpira.</p>
                  <p>Drugi: četrti odstavek 104. člena se spremeni, tako da se glasi: "Pogoje, način in postopek strokovnega izobraževanja in usposabljanja določi minister, vendar si mora predhodno pridobiti mnenje strokovnih svetov. Pogoje, način in postopek napredovanja v nazive določajo strokovni sveti." Predlagatelj je poslanska skupina Socialdemokratske stranke Slovenije, matični odbor ne podpira, Vlada ne podpira. Ali želi kdo besedo? Gospo minister, izvolite.</p>
               </sp>
               <sp>
                  <speaker>DR. SLAVKO GABER:</speaker>
                  <p>Gospod podpredsednik, Vlada nasprotuje prvemu amandmaju k 104. členu iz zelo preprostega razloga. Prepričani smo, da naj bi predavatelji višjih šol napredovali po analogiji s predavatelji, ki jih poznamo v visokem šolstvu in naj ne bi zapadli osnovnošolskemu in srednješolskemu sistemu. Zato predlagamo, da ostane naša formulacija člena in teh predavateljev ne umeščamo med tiste, ki napredujejo v naziv mentor, svetovalec in svetnik. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Ugotavljam, da ne in dajem amandma pod točko 1 na glasovanje. Ugotovimo sklepčnost! (44 prisotnih.) Ponovno vas prosim, da ugotovimo sklepčnost! (48 prisotnih.)</p>
                  <p>Kdo je za? (15 poslancev.) Je kdo proti? (13 poslancev.)</p>
                  <p>Ugotavljam, da je bil amandma sprejet.</p>
                  <p>Dajem na glasovanje amandma pod točko 2. Ugotovimo sklepčnost! (46 prisotnih.)</p>
                  <p>Kdo je za? (10 poslancev.) Je kdo proti? (28 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem 104. člen v celoti na glasovanje. Ugotovimo sklepčnost! (43 prisotnih.) Ponovno vas prosim, da ugotovimo sklepčnost! (49 prisotnih.)</p>
                  <p>Kdo je za? (31 poslancev.) Je kdo proti? (4 poslanci.)</p>
                  <p>Ugotavljam, da smo člen v celoti sprejeli.</p>
                  <p>Na glasovanje dajem 105. člen z amandmajem. Drugi odstavek se spremeni, tako da se glasi: "Program šole za ravnatelje in vsebino ravnateljskega izpita okvirno določi Svet za visoko šolstvo Republike Slovenije." Tretji odstavek se spremeni, tako da se glasi: "Za ravnateljski izpit se lahko prizna tudi opravljen podiplomski študijski program, za katerega Svet za visoko šolstvo Republike Slovenije ugotovi, da zagotavlja znanja, določena za ravnateljski izpit." Predlagatelj je poslanska skupina Socialdemokratske Slovenije, matični odbor in Vlada ga ne podpirata. Želi kdo besedo? Ugotavljam, da ne in dajem amandma na glasovanje. Ugotovimo sklepčnost! (49 prisotnih.)</p>
                  <p>Kdo je za? (10 poslancev.) Je kdo proti? (26 poslancev.)</p>
                  <p>Ugotavljam, da amandma ni bil sprejet.</p>
                  <p>Na glasovanje dajem 105. člen v celoti. Ugotovimo sklepčnost! (42 prisotnih.) Ponovno vas prosim, da ugotovimo sklepčnost. (47 prisotnih.)</p>
                  <p>Kdo je za? (25 poslancev.) Je kdo proti? (1 poslanec.)</p>
                  <p>Ugotavljam, da smo 105. člen v celoti sprejeli.</p>
                  <p>K 107. členu so vloženi trije amandmaji. V 107. členu se besedilo "z ministrom" nadomesti z besedilom "šolska uprava, na kateri ima šola sedež". Predlagatelj je Vlada, matični odbor ga podpira.</p>
                  <p>K točki a IV. poglavja XVI. poglavja točka a, to pa ni 107. člen več. To ni 107. člen. Bomo vsakega posebej. K 107. členu je samo en amandma in dajem ta člen in amandma v obravnavo.</p>
                  <p>Želi kdo besedo? Ugotavljam, da ne in dajem ta amandma na glasovanje. Ugotovimo sklepčnost! (45 prisotnih.) Ponovno prosim, da ugotovimo sklepčnost! (46 prisotnih.)</p>
                  <p>Kdo je za? (32 poslancev.) Je kdo proti? (2 poslanca.)</p>
                  <p>Ugotavljam, da smo ta amandma sprejeli.</p>
                  <p>Potem imamo k točki a) IV. poglavja šestnajstega poglavja. Točka a) IV. poglavja šestnajstega poglavja se dopolni, tako da se glasi: "Osnovna in glasbena šola". Predlagatelj je Vlada. Matični odbor podpira.</p>
                  <p>Želi kdo besedo? (Ne.) Zato dajem ta predlog na glasovanje. Ugotovimo sklepčnost! (43 prisotnih.) Točna ugotovitev. Ponovno vas prosim, da ugotovimo sklepčnost! (46 prisotnih.)</p>
                  <p>Kdo je za? (36 poslancev.) Je kdo proti? (3 poslanci.)</p>
                  <p>Ugotavljam, da smo ta amandma sprejeli.</p>
                  <p>Naslednji. K točki č) drugega poglavja šestnajstega poglavja. Točka č) II. poglavja šestnajstega poglavja se dopolni, tako da se glasi: "Domovi za učence in dijaški domovi." Predlagatelj je Vlada. Matični odbor podpira.</p>
                  <p>Želi kdo besedo? (Ne.) Zato dajem ta amandma na glasovanje. Ugotovimo sklepčnost! (44 prisotnih.) Ponovno vas prosim, da ugotovimo sklepčnost! (49 prisotnih.)</p>
                  <p>Kdo je za? (37 poslancev.) Je kdo proti? (1 poslanec.)</p>
                  <p>Ugotavljam, da smo ta amandma sprejeli</p>
                  <p>Dajem na glasovanje še 107. člen v celoti. Ugotovimo sklepčnost! (46 prisotnih.)</p>
                  <p>Kdo je za? (40 poslancev.) Je kdo proti? (Nihče.)</p>
                  <p>Ugotavljam, da smo 107. člen sprejeli.</p>
                  <p>K 109. členu so bili vloženi trije amandmaji. Prvi je umaknjen.</p>
                  <p>Drugi: peti odstavek 109. člena se spremeni, tako da se glasi: "Mentorja pripravniku določi ravnatelj izmed strokovnih delavcev, ki opravljajo delo, za katero se bo pripravnik usposabljal. Imajo naziv svetnik ali svetovalec oziroma imajo najmanj pet let naziv mentor". Predlagatelj je Vlada. Matični odbor podpira.</p>
                  <p>Tretji: v petem odstavku 109. člena zakona organiziranju in financiranju vzgoje in izobraževanja se beseda "mentor" nadomesti z besedo "svetovalec". Predlagatelj je Vlada. Matični odbor ne podpira.</p>
                  <p>Želi kdo besedo? Ugotavljam, da ne in dajem na glasovanje najprej amandma pod točko 2. Ugotovimo sklepčnost! (46 prisotnih.)</p>
                  <p>Kdo je za? (37 poslancev.) Je kdo proti? (1 poslanec.)</p>
                  <p>Ugotavljam, da je amandma sprejet.</p>
                  <p>Dajem na glasovanje še amandma pod točko 3. Ugotovimo sklepčnost! (44 prisotnih.) Ponovno vas prosim, da ugotovimo sklepčnost! (46 prisotnih.)</p>
                  <p>Kdo je za? (17 poslancev.) Je kdo proti? (16 poslancev.)</p>
                  <p>Ugotavljam, da je ta amandma sprejet.</p>
                  <p>Na glasovanje dajem 109. člen v celoti. Ugotovimo sklepčnost! (42 prisotnih.) Ugotovimo sklepčnost! (47 prisotnih.)</p>
                  <p>Kdo je za? (27 poslancev.) Je kdo proti? (4 poslanci.)</p>
                  <p>Ugotavljam, da smo ta člen sprejeli.</p>
                  <p>K 119. členu so vloženi trije amandmaji. Enega nimate v pregledu. Najprej amandma na amandma skupine poslancev, prvo podpisani Dušan Bavdek. Za besedami "učitelje slovenskega jezika" se postavi vejica in doda besedilo "učitelje tujih jezikov in učitelje matematike pa ne več kot 21 ur neposrednega dela v razredu." Predlagatelj je skupina poslancev, prvopodpisani gospod Dušan Bavdek. Matični odbor in Vlada ne podpirata.</p>
                  <p>Drugi, na katerega se nanaša ta amandma: za besedami "tedenska učna obveznost ne sme presegati 22 ur" se dodajo besede "za učitelje slovenskega jezika pa ne več kot 21 ur neposrednega dela v razredu." Predlagatelj je skupina poslancev s prvopodpisanim gospodom Dušanom Bavdkom. Matični odbor podpira, Vlada ne podpira.</p>
                  <p>Potem pa imamo še amandma, ki ga nimate v pregledu - za poslansko skupino Socialdemokratske stranke Slovenije ga je oddal gospod Ivo Hvalica s svojim podpisom kot vodja: črta se besedilo "v oddelkih podaljšanega bivanja", tako da se spremenjeni člen v celoti glasi: "V okviru z zakonom in kolektivno pogodbo določenega tedenskega polnega delovnega časa je tedenska učna obveznost učitelja največ 22 ur, v bolnišničnih oddelkih pa največ 25 ur." Ali želi kdo besedo o teh amandmajih? Gospod Bavdek, izvolite.</p>
               </sp>
               <sp>
                  <speaker>DUŠAN BAVDEK:</speaker>
                  <p>Spoštovani gospod minister, spoštovani kolegi poslanci in poslanke! Želel bi povedati nekaj o obremenitvah učiteljev slovenskega jezika in tudi profesorjev matematike in jezikoslovcev. Pri pouku materinščine je razvejanost vzgojno izobraževalnih ciljev zelo mnogovrstna, odgovornost pri njihovem uresničevanju pa velika. Iz narave samega predmeta izvira namreč tudi kulturna, nacionalna in etična vzgoja, ki poteka poleg literarnega in jezikovnega izobraževanja ter usposabljanja za ustno in pisno sporočanje. Tudi pouk retorike in govorne kulture na sploh je dolžnost slavista, kljub temu, da je za to premalo ur in da učenci niso razdeljeni v skupine. V nekaterih razredih je še vedno po 35 učencev. Za primerno in odgovorno posredovanje širokih vsebin je treba slediti ne le novostim v stroki, ampak biti na tekočem tudi s kulturnim dogajanjem, se pravi novimi izdajami književnih del, gledališkimi in filmskimi predstavami, literarnimi nastopi in tako dalje. Pri pouku in tudi pri vseh vrstah izpitov (matura, zaključni diferencialni izpiti) poteka preverjanje pisno in ustno. Vse to zahteva še pripravo učnih in izpitnih gradiv, razen za maturo. Količinska obremenitev s preverjanjem znanja je največja za profesorje slovenščine.</p>
                  <p>Pri popravljanju pisnih izdelkov za profesorja slovenščine je ugotovljeno, da porabi v povprečju pet ur tedensko. To je minimum časa za popravljanje. Podobno je s popravljanjem pisnih izdelkov pri predmetih matematike in tujih jezikov. Sem pa ni všteto popravljanje poročil o domačem branju, dnevnikov domačega branja in drugih predmaturitetnih pisanj, kar še poveča število ur popravljanja na skupno 5 do 10 ur tedensko. To pomeni pri 20 urah obremenitve pol ure samo za popravljanje pisnih izdelkov za vsako pedagoško uro.</p>
                  <p>Razvejanost jezikovnih in književnih besedil je sinhrona in diahrona, to pomeni da gre za pouk literarne in jezikovne zgodovine in pregled sodobnega dogajanja ter za odgovorno usposabljanje za rabo slovenskega jezika. Vse to terja od slavista eno uro priprave za vsako pedagoško uro. Že ta grobi pregled dokaže, da je slavist ob 20-urni pedagoški obveznosti zaposlen s 50-urnim delovnim tednom.</p>
                  <p>Da bi se razmere uredile, bi bilo potrebno za slaviste skrčiti pedagoško obveznost na 18 ur. Dobro, to ne bo šlo, to se razume, ampak predlog je za eno uro in prav tako za matematike in jezikoslovce. Potem bi se gotovo postopoma uredilo tudi sedanje stanje, ko učiteljev slovenščine vse bolj primanjkuje za pouk in druge obveznosti pri predmetu. Npr. za zunanje ocenjevanje maturitetnih nalog. Več bi jim ostalo časa za obiske gledaliških in filmskih predstav, literarnih večerov, srečanj s pisatelji in pesniki, za obvezno in neobvezno izobraževanje na seminarjih. Včasih je bila diferenciacija v okviru šol samih že urejena ali z zmanjšanim številom ur ali z dodatnim plačilom. Potem pa brez pravih argumentov, razen demagoškega gesla o enakosti vseh predmetov, ukinjena. Hvala.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Besedo ima gospod Žaro Pregelj. Izvolite.</p>
               </sp>
               <sp>
                  <speaker>ŽARKO PREGELJ:</speaker>
                  <p>Spoštovani! Naravnost bom povedal. Odločno nasprotujem takemu amandmaju, kakor vsem ostalim, ki dodajajo še učitelje matematike in učitelje tujih jezikov. To je že pol predmetov v osnovni šoli. Mi se moramo zavedati, da ta norma, ki je v 119. členu predpisana, govori o največji obveznosti, se pravi o maksimalni obveznosti učiteljev pri neposrednem delu v razredu z učenci in to naj bi bilo 22 ur in to je veliko, 22 ur, to vsi priznamo, da je veliko. Če pogledate, da poteka pouk v petih dnevih, to pomeni več kot 4 ure direktnega pedagoškega dela z običajno generacijo oziroma z učenci starosti, ki niso ravno taki, kot so mogoče odrasle osebe ali kaj podobnega, ampak so bistveno drugačni. Zaradi tega se strinjam, da ta norma ostane, se strinjam tudi, da če se le da, je to manjša obremenitev in da pri tem učitelj ni tudi prikrajšan pri plači, kajti to je potem na koncu veste tole, borba za dohodek in se na koncu, namesto, da bi se upoštevala normalna obremenitev, se upošteva pač ure in edino ure nosijo dohodek. Zato je prav, da pride do te omejitve in da se tudi zelo skopo obnašamo do možnosti imeti več ur, se pravi nadur.</p>
                  <p>Zavedati se moramo, da je včasih bilo tako, da je učitelj, na primer telesne vzgoje ali pa tako imenovanih vzgojnih predmetov, bil dolžan za približno enako ali pa celo tretjino manjšo plačo, delati po 27 ur. Veste, kaj pomeni biti 27 ur, ravno tako s 35 učenci v telovadnici. Ne vem, tisti, ki tega ni poizkusil, ne ve. Zato menim, da je tak predlog popolnoma napačen, ne rešuje problema. Ta norma, še enkrat poudarjam, je maksimalna. Lahko je nižja, ostala razlika se lahko poravna s tistim, kar se pač ocenjuje kot, ali težavnost dela ali pa, da se pač prizna posameznim profilom več ur za pripravo. Dejansko so razlike med predmeti pri pripravi. To drži. So razlike oziroma niso enakovredne ali pa niso enake. Gre za pač različne vsebine, za različne metode in podobno. Medtem ko ima na primer, poglejte, neki običajni predmet več popravljanja nalog, ima drugi mogoče več materialne priprave. Tretji ima mogoče več preizkusov in podobno. Tako da v resnici je treba biti zelo objektiven.</p>
                  <p>Ta rešitev je izrazito politična in ne rešuje nič. Kvečjemu spet vnaša v šolske kolektive razdor, kajti vsi, ki smo delali na šolah, vemo, kaj to pomeni. Zato apeliram, da se te amandmaje ne podpre. Naj ostane norma, taka kot jo predlaga  Vlade, kajti je veliko bolj korektna kot ta, ki bi nastopila sedaj, kajti potem je zgodba neskončna. Potem se bomo vprašali, zakaj se pa meni to ne prizna, pa nekomu nekaj drugega ne prizna, vedno se kompenzira z neposrednim delom. Upoštevati je treba, da je resnično obremenjujoče neposredno delo z učenci in po pravici povedano, malokdo, in to vsak dan, zdrži več kot 4 ure s polnim elanom in s vso strokovnostjo. Vse, kar je nad tem, gre na račun kvalitete pedagoškega izobraževalnega dela. Zato menim, da je prav, če se že želi normo zniževati, potem naj se zniža  tudi za ostale učitelje, ne samo za te. Vsekakor so pa dodatna dela, ki jih imajo slavisti in je treba priznati, jasno, to v obliki določenega dohodka, je potrebno tudi ugotoviti, kdaj to pomeni obremenitev zaradi večjega števila učencev. Tudi to ni vseeno ali je 24 ali 35 učencev. To je normalno, da ni vseeno, že trije več se poznajo. To so zadeve, ki se nanašajo na določene podzakonske predpise, ne pa na zakonsko normo. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Ugotavljam, da ne in prehajam h glasovanju. Na glasovanje dajem najprej amandma na amandma pod točko 1. Ugotovimo sklepčnost! (53 prisotnih.)</p>
                  <p>Kdo je za? (13 poslancev.) Je kdo proti? (23 poslancev.)</p>
                  <p>Ugotavljam, da amandma ni bil sprejet.</p>
                  <p>Dajem na glasovanje amandma pod točko 2. Ugotovimo sklepčnost! (50 prisotnih.)</p>
                  <p>Kdo je za? (19 poslancev.) Je kdo proti? (20 poslancev.)</p>
                  <p>Ugotavljam, da ta amandma ni bil sprejet.</p>
                  <p>Dajem na glasovanje še amandma poslanske skupine Socialdemokratske stranke Slovenije: črta se besedilo "v oddelkih podaljšanega bivanja", tako da se spremenjeni člen v celoti glasi: "V okviru z zakonom in kolektivno pogodbo določenega tedenskega polnega delovnega časa je tedenska učna obveznost učitelja največ 22 ur, v bolnišničnih oddelkih pa največ 25 ur". Obrazložitev glasu, gospod Kopše, izvolite.</p>
               </sp>
               <sp>
                  <speaker>JOŽEF KOPŠE:</speaker>
                  <p>Gospod predsedujoči, danes vam je že bilo očitano delanje razlik med posameznimi amandmaji. Zdaj ste ponovno storili isto. Na začetku ste vse tri amandmaje prebrali, označili, kdo jih je poslal, pri dveh amandmajih niste razložili kdo je vložil amandma in smo glasovali. Pri tretjem pa ste to poudarili, da je to dala Socialdemokratska stranka. Mislim, da vodite na način, ki samo potrjuje to, kar so protestirali na tem zboru. Hvala lepa.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Gospod Kopše, če bi me natančno spremljal, bi lahko imel še več pripomb. Ta je pa neutemeljena in sicer zaradi tega, ker vse amandmaje, ki niso v pregledu, vsakič preberem dvakrat in ne vem, kaj je s tem narobe. Dajem torej amandma, ki sem ga prebral, na glasovanje. Ugotovimo sklepčnost! (51 prisotnih.)</p>
                  <p>Kdo je za? (9 poslancev.) Je kdo proti? (32 poslancev.)</p>
                  <p>Ugotavljam, da ta amandma ni bil sprejet.</p>
                  <p>Dajem na glasovanje še 119. člen v celoti. Ugotovimo sklepčnost! (49 prisotnih.)</p>
                  <p>Kdo je za? (35 poslancev.) Je kdo proti? (4 poslanci.)</p>
                  <p>Ugotavljam, da smo ta člen sprejeli.</p>
                  <p>K 120. členu sta bila oddana dva amandmaja. Amandma na amandma skupine poslancev, prvopodpisani gospod dr. Dušan Bavdek. V alinei se za besedami "za učitelja slovenskega jezika" postavi vejica in doda besedilo "učitelje tujih jezikov in učitelje matematike 19 ur neposrednega dela v razredu". Predlagatelj je skupina poslancev s prvopodpisanim gospodom dr. Dušanom Bavdkom, matični odbor in Vlada ne podpirata.</p>
                  <p>Nanaša se na amandma pod točko 2. Doda se nova druga alinea, ki se glasi: "Za učitelje slovenskega jezika 19 ur neposrednega dela v razredu". Sedanja druga alinea postane tretja alinea. Predlagatelj je skupina poslancev s prvopodpisanim gospodom dr. Dušanom Bavdkom, matični odbor podpira, Vlada ne podpira. Želi kdo besedo? Ugotavljam, da ne in dajem amandma pod točko 1 na glasovanje. Ugotovimo sklepčnost! (52 prisotnih.)</p>
                  <p>Kdo je za? (15 poslancev.) Je kdo proti? (25 poslancev.)</p>
                  <p>Ugotavljam, da ta amandma na amandma ni bil sprejet.</p>
                  <p>Dajem na glasovanje amandma pod točko 2. Ugotovimo sklepčnost! (50 prisotnih.)</p>
                  <p>Kdo je za? (23 poslancev.) Je kdo proti? (21 poslancev.)</p>
                  <p>Ugotavljam, da je ta amandma sprejet.</p>
                  <p>Glede na povezanost prehajam zdaj h glasovanju na 48. strani, kjer imate za nov 149.a člen dva amandmaja. Namreč amandma na amandma in potem še pod točko 2 izvirni amandma.</p>
                  <p>Prvi: v amandmaju skupine poslancev, prvopodpisani gospod dr. Dušan Bavdek: za nov 149.a člen se črta besedilo slovenskega jezika, tujih jezikov in matematike, določeno v 119., 120. in 121. členu tega zakona. Predlagatelj je matični odbor, Vlada amandmaja ne podpira.</p>
                  <p>Nanaša se pa na amandma pod točko 2: Za 149. členom se doda nov 149.a člen. 149.a člen - učna obveznost. Zmanjšana učna obveznost za učitelje slovenskega jezika, tujih jezikov in matematike določeno v 119., 120. in 121. členu tega zakona, se uveljavi v šolskem letu 1998/99. Predlagatelj je skupina poslancev, prvopodpisani gospod dr. Dušan Bavdek, matični odbor podpira, Vlada ne podpira.</p>
                  <p>Ker teh dveh amandmajev prej nisem prebral in jih nismo imeli v razpravi, najprej sprašujem, če želi kdo besedo? Ugotavljam, da ne in dajem najprej amandma pod točko 1 na glasovanje. Ugotovimo sklepčnost! (52 prisotnih.)</p>
                  <p>Kdo je za? (25 poslancev.) Je kdo proti? (16 poslancev.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje amandma pod točko 2. Ugotovimo sklepčnost! (50 prisotnih.)</p>
                  <p>Kdo je za? (17 poslancev.) Je kdo proti? (18 poslancev.)</p>
                  <p>Ugotavljam, da ta amandma ni bil sprejet.</p>
                  <p>S tem je seveda tudi amandma na amandma padel, ki smo ga prej sicer sprejeli. In se vračam k 120. členu, ki ga dajem zdaj v celoti na glasovanje. Novega 149.a člena ni treba dajati na glasovanje. Ugotovimo sklepčnost! (53 prisotnih.)</p>
                  <p>Kdo je za? (38 poslancev.) Je kdo proti? (4 poslanci.)</p>
                  <p>Ugotavljam, da smo 120. člen sprejeli.</p>
                  <p>Prehajam k 121. členu, kjer imamo dva amandmaja.</p>
                  <p>Prvi: amandma na amandma skupine poslancev pod točko 2- V alinei se za besedami " za učitelje slovenskega jezika" postavi vejica in doda besedilo "učiteljev tujih jezikov in učiteljev matematike neposrednega dela v razredu". Predlagatelj je skupina poslancev s prvopodpisanim gospodom dr. Dušanom Bavdkom, matični odbor podpira, Vlada ne podpira.</p>
                  <p>In drugi: doda se nova druga alinea, ki se glasi: za učitelje slovenskega jezika 19 ur neposrednega dela v razredu. Sedanja druga alinea postane tretja alinea. Predlagatelj je skupina poslancev s prvopodpisanim gospodom dr. Dušanom Bavdkom, matični odbor podpira, Vlada amandmaja ne podpira. Želi kdo besedo? Ugotavljam, da ne in dajem najprej amandma pod točko 1 na glasovanje.  Ugotovimo sklepčnost! (55 prisotnih.)</p>
                  <p>Kdo je za? (13 poslancev.) Je kdo proti? (25 poslancev.)</p>
                  <p>Ugotavljam, da ta amandma ni bil sprejet.</p>
                  <p>Dajem na glasovanje amandma pod točko 2. Ugotovimo sklepčnost! (54 prisotnih.)</p>
                  <p>Kdo je za? (22 poslancev.) Je kdo proti? (19 poslancev.)</p>
                  <p>Ugotavljam, da je bil ta amandma sprejet</p>
                  <p>Dajem na glasovanje 121. člen v celoti. Ugotovimo sklepčnost! (54 prisotnih.)</p>
                  <p>Kdo je za? (33 poslancev.) Je kdo proti? (6 poslancev.)</p>
                  <p>Ugotavljam, da smo ta člen sprejeli.</p>
                  <p>K 124. členu je vložen amandma, ki se glasi: v petem odstavku 124. člena se beseda "in" nadomesti z vejico, za besedo "drugega" se doda besedilo "in tretjega odstavka". Predlagatelj je Vlada. Matični odbor podpira. Želi kdo besedo? Ne, zato dajem amandma na glasovanje. Ugotovimo sklepčnost! (46 prisotnih.)</p>
                  <p>Kdo je za? (30 poslancev.) Je kdo proti? (Nihče.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje še 124. člen v celoti. Ugotovimo sklepčnost! (48 prisotnih.)</p>
                  <p>Kdo je za? (35 poslancev.) Je kdo proti? (1 poslanec.)</p>
                  <p>Ugotavljam, da smo ta člen sprejeli.</p>
                  <p>K 135 členu imamo najprej amandma na amandma pod točko 1: v amandmaju poslanske skupine LDS, za njo drugi in tretji odstavek 135. člena, se v drugem odstavku med besedama "zaposli strokovnega" doda besedilo "za nedoločen čas". Predlagatelj je matični odbor, Vlada podpira.</p>
                  <p>Ta se nanaša na amandma pod točko 2: v 135. členu se dodata nov drugi in tretji odstavek, ki se glasita: "Z denarno kaznijo najmanj petdeset tisoč SIT se kaznuje pravna oseba, ki zaposli strokovnega delavca, ki ne izpolnjuje izobrazbenih pogojev 93. 94., 95., 96., 97., 98. člen. Za prekršek iz prvega in drugega odstavka tega člena se kaznuje tudi odgovorna oseba pravne osebe." Predlagatelj je poslanska skupina Liberalne demokracije Slovenije. Matični odbor podpira, Vlada podpira. Želi kdo besedo? Ugotavljam, da ne in dajem na glasovanje amandma pod točko 1. Ugotovimo sklepčnost! (48 prisotnih.)</p>
                  <p>Kdo je za? (34 poslancev.) Je kdo proti? (Nihče.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje še amandma pod točko 2. Ugotovimo sklepčnost! (50 prisotnih.)</p>
                  <p>Kdo je za? (25 poslancev.) Je kdo proti? (3 poslanci.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje 135. člen v celoti. Ugotovimo sklepčnost! (49 prisotnih.)</p>
                  <p>Kdo je za? (32 poslancev.) Je kdo proti? (1 poslanec.)</p>
                  <p>Ugotavljam, da smo 135. člen sprejeli.</p>
                  <p>K 137. členu so bili vloženi štirje amandmaji, o prvem smo že glasovali, zato dajem v obravnavo in glasovanje amandma pod točko 2: v 137. členu se besedilo "ali študenta višje šole" črta, besedilo "dijaka ali študenta v javni višji šoli" pa nadomesti z besedilom "oziroma dijaka". Predlagatelj je vlada, matični odbor podpira.</p>
                  <p>Tretji: doda se nov odstavek, ki se glasi: "Ne glede na določbo drugega odstavka 85. člena tega zakona pripada že ustanovljenim zasebnim šolam za posameznega učenca oziroma dijaka ali študenta šole sto odstotkov sredstev, ki jih država oziroma lokalna skupnost zagotavlja za plače in materialne stroške na učenca, dijaka, oziroma študenta v javni šoli". Predlagatelj je poslanska skupina Slovenskih krščanskih demokratov, matični odbor amandmaja ne podpira. Amandma je redakcijsko pripravil  predlagatelj in se izključuje z naslednjim amandmajem.</p>
                  <p>Pod točko 4: v 137. členu se doda nov drugi odstavek, ki se glasi: "Ne glede na določbo 85. člena tega zakona se zasebne šole, ki jim je bila dodeljena koncesija, pred uveljavitvijo tega zakona financirajo v skladu s koncesijsko pogodbo". Predlagatelj je matični odbor. Vlada amandma podpira.</p>
                  <p>Želi kdo besedo? Gospod minister ima besedo, izvolite!</p>
               </sp>
               <sp>
                  <speaker>DR. SLAVKO GABER:</speaker>
                  <p>Spoštovani gospod podpredsednik, gospe in gospodje! Želim zgolj opozoriti na dejstvo, da četrti amandma smiselno povzema vsebino tretjega amandmaja in da priporočamo, da se ta amandma podpre, četrti torej.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. Želi še kdo besedo? Ugotavljam, da ne in dajem na glasovanje na strani 46 amandma pod točko 2. Ugotovimo sklepčnost! (48 prisotnih.)</p>
                  <p>Kdo je za? (34 poslancev.) Je kdo proti? (Nihče.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje amandma pod točko 3. Ugotovimo sklepčnost! (46 prisotnih.)</p>
                  <p>Kdo je za? (9 poslancev.) Je kdo proti? (26 poslancev.)</p>
                  <p>Ugotavljam, da amandma ni bil sprejet.</p>
                  <p>Na glasovanje dajem amandma pod točko 4. Ugotovimo sklepčnost! (45 prisotnih.) Ponovno vas prosim, da ugotovimo sklepčnost! (48 prisotnih.)</p>
                  <p>Kdo je za? (34 poslancev.) Je kdo proti? (Nihče.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje še 137. člen v celoti. Ugotovimo sklepčnost! (43 prisotnih.) Ponovno vas prosim, da ugotovimo sklepčnost! (50 prisotnih.)</p>
                  <p>Kdo je za? (34 poslancev.) Je kdo proti? (Nihče.)</p>
                  <p>Ugotavljam, da smo 137. člen v celoti sprejeli.</p>
                  <p>Dajem na glasovanje predlog za nov 137.a člen: za 137. členom dodajamo 137.a člen, ki se glasi: 137.a - Soupravljanje: "Do posebne pravne ureditve soupravljanja zaposlenih v javnih zavodih uveljavljajo zaposleni v teh zavodih svoje pravice do soupravljanja ob smiselni uporabi zakona o sodelovanju delavcev pri upravljanju (Uradni list Republike Slovenije številka 41/93) in v skladu z določili kolektivne pogodbe za negospodarske dejavnosti v republiki." Predlagatelj je poslanska skupina Združene liste socialnih demokratov, matični odbor in Vlada ne podpirata. Želi kdo besedo? Ugotavljam, da ne in dajem ta amandma na glasovanje. Ugotovimo sklepčnost! (52 prisotnih.)</p>
                  <p>Kdo je za? (12 poslancev.) Je kdo proti? (28 poslancev.)</p>
                  <p>Ugotavljam, da ta amandma ni bil sprejet.</p>
                  <p>Glasovanje o členu v celoti, ker gre za nov člen, ni potrebno.</p>
                  <p>K 140. členu: k 140. členu se doda nov tretji odstavek, ki se glasi: "Ne glede na določbo prejšnjega odstavka ostanejo v primerih iz 137. člena tega zakona v veljavi določbe koncesijske pogodbe, ki urejajo financiranje zasebnih šol iz javnih sredstev". Predlagatelj je poslanska skupina Liberalne demokracije Slovenije, matični odbor in Vlada podpirata. Želi kdo besedo? Ugotavljam, da ne in dajem amandma na glasovanje. Ugotovimo sklepčnost! (50 prisotnih.)</p>
                  <p>Kdo je za? (27 poslancev.) Je kdo proti? (7 poslancev.)</p>
                  <p>Ugotavljam, da smo amandma sprejeli.</p>
                  <p>Dajem 140. člen v celoti na glasovanje. Ugotovimo sklepčnost! (51 prisotnih.)</p>
                  <p>Kdo je za? (32 poslancev.) Je kdo proti? (1 poslanec.)</p>
                  <p>Ugotavljam, da smo 140. člen sprejeli.</p>
                  <p>K 143. členu: v prvem odstavku 133. člena se za besedilom "pogojev o izbiri" doda besedilo "oziroma nazivu". V drugem odstavku se za besedilom "zahtevano izobrazbo" doda besedilo "in naziv". Na koncu četrtega odstavka se črta pika in doda besedilo "in nazivu". Predlagatelj je matični odbor, povezava za nazaj je brezpredmetna. Želi kdo besedo? Ugotavljam, da ne in ga dajem na glasovanje. Ugotovimo sklepčnost! (51 prisotnih.)</p>
                  <p>Kdo je za? (28 poslancev.) Je kdo proti? (Nihče.)</p>
                  <p>Ugotavljam, da smo amandma sprejeli.</p>
                  <p>Dajem 143. člen v celoti na glasovanje. Ugotovimo sklepčnost! (50 prisotnih.)</p>
                  <p>Kdo je za? (28 poslancev.) Je kdo proti? (1 poslanec.)</p>
                  <p>Ugotavljam, da smo ta člen v celoti sprejeli.</p>
                  <p>K 145. členu imamo dva amandmaja. Prvi: v 145. členu se za besedilom "in vzgojitelji v" doda besedilo "domu za učence ter v". Predlagatelj je Vlada, matični odbor podpira.</p>
                  <p>In drugi: v 145. členu se za besedilom "glasbeni šoli" doda besedilo "zavodu za vzgojo in izobraževanje otrok in mladoletnikov s posebnimi potrebami". Predlagatelj je Vlada, matični odbor podpira.</p>
                  <p>Želi kdo besedo? Ugotavljam, da ne in dajem na glasovanje amandma pod točko 1. Ugotovimo sklepčnost! (49 prisotnih.)</p>
                  <p>Kdo je za? (34 poslancev.) Je kdo proti? (Nihče.)</p>
                  <p>Ugotavljam, da smo ta amandma sprejeli.</p>
                  <p>Dajem na glasovanje še amandma pod točko 2. Ugotovimo sklepčnost! (49 prisotnih.)</p>
                  <p>Kdo je za? (26 poslancev.) Je kdo proti? (1 poslanec.)</p>
                  <p>Ugotavljam, da smo tudi ta amandma sprejeli.</p>
                  <p>Dajem na glasovanje še 145. člen v celoti. Ugotovimo sklepčnost! (49 prisotnih.)</p>
                  <p>Kdo je za? (32 poslancev.) Je kdo proti? (1 poslanec.)</p>
                  <p>Ugotavljam, da smo ta člen v celoti sprejeli.</p>
                  <p>Dajem v obravnavo in na glasovanje 151. člen z amandmajem. V prvem odstavku 151. člena se črta besedilo "101,". Predlagatelj je Vlada, matični odbor podpira. Želi kdo besedo? (Ne.) Dajem ta amandma na glasovanje. Ugotovimo sklepčnost! (50 prisotnih.)</p>
                  <p>Kdo je za? (33 poslancev.) Je kdo proti? (Nihče.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje 151. člen v celoti. Ugotovimo sklepčnost! (50 prisotnih.)</p>
                  <p>Kdo je za? (34 poslancev.) Je kdo proti? (1 poslanec.)</p>
                  <p>Ugotavljam, da smo ta člen v celoti sprejeli.</p>
                  <p>Prehajam k 152. členu, kjer imamo dva amandmaja. Prvi: v 152. členu se doda nov drugi odstavek, ki se glasi: "Pri prvem imenovanju se polovica članov posameznega strokovnega sveta imenuje za tri leta. Člani, ki se imenujejo za tri leta, se določijo z žrebom." Predlagatelj je Vlada, matični odbor ga podpira.</p>
                  <p>In drugi: doda se novi drugi odstavek 152. člena, ki se glasi: "Pri prvem imenovanju se polovica članov posameznega strokovnega sveta imenuje za dve leti. Člane, ki se imenujejo za dve leti, se določi z žrebom." Predlagatelj je poslanska skupina Socialdemokratske stranke Slovenije, matični odbor in Vlada ga ne podpirata. Želi kdo besedo? Ugotavljam, da ne in dajem na glasovanje amandma pod točko 1. Ugotovimo sklepčnost! (52 prisotnih.)</p>
                  <p>Kdo je za? (35 poslancev.) Je kdo proti? (2 poslanca.)</p>
                  <p>Ugotavljam, da smo sprejeli amandma pod točko 1.</p>
                  <p>Drugi se s tem izključuje, zaradi tega dajem na glasovanje 152.člen v celoti. Ugotovimo sklepčnost! (55 prisotnih.)</p>
                  <p>Kdo je za? (33 poslancev.) Je kdo proti? (2 poslanca.)</p>
                  <p>Ugotavljam, da smo 152. člen  celoti sprejeli.</p>
                  <p>Imamo predlog za nov 152.a člen: v poglavju IX. Prehodne in končne določbe se za 152. členom doda nov 152.a člen, ki se glasi: "Vlada Republike Slovenije sprejme najkasneje dve leti po uveljavitvi tega zakona nacionalni program predfakultetnega izobraževanja. Pri izdelavi tega nacionalnega programa tvorno sodelujejo Ministrstvo za šolstvo in šport, Univerza, samostojni visokošolski zavodi, Zavod Republike Slovenije za šolstvo, Center Republike Slovenije za poklicno izobraževanje, Andragoški center Republike Slovenije, Državni izpitni center, strokovni sveti in Prosvetna zbornica Republike Slovenije ter ostale organizacije in posamezniki." Predlagatelj je poslanska skupina Socialdemokratske stranke Slovenije, matični odbor in Vlada ne podpirata. Želi kdo besedo? Ugotavljam, da ne in dajem ta predlog na glasovanje. Ugotovimo sklepčnost! (53 prisotnih.)</p>
                  <p>Kdo je za? (11 poslancev.) Je kdo proti? (26 poslancev.)</p>
                  <p>Ugotavljam, da ta amandma ni bil sprejet.</p>
                  <p>Prehajam k 154. členu, h kateremu je vložen amandma: v 154. členu se doda nov odstavek, ki se glasi: "V proračunskem letu 1995 se za financiranje uporabljajo določbe zakona o organizaciji in financiranju vzgoje in izobraževanja, Uradni list Republike Slovenije štev. 12/91-1." Predlagatelj je Vlada, matični odbor amandma podpira. Želi kdo besedo? Ugotavljam, da ne in dajem ta amandma na glasovanje. Ugotovimo sklepčnost! (45 prisotnih.) Ponovno vas prosim, da ugotovimo sklepčnost! (48 prisotnih.)</p>
                  <p>Kdo je za? (32 poslancev.) Je kdo proti? (2 poslanca.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje 154. člen v celoti. Ugotovimo sklepčnost! (52 prisotnih.)</p>
                  <p>Kdo je za? (32 poslancev.) Je kdo proti? (Nihče.)</p>
                  <p>Ugotavljam, da smo člen sprejeli.</p>
                  <p>K 155. členu imamo amandma: v 155. členu se doda nova točka, ki se glasi: "8. Sklep o določitvi normativov in standardov za opravljanje vzgojno izobraževalne dejavnosti v srednjih šolah; Uradni list Republike Slovenije št. 4/92, 7/92 in 33/95." Predlagatelj je Vlada, matični odbor amandma podpira. Želi kdo besedo? Ugotavljam, da ne in dajem amandma na glasovanje. Ugotovimo sklepčnost! (49 prisotnih.)</p>
                  <p>Kdo je za? (29 poslancev.) Je kdo proti? (1 poslanec.)</p>
                  <p>Ugotavljam, da smo amandma sprejeli.</p>
                  <p>Dajem na glasovanje še 155. člen v celoti. Ugotovimo sklepčnost! (46 prisotnih.)</p>
                  <p>Kdo je za? (35 poslancev.) Je kdo proti? (Nihče.)</p>
                  <p>Ugotavljam, da smo 155. člen v celoti sprejeli.</p>
                  <p>K 156. členu: v drugi točki 156. člena se beseda "določbe" nadomesti z besedilom "določb 61 in". Predlagatelj je Vlada, matični odbor podpira. Želi kdo besedo? Ugotavljam, da ne in dajem ta amandma na glasovanje. Ugotovimo sklepčnost! (50 prisotnih.)</p>
                  <p>Kdo je za? (34 poslancev.) Je kdo proti? (2 poslanca.)</p>
                  <p>Ugotavljam, da je amandma sprejet.</p>
                  <p>Dajem na glasovanje 156. člen v celoti. Ugotovimo sklepčnost! (50 prisotnih.)</p>
                  <p>Kdo je za? (29 poslancev.) Je kdo proti? (Nihče.)</p>
                  <p>Ugotavljam, da smo ta člen sprejeli.</p>
                  <p>Dajem v obravnavo vse ostale člene zakona, h katerim ni bil vložen noben amandma. Želi kdo besedo? Ugotavljam, da ne in dajem vse ostale člene zakona na glasovanje. Ugotovimo sklepčnost! (53 prisotnih.)</p>
                  <p>Kdo je za? (43 poslancev.) Je kdo proti? (Nihče.)</p>
                  <p>Ugotavljam, da smo vse ostale člene zakona sprejeli.</p>
                  <p>Dajem za zaključek v obravnavo naslov zakona. K njemu ni bil vložen noben amandma. Želi kdo spremeniti naslov zakona? Ugotavljam, da nihče in dajem naslov zakona na glasovanje. Ugotovimo sklepčnost! (55 prisotnih.)</p>
                  <p>Kdo je za? (40 poslancev.) Je kdo proti? (3 poslanci.)</p>
                  <p>Ugotavljam, da smo naslov zakona sprejeli.</p>
                  <p>Dajem na glasovanje še proceduralni sklep, da zakon za tretjo obravnavo pripravi predlagatelj.</p>
                  <p>Ugotovimo sklepčnost! (49 prisotnih.)</p>
                  <p>Kdo je za? (36 poslancev.) Je kdo proti? (3 poslanci.)</p>
                  <p>Ugotavljam, da smo tudi ta sklep sprejeli.</p>
                  <p>S tem zaključujem 21. točko dnevnega reda in proceduralni predlog ima gospod Žaro Pregelj. Izvolite. Potem vas bom pa še obvestil o jutrišnjem nadaljevanju seje. Izvolite.</p>
               </sp>
               <sp>
                  <speaker>ŽARKO PREGELJ:</speaker>
                  <p>Spoštovani, glede na to, da smo težko glasovali o tej velikanski količini amandmajev, med njimi je bilo veliko čisto redakcijskih, čisto takih amandmajev, ki bi zlahka bili po seji matičnega odbora sestavni del tega predloga, nismo imeli nobenega vsebinskega vpliva. Šlo je zgolj za usklajevanje in podobno. Predlagam, da zbor sprejme sklep, s katerim zadolži Komisijo za poslovnik, da pripravi predlog poenostavitve glasovanja v drugi obravnavi.</p>
               </sp>
               <sp>
                  <speaker>PODPREDSEDNIK DR. LEV KREFT:</speaker>
                  <p>Hvala lepa. To je pobuda. Predlagam, da to pobudo pač pošljete. Na to pobudo mora komisija tako ali tako odgovoriti. Mi sklepov te vrste do sedaj nismo sprejemali. To ni v zvezi s proceduro pri tej točki ali naslednji dnevnega reda. Sicer bi lahko dali to pod pobudami in vprašanji. Če daste to pobudo pisno, mora to odbor tako ali tako oziroma komisija obravnavati.</p>
                  <p>Sejo bomo nadaljevali jutri ob 10. uri, in sicer prosim, da še prisluhnete, s prekinjeno 12. točko dnevnega reda predlog zakona o spremembah in dopolnitvah zakona o privatizaciji pravnih oseb v lasti sklada Republike Slovenije za razvoj in obveznosti Agencije Republike Slovenije za prestrukturiranje in privatizacijo, da malo prekinemo šolski paket, potem pa bomo nadaljevali s šolskim paketom. Na svidenje.</p>
               </sp>
               <stage>(SEJA JE BILA PREKINJENA 20. SEPTEMBRA 1995 OB 16.13 URI IN</stage>
               </div>
      </body>
  </text>
</TEI>

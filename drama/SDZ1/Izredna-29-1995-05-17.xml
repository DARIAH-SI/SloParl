<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <bibl>
               <idno type="custom" subtype="session">318D4DB1B7063625C125783200483899</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=I&amp;type=sz&amp;uid=318D4DB1B7063625C125783200483899</idno>
            </bibl>
         </sourceDesc>
         <sourceDesc>
            <p>Information about the source</p>
         </sourceDesc>
      </fileDesc>
  </teiHeader>
  <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <head type="session">29. izredna seja</head>
            <docDate>(17. maj 1995)</docDate>
            <castList>
               <castItem>Sejo je vodil dr. Lev Kreft, podpredsednik Državnega
                  zbora.</castItem>
            </castList>
            <stage>Seja se je začela ob 14.12 uri.</stage>
            <sp>
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam 29. izredno sejo Državnega zbora Republike Slovenije. Obveščen sem, da so zadržani in se današnje seje ne morejo udeležiti naslednje poslanke in poslanci: Jožef Kopše, Rafael Kužnik, mag. Dragan Černetič, Mateja-Kožuh Novak, Vitodrag Pukl, Stane Frim, Jurij Malovrh in Andrej Lenarčič. Prosim, da ugotovimo prisotnost v dvorani. Ugotavljamo prisotnost v dvorani. Še ugotavljamo prisotnost v dvorani. V dvorani je 54 poslank in poslancev. Državni zbor je sklepčen in lahko odloča.</p>
               <p>Prehajamo k določitvi dnevnega reda. Seja je bila sklicana na predlog Komisije Državnega zbora Republike Slovenije za volitve, imenovanja in administrativne zadeve. Dnevni red ste prejeli danes s sklicem. Zato predlagam naslednjo točko dnevnega reda:</p>
               <p>Predlog odloka o izvolitvi pridružene delegacije Državnega zbora Republike Slovenije v Severnoatlantski skupščini.</p>
               <p>Želi v zvezi z dnevnim redom izredne seje kdo besedo? Ugotavljam da ne in dajem ta dnevni red na glasovanje. Ugotovimo sklepčnost! (53 prisotnih.)</p>
               <p>Kdo je za? (46 poslancev.) Je kdo proti? (1 poslanec.)</p>
               <p>Ugotavljam, da smo dnevni red sprejeli.</p>
               <p>Prehajam na <title>1. TOČKO DNEVNEGA REDA</title>, to je na obravnavo <title>PREDLOGA ODLOKA O IZVOLITVI PRIDRUŽENE DELEGACIJE DRŽAVNEGA ZBORA REPUBLIKE SLOVENIJE V SEVERNOATLANTSKI SKUPŠČINI</title>.</p>
               <p>Predlog odloka je zboru predložila Komisija za volitve, imenovanja in administrativne zadeve. Želi poročevalec komisije besedo? (Ne.) Želi besedo predstavnik Sekretariata za zakonodajo in pravne zadeve? (Ne.) Želijo besedo predstavniki poslanskih skupin? Besedo dajem poslankam in poslancem. K besedi se je prijavil gospod Borut Pahor. Izvolite.</p>
            </sp>
            <sp>
               <speaker>BORUT PAHOR:</speaker>
               <p>Spoštovani podpredsednik, kolegice in kolegi! Kljub vsemu ne bi bilo prav, če bi danes izvolili stalno pridruženo delegacijo našega parlamenta v skupščini Severnoatlantske zveze, ne da bi ob tej priložnosti opozorili na dve stvari.</p>
               <p>Prvič, v slovenskem parlamentu prvič po dosegu neodvisnosti volimo stalno delegacijo, ki nas bo zastopala v eni od dveh zahodnoevropskih oziroma severnoatlantskih zvez, v Skupščini NATO. Pomen tega dogodka je toliko večji, ker se s tem slovenski parlament priključuje parlamentom srednjeevropskih držav v instituciji, ki se posveča predvsem obrambnim in varnostnim vprašanjem. Čeprav naša delegacija ne bo imela pravice glasovati, pa bo imela možnost nastopa, ki bržkone ne bo bistveno vplival na odločitve, bo pa lahko opozoril na naša stališča in s pametnim nastopom tudi okrepil ugled tako našega parlamenta kot države.</p>
               <p>Hkrati velja danes ob tej priložnosti spomniti, da Slovenija kot država še nima formalnega statusa v nobeni od dveh organizacij, ne v Zahodnoevropski uniji ne v NATU, ker pač našega sodelovanja v projektu "Partnerstvo za mir" ne moremo šteti za status partnerke v organizaciji NATO.</p>
               <p>Delegacija našega Državnega zbora kot ad hoc parlamentarna opazovalka že nekaj časa sodeluje tudi v delu Skupščine Zahodnoevropske unije. Če bo Slovenija tudi s podpisom evropskega sporazuma dosegla status pridružene partnerke v Zahodnoevropski uniji, bomo čez čas verjetno izvolili tudi stalno delegacijo, ki nas bo zastopala v Skupščini Zahodnoevropske unije. Oglašam se pa zato, ker želim opozoriti na naslednji problem.</p>
               <p>S tem, da slovenski parlamentarci sodelujemo v medparlamentarnih forumih, nam je dana seveda priložnost, da po svojih močeh in vplivu do neke mere sooblikujemo stališča teh forumov. To lahko dosegamo samo tako, da s precej jasnim nastopom pred parlamentarci drugih držav zastopamo neka stališča. Ta svojevrsten privilegij pa seveda terja tudi odgovornost, predvsem za naša izrečena stališča in politiko do problemov, s katerimi se ti forumi ukvarjajo. Zato moramo danes, spoštovane kolegice in kolegi, izkoristiti to priložnost, da opozorimo, tako sebe kot Vlado, da razen izhodišč o nacionalni varnosti nimamo prav nobenega drugega dokumenta, ki bi odgovarjal na aktualna vprašanja o naši zunanjepolitični in varnostni usmeritvi in doktrini.</p>
               <p>Zato predlagam, da je današnja izvolitev te delegacije tudi spodbuda, če ne kar opomin državi, predvsem pa Vladi, da zelo zamuja pri sprejemanju temeljnih dokumentov, ki bi in ki bodo lahko služili tudi tej  delegaciji za oblikovanje njenih stališč. Hvala lepa.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam da ne. Zaključujem razpravo in dajem na glasovanje odlok o izvolitvi pridružene delegacije Državnega zbora Republike Slovenije v Severnoatlantski skupščini, ki se glasi: "V pridruženo delegacijo Državnega zbora Republike Slovenije v Severnoatlantski skupščini se izvolijo: Jože Lenič, vodja; Franc Černelič, član in Tone Peršak, član". Ugotovimo sklepčnost! (62 prisotnih.)</p>
               <p>Kdo je za? (58 poslancev.) Je kdo proti? (1 poslanec.)</p>
               <p>Ugotavljam, da je predlog odloka sprejet.</p>
               <p>S tem zaključujem to edino točko dnevnega reda in 29. izredno sejo Državnega zbora Republike Slovenije.</p>
            </sp>
            <stage>(Izredna seja je bila končana 17. maja 1995 ob 14.19 uri.)</stage>
         </div>
      </body>
  </text>
</TEI>

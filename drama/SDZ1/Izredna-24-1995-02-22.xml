<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Izredna-24-1995-02-22">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">9F2B22CEEA2160CDC1257832004838C5</idno>
               <idno type="URI">9F2B22CEEA2160CDC1257832004838C5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-24-1995-02-22.DZ" n="24">
               <name>Izredna</name>
               <date when="1995-02-22"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-24-1995-02-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 22. FEBRUARJA 1995 OB 14.17 URI.)</stage>
            <sp xml:id="SDZ1-Izredna-24-1995-02-22.sp1">
               <speaker>PREDSEDNIK JOŽEF ŠKOLČ:</speaker>
               <p>Prosim, če zasedete svoja mesta. Začeli bomo z nadaljevanjem izredne seje. Poleg
                  vseh, ki so se opravičili za dopoldanski del, vas obveščam, sta se za popoldne
                  opravičila tudi gospod Marjan Stanič in gospod Sašo Lap. Ugotovimo prisotnost!
                  Ugotavljam, da je prisotnih 45 poslancev. Še enkrat ugotavljamo prisotnost. Prosim
                  vodje poslanskih klubov in sekretarje, da zagotovijo sklepčnost v dvorani.
                     <stage>(46 poslank in poslancev.)</stage></p>
               <p>Prehajamo na <title>2. TOČKO DNEVNEGA REDA - TO JE NA OBRAVNAVO PREDLOGA ZAKONA O
                     SPREMEMBAH IN DOPOLNITVAH ZAKONA O LOKALNI SAMOUPRAVI</title>.</p>
               <p>Predlog zakona je v obravnavo zboru predložila Vlada Republike Slovenije. Danes
                  bomo, kot je bilo včeraj na začetku seje sklenjeno, šli samo do konca prve
                  obravnave; do takrat je tudi možno vlagati amandmaje k temu zakonu. Sprašujem
                  predstavnika Vlade, če želi besedo. Gospod Bavdek ima najprej proceduralno
                  vprašanje.</p>
            </sp>
            <sp xml:id="SDZ1-Izredna-24-1995-02-22.sp2">
               <speaker>DUŠAN BAVDEK:</speaker>
               <p>Hvala lepa gospod predsednik, spoštovani kolegi, spoštovane kolegice! Najprej imam
                  nekaj nepreceduralnega, in to je, da bi se rad zahvalil predsedstvu zbora, ki mi
                  je omogočilo, da bom lahko govoril iz klopi; pač težko hodim in mi je to velika
                  olajšava. Hvala lepa.</p>
               <p>Sedaj pa proceduralno. Glede na zahtevnost teme in glede na dolžino teme, glede na
                  veliko število amandmajev, ki so bili vloženi, bi predlagal, da v skladu z 69.
                  členom poslovnika omejimo razprave na pet minut; če se seveda z mojim predlogom
                  strinjate. Hvala lepa.</p>
            </sp>
            <sp xml:id="SDZ1-Izredna-24-1995-02-22.sp3">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Ugotavljamo sklepčnost! Glasovali bomo o proceduralnem predlogu
                  gospoda Bavdka. Predlog je formalno korekten. Glasujemo o omejitvi razprav na 5
                  minut. Tudi sicer nismo dobili kakšnih prijav in bi lahko iz tega sklepali, da
                  velikega interesa za razpravo ni <stage>(ko bi lahko rekli, da ni bilo interesa za
                     razpravo za kakšno drugo temo)</stage>. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je ta predlog sprejet.</p>
               <p>Besedo dajem predstavniku Vlade, ministru Kovačiču. Se opravičujem, minister
                  Kovačič, ta omejitev, da ne bo nesporazuma v začetku, ne velja za predstavnika
                  Vlade in predstavnike poslanskih skupin.</p>
            </sp>
            <sp xml:id="SDZ1-Izredna-24-1995-02-22.sp4">
               <speaker>MAG. BOŠTJAN KOVAČIČ:</speaker>
               <p>Spoštovani predsednik, cenjene poslanke, cenjeni poslanci!</p>
               <p>Skušal se bom okviriti v okvir teh petih minut. Dal bi samo nekaj uvodnih izhodišč
                  v zvezi s predlogom zakona o spremembah in dopolnitvah zakona o lokalni samoupravi
                  po hitrem postopku.</p>
               <p>Kot vemo je bil ta zakon sprejet 21.12.1993. Konkretiziral je ustavne določbe o
                  lokalni samoupravi in v bistvu s tem, kot krovni zakon, sprožil postopek oziroma
                  proces preobrazbe lokalne samouprave. Vemo, da je temu zakonu sledila cela vrsta
                  drugih zakonov, tudi tista dva zakona, ki jih je sprejel ta Državni zbor, zakon o
                  ustanovitvi občin in zakon o financiranju občin. Medtem časom je Vlada Republike
                  Slovenije podpisala tudi Evropsko listino o lokalni samoupravi v oktobru lanskega
                  leta in v bistvu so bili dani vsi pogoji, da steče ta proces preobrazbe. In kot
                  vemo je tudi stekel s 1.1.1995.</p>
               <p>Vemo, da zakon o lokalni samoupravi v bistvu določa temelje lokalne samoupravne
                  skupnosti <stage>(če potegnem zelo kratko genezo, vemo, da smo imeli 62 komun,
                     sedaj pa 147, 6.000 naselij, 1200 krajevnih skupnosti)</stage> in v bistvu
                  uvajamo tretjo vejo fundamentalnih standardov evropske parlamentarne demokracije:
                  prva so človekove pravice, druga princip delitve oblasti in tretja uvajanje
                  lokalne samouprave. V bistvu je s 1.1.1995 stekel dvojni proces, kot vemo: 1.
                  proces uvajanja lokalne samouprave oziroma koncipiranje in konstituiranje novih
                  občin, in, kot drugo, hkrati preobrazba državne uprave - predvsem v kontekstu 1.
                  člena zakona o upravi, s katerim je vse upravne funkcije prevzela država.</p>
               <p>Pri reformi lokalne samouprave gre v bistvu za tri sestavine, in sicer prva je
                  teritorialna, druga je funkcionalna in tretja organizacijska. V bistvu so vse te
                  tri sestavine v procesu, ničesar ni dokončnega. Tudi naša zakonodaja omogoča in bo
                  še omogočala kakršnekoli spremembe, bodisi ko gre za teritorialne, bodisi ko gre
                  za razmejitve pristojnosti med državo in lokalno skupnostjo, bodisi znotraj
                  lokalne skupnosti - in kot tretja organizacijska, ki je najbolj zahtevna ravno v
                  tem trenutku, ko vzpostavljamo mehanizem za učinkovito občinsko upravo.</p>
               <p>V kontestu biti lokalne samouprave ne more zakonodajalec predpisati vseh
                  podrobnosti tehnologije, metodologije vladanja oziroma uvajanja lokalnih zadev. V
                  vsakem primeru pa je nujno spoštovati vse atribute pravne države: tu mislim
                  predvsem, kako izvajati sprejeto zakonodajo in preprečiti samovoljno tolmačenje.
                  Ta projekt je gotovo in sistemski in operativni, ki vključuje tako stroko kot
                  praktične negativne in pozitivne izkušnje delovanja.</p>
               <p>Cilj teh sprememb, ki so predmet današnje razprave, je, kako ohraniti
                  konsistentnost in konceptualnost zakona, čeprav se zavedam, da tudi naš predlog ni
                  vsemogočen. Prav številčnost in vsebina amandmajev kaže na zainteresiranost in
                  odgovornost Državnega zbora do poznavanja te problematike in iz želje po uspešnem
                  uvajanju. Zato izjemna odgovornost, kako potegniti konsistentno vsebino, da
                  zagotovimo normalno funkcioniranje novih občin in uveljavimo vse atribute države
                  za izvajanje zakonodaje in preprečevanja samovoljnega tolmačenja.</p>
               <p>Vsebinske spremembe so pred vami. Gre predvsem za 12 vsebinskih sklopov v tem
                  predlogu;</p>
               <p>Prvo je sklop teritorialnih sprememb, drugo, da občina opravlja tudi določene
                  statistične, evidenčne in analitične funkcije, tretje, da se lahko občini dodeli
                  poseben status, četrto, kar je izjemno pomembno, pristojnosti sveta, peto
                   komisije in odbori, šesto pristojnosti župana in podžupana, sedmo pristojnosti
                  predsednika sveta, osmo nezdružljivost funkcij, deveto občinska uprava, deseto,
                  prenos pristojnosti oziroma status predpisov prejšnjih občin, enajsto
                  ustanoviteljske pravice in dvanajsto, plače.</p>
               <p>Naša služba oziroma Vlada je pripravljena, da da vsa ustrezna tolmačenja v zvezi s
                  predlaganimi spremembami zakona. Hvala lepa.</p>
            </sp>
            <sp xml:id="SDZ1-Izredna-24-1995-02-22.sp5">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Predlog zakona je obravnavala Komisija za lokalno samoupravno kot
                  matično delovno telo. Prosim poročevalko, da predstavi mnenje komisije o predlogu
                  zakona, če to želi. Besedo dajem gospe Bredi Pečan. Hkrati pa prosim za mir v
                  dvorani.</p>
            </sp>
            <sp xml:id="SDZ1-Izredna-24-1995-02-22.sp6">
               <speaker>BREDA PEČAN:</speaker>
               <p>Komisija je opravila v bistvu splošno obravnavo k predlogu zakona in je sprejela
                  dva sklepa. Prvič tega, da meni, da je zakon primeren za obravnavo na seji
                  Državnega zbora in tudi predlaga Državnemu zboru, da ga po razpravi sprejme. In
                  tudi, kot je bilo že izglasovano, da podpira hitri postopek glede na to, da je v
                  veljavnem zakonu o lokalni samoupravi nekaj nedorečenosti in nenatančnosti ter da
                  to omogoča različna tolmačenja ter onemogoča usklajeno in nemoteno delovanje in
                  sodelovanje županov in občinskih oziroma mestnih svetov pa tudi pravočasno
                  pripravo in sprejem statutov v občini.</p>
               <p>V sami razpravi je bilo zlasti poudarjeno to, da naj spremembe zakona nikakor ne
                  posegajo v pristojnosti lokalne samouprave, zlasti da je ne bi omejevali in pa
                  mislim da kar skupno mnenje, da je bil osnovni koncept zakona pri sprejemanju, ko
                  je bila sprejeta odločitev o neposrednih volitvah županov, v bistvu spremenjen in
                  da je zato treba s temi popravki pravzaprav ta koncept tudi doreči in izvesti. Se
                  pravi, dejstvo je, da je tisto - kar je sicer neopazno, vendar sedaj razvidno, ko
                  so začele občine postopoma funkcionirati - notranjo neusklajenost zakona potrebno
                  urediti in s spremembami odpraviti. Hvala.</p>
            </sp>
            <sp xml:id="SDZ1-Izredna-24-1995-02-22.sp7">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Sprašujem, če želi besedo predstavnik Sekretariata za zakonodajo.
                     <stage>(Ne želi.)</stage> K besedi se je v imenu SLS javil gospod Franc
                  Potočnik.</p>
            </sp>
            <sp xml:id="SDZ1-Izredna-24-1995-02-22.sp8">
               <speaker>FRANC POTOČNIK:</speaker>
               <p>Spoštovane gospe in gospodje. V Slovenski ljudski stranki menimo, da je zakon o
                  spremembah zakona o lokalni samoupravi potreben, ker zakon o lokalni samoupravi na
                  nekaterih področjih ni dovolj natančen. Predvsem pristojnosti župana in sveta niso
                  dovolj jasno opredeljene. Tudi ni bila jasno opredeljena nezdružljivost funkcij v
                  okviru lokalne samouprave, pa tudi področje začasnega financiranja novonastalih
                  občin ni dovolj natančno opredeljeno.</p>
               <p>V Slovenski ljudski stranki ne moremo kar vnaprej ali pa pavšalno reči, da smo za
                  takšne spremembe, ki so bodisi v korist županov bodisi v korist občinskih svetov;
                  čeprav imamo iz naše stranke največ županov in pa tudi preko 500 občinskih
                  svetnikov. Mi bomo podprli takšne rešitve v zakonu in tiste amandmaje, ki bodo
                  omogočali po eni strani učinkovito delo občinskih organov, po drugi strani pa
                  onemogočali zlorabe položaja oziroma funkcij.</p>
               <p>Osnovna izhodišča zakona o lokalni samoupravi, ki sedaj velja, so po našem mnenju
                  večinoma primerna, zato bomo podprli tiste rešitve, ki bodo šle v smeri
                  razjasnitve razmerij. Menimo, da veliko število amandmajev, ki si vsebinsko zelo
                  nasprotujejo, lahko vodi tudi do še bolj nepreglednega zakona.</p>
               <p>V občinah sedaj intenzivno pripravljajo statute, zato je po našem mnenju zelo
                  pomembno, da z vsebinskimi posegi v zakon ne rušimo osnovnega koncepta, na podlagi
                  katerega so bile tudi opravljene oziroma izvedene volitve za župane in za občinske
                  svete. Zaradi sprememb zakona je po našem mnenju potrebno tudi podaljšati rok za
                  sprejetje občinskih statutov, ki po sedanjem zakonu poteče 31.3<gap n=".."/> Razmere v praksi
                  so pokazale, da se marsikje močno lovijo; seveda se bodo pa še bolj sedaj, ko bodo
                  spremembe zakona izglasovane, tako da je nujno potrebno ta rok za sprejem
                  občinskih statutov podaljšati.</p>
            </sp>
            <sp xml:id="SDZ1-Izredna-24-1995-02-22.sp9">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. V imenu poslanske skupine LDS se je k besedi prijavil dr. Dimitrij
                  Rupel.</p>
            </sp>
            <sp xml:id="SDZ1-Izredna-24-1995-02-22.sp10">
               <speaker>DR. DIMITRIJ RUPEL:</speaker>
               <p>Spoštovani gospod predsednik, spoštovane kolegice in kolegi! Po mnenju poslancev
                  Liberalne demokracije Slovenije je tista zakonodaja, ki sedaj velja, pomanjkljiva,
                  ker smo jo sprejemali v časovni stiski in ker je rezultat prevelikega števila
                  kompromisov. Čeprav je seveda potrebno povedati, da smo bili v času obravnave te
                  zakonodaje bolj pozorni, pa tudi sprti, glede obsega in ozemlja občin kot glede
                  njihovega funkcioniranja, glede njihove ureditve in razmerja do države. Menim, da
                  smo se premalo poglobili v probleme lokalne samouprave, na posledice njene slabe
                  ureditve.</p>
               <p>Čeprav nekateri trdijo, da je zakon kakršen je, evropski, to po našem mnenju
                  vendarle ne drži docela. V zakonu, o katerem danes razpravljamo tako, da bi ga
                  spremenili, so se znašli posamezni elementi evropskih zakonodaj, vendar ne tako,
                  da bi zares sodili skupaj. Kar je nastalo ni usklajeno in ni dosledno izvedeno. V
                  Sloveniji smo koncept zakonodaje o lokalni samoupravi prilagodili obstoječemu
                  razmerju strankarske moči oziroma interesov. Po našem prepričanju smo storili
                  nekaj napak, ki jih je mogoče sedaj popraviti. Žal, danes - sredi igre, kot se
                  reče - ni mogoče popraviti bistvenih napak in morda je prav, da si za resnejša
                  popravila vzamemo čas pred naslednjimi volitvami. Tako bomo nemara morali
                  premisliti, ali je prav, da je današnja občina tako zelo nemočna v primerjavi z
                  drugimi v Evropi, in če je prav, da smo upravo v Sloveniji, pa čeprav gre za
                  majhno državo, tako zelo centralizirali. Mogoče bomo morali spremeniti razmerje
                  med občinskimi sveti in župani. Župani naj, če bodo izvoljeni neposredno in po
                  večinskem sistemu, dobijo večje pristojnosti ali pa naj jih volijo občinski sveti
                  iz svojih večin. Tako kot je sedaj, je skregano z zdravo pametjo. To kar imamo,
                  ustvarja kompetenčne spore, zaradi katerih se bodo voditelji prepirali ves čas
                  mandata in zato usmerili manj sil v reševanje problemov.</p>
               <p>Toda, sedaj smo sredi igre, kot se reče, in pravil ni mogoče spreminjati. Pač pa
                  je mogoče, za kar je skrajni čas, popraviti nedoslednosti in razrešiti nekatera
                  prislovja. Nekatere probleme bo mogoče, kot rečeno, rešiti le s spremembo tega in
                  še drugih zakonov; recimo tistega o državni upravi.</p>
               <p>Sedaj veljavna zakonodaja je krivična tako do občinskih svetov kot do županov.
                  Obojim jemlje veliko pristojnosti, ki sicer po svetu pripadajo lokalni samoupravi.
                  Do občinskih svetov je krivična, ker ne omenja niti njihovih predsednikov, zato so
                  nekateri županski kandidati verjeli, da bodo sejo svetov vodili oni sami. Ponekod
                  pa so si predsedniki svetov vzeli pristojnosti, ki niso nikjer določene - po
                  pravilu, da je dovoljeno vse, kar ni prepovedano - pri čemer so se razglasili za
                  funkcionarje, ki so jim župani kratkomalo podrejeni. Razlage so šle tako daleč, da
                  so se nekateri občinski sveti razglasili za naslednike bivših izvršnih svetov, na
                  kar so si ustvarili ali pa si hočejo ustvariti odbore, katerih predsedniki naj bi
                  postali nekakšni občinski ministri, ki naj bi dnevno odločali o občinski politiki.
                  Pri tem menim, da ni sporno določilo, ki občinski svet razume kot najvišji organ,
                  vendar kot organ sprejemanja širše politike - recimo proračunov, smernic
                  posameznih premoženjskih rešitev in tako naprej. Sedanjo zakonodajo beremo tako,
                  da so občinski sveti nekakšen zakonodajni organ podoben parlamentu na državni
                  ravni, pri čemer se od njih ne pričakuje takšna razvejenost, profesionalizacija in
                  tako naprej. Izvršna oblast je po sedaj veljavni zakonodaji prepuščena županu in
                  občinski opravi, ki morata občinskemu svetu predlagati rešitve in mu tudi pomagati
                  pri njegovih morebitnih organizacijskih problemih. Poleg tega seveda župan
                  predstavlja občino navzven. Sporne so, kot rečeno nejasnosti in praznine, kar je
                  že dejal minister. Dejansko, župan v očeh ljudi odgovarja na splošne razmere v
                  občini, vendar ima za njihovo urejanja kaj malo moči. V glavnem je poskrbljeno za
                  to, da se župan in občinski svet medsebojno blokirata in si nagajata. Ne verjamem,
                  da so to volivci pričakovali in ne verjamem, da je to zares želel zakonodajalec, v
                  prvi rundi. V tem primeru bi namreč lahko rekli, da si je želel veliko
                  nestabilnost, nered in celo brezvladnje na lokalni ravni. Če obstaja nered na tej
                  ravni, namreč na lokalni ravni, gotovo ne more biti več reda v državi. Še več
                  nereda v državi, kot ga imamo, si ne moremo privoščiti.</p>
               <p>Delitev oblasti med župani, občinskimi sveti in državo je potrebno razrešiti na
                  jasen in kolikor toliko preprost način. Bistvena vprašanja, na katera moramo dati
                  dokončen odgovor, so naslednja: 1. Ali naj se poleg občinske uprave ustanovi še
                  posebna, paralelna uprava, s katero bodo neposredno rokovali svetniki? 2. Ali si
                  lahko privoščimo široko profesionalizacijo v svetniških vrstah? In 3. Ali lahko
                  župan, če je že varuh zakonitosti in odgovoren za razmere, s katerimkoli vzvodom
                  preprečuje nezakonitosti in samovoljo?</p>
               <p>Nova lokalna samouprava, gospe in gospodje, se rojeva v križišču več procesov. Po
                  eni strani imamo opraviti s centralizacijo na račun lokalne samouprave, po drugi
                  strani se občine združujejo, ko se hkrati razdružujejo, urejajo delitvene bilance
                  in skušajo doseči funkcioniranje sistema. V tem procesu so se kot v
                  revolucionarnem vrtincu znašli bivši občinski uslužbenci, ki so v obupu začeli
                  delati napake. Selili so se na upravne enote ali bežali iz njih. Pred potopom so
                  si, in to je vsem nam dobro znano, nekateri občinski funkcionarji razdelili
                  premoženje in plače, ob katerih so poslanske plače pravi drobiž.</p>
               <p>Lokalna samouprava je dodatni <stage>(bojim se, ne zadnji)</stage> udarec družbi,
                  ki se bojuje za mednarodni položaj, za denacionalizacijo, za privatizacijo, za
                  šolsko reformo, za ureditev odnosov med državo in cerkvijo, med ideološkimi
                  sovražniki itd. in ki ima težavne probleme s koalicijami. Večina ljudi ne bo
                  razmišljala tako globalno in se ne bo brigala za politične spore oziroma
                  pristojnosti, ampak bo začela obupavati nad političnim razredom, ki jo je spravil
                  v nove težave, preden je opravila s starimi. In to zadeva vse nas. Hvala lepa.</p>
            </sp>
            <sp xml:id="SDZ1-Izredna-24-1995-02-22.sp11">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. V imenu poslanske skupine SKD se je za besedo prijavil gospod Miro
                  Mozetič.</p>
            </sp>
            <sp xml:id="SDZ1-Izredna-24-1995-02-22.sp12">
               <speaker>MIROSLAV MOZETIČ:</speaker>
               <p>Hvala za besedo. Drage kolegice, dragi kolegi! Če bi z enim stavkom rekel, se mi
                  zdi, da je ta zakon nepotreben oziroma ta sprememba zakona. Ampak, ker je stvar
                  verjetno le malo bolj komplicirana, bom poskušal razložiti, zakaj tako mislim.
                  Lahko se strinjam s tem, da so določene določbe premalo opredeljene, ali kakorkoli
                  bi temu rekli, in da dopuščajo različno interpretacijo. To vprašanje je premalo
                  opredeljeno v sferi lokalne samouprave, po drugi strani pa se lahko postavi
                  vprašanje, zakaj so določene stvari v zakonu sploh urejene, če bi to morala
                  urediti lokalna samouprava. Saj to je vsebina lokalne samouprave. Različne
                  interpretacije bodo različne in tudi sedaj so različne, drugačne interpretacije so
                  v Ljubljani in drugačne interpretacije so v Novi Gorici pa še morda v kakšni drugi
                  občini. Tam, kjer so interpretacije kolikor toliko normalne ali pa pravilne, tam
                  stvari tečejo, tam kjer pa niso, tam so določeni problemi.</p>
               <p>Če sedaj pogledamo, tudi v ciljih in načelih zakona tukaj piše, da naj bi bile
                  spremembe in dopolnitve samo v tistih delih, ki pomenijo neko dopolnitev oziroma
                  neko razjasnitev stvari. Namreč, če pogledamo zakon, mislim, da ni tako, da imamo
                  notri določbe, ki bi jih morala urejati vsaka občina sama v svojih statutih.
                  Normalno, da se morajo tukaj dogovoriti občinski svetovalci in župan in vsi tisti,
                  ki to zadevo v občini kreirajo. Ampak vrsto določb, po moje, smo vnesli, ki sem ne
                  spadajo. Recimo, po moje, določba, da ima občinski svet predsednika - dobro lepo
                  je, da to piše, vendar, ker gre za organ je to povsem normalno, da ima nek organ,
                  ki je kolektivni organ, nekoga, ki ga sklicuje in ki ga vodi. Potrebno bi pa bilo
                  da piše, da ga župan sklicuje in vodi, če bi to želeli. Tako, da ta določba, kako
                  naj se občinski svet sestaja, kako naj dela in kaj naj dela, mislim, da je stvar
                  statuta. Mislim, da so tudi določbe, ki so sedaj nekoliko drugačne, o odborih,
                  komisijah, na tak način tudi stvar prej statuta kot zakona. Potem določba, da mora
                  župan sedeti na sejah občinskega sveta. Meni se zdi skoraj smešna, ker normalno,
                  kje pa naj sedi župan, kakor na seji občinskega sveta - saj vendar predlaga vrsto
                  zadev, jih mora zagovarjati - ampak to mi pišemo v zakonu. Potem je določba, da
                  ima lahko občinski svet sekretarja. Seveda, saj nekdo bo najbrž moral strokovno
                  pomagati: ampak sedaj izgleda, da se ponekod kregajo o tem, da občinski svet ne
                  sme imeti sekretarja in sedaj je treba to v zakon napisati. In še določba, ki
                  govori, ki je tudi vsebinska, da je občinski tajnik obvezen.</p>
               <p>Drugi sklop vprašanj, ki so tukaj notri, mislim da so problematična iz tega
                  razloga, ker ne pojasnjujejo in ne razlagajo spornih stvari, pač pa vsebinsko
                  spreminjajo zakon. In tukaj mislim, o teh stvareh bi bilo treba dovolj resno
                  razmišljati in se dovolj resno pogovarjati. Recimo, členi v spremembah zakona 6,
                  7, 8, to so členi, ki se nanašajo na določbe o občinskih odborih. Se strinjam, da
                  tisti stavek, ki govori, da so občinski odbori izvršilni organ sveta, se strinjam,
                  da je zavajajoč. Jaz tudi mislim, da občinski odbori, tako kot so v obstoječem
                  zakonu napisani, niso izvršilni organ občinskega sveta; so določeni organi znotraj
                  sfere pristojnosti občinskega sveta. In tudi če bi morda v kakšni drugi ureditvi
                  pogledali, povsod imajo občinske odbore, na katere svet tudi določene pristojnosti
                  prenese in določene zadeve ti odbori opravljajo v imenu in po pooblastilu in v
                  moči občinskega sveta, ne nekega izvršilnega organa, ki je v bistvu pri nas župan.
                  Tako da, če je kaj potrebno pri teh določbah narediti, je po mojem bolj to, da je
                  treba tisto, da je to izvršilni organ oziroma da je to nek konkurent župana to
                  razčistiti, ne pa da sedaj iz občinskih odborov, ki bi lahko bili zelo dobra
                  zadeva <stage>(da se ne bi občinski svet sestajal za vsako stvar, pač pa bi se za
                     določene stvari lahko občinski odbor sestajal)</stage>, sedaj pa iz teh
                  občinskih odborov delamo čisto navadna delovna telesa. Tudi taka rešitev je lahko:
                  ampak po moje je bolj pravilna in bolj smotrna za občino taka kot je, s tem da se
                  nedvoumno napiše, da to niso izvršilni organi, da to niso konkurenti v tistem
                  delu, ki se tiče županovih pooblastil, ampak samo pooblastil, ki jih ima občinski
                  svet.</p>
               <p>Potem je zelo zanimiva v 7. členu osma alinea, ko govori: <q>"nadzoruje delo župana,
                  podžupana občinske uprave glede izvrševanja odločitev občinskega sveta;"</q> kar
                  pomeni, da občinski svet nadzoruje vse te organe samo glede izvrševanja lastnih
                  odločitev. To pomeni, župan v svoji pristojnosti lahko dela kar hoče in ga
                  občinski svet ne more nadzorovati. Ne vem, lahko da je to prav, ampak jaz mislim,
                  da ni prav. Lahko pa da jaz napačno interpretiram. Ampak tako piše: <q>"Nadzoruje
                  delo glede izvrševanja odločitev občinskega sveta"</q>. Nič drugega.</p>
               <p>Kar zadeva 10. člen, ki predvsem govori o županu, jaz se v glavnem strinjam s temi
                  zadevami in to je bilo morda res sedaj pomanjkljivo, vendar drugi odstavek, ko
                  navaja, kaj župan predlaga občinskemu svetu - in nikjer drugje mislim, da ni
                  podobnih določb - bi utegnil pripeljati do interpretacije, da je samo župan tisti,
                  ki sme predlagati sprejem teh zadev, odlokov in takih odločitev občinskemu svetu.
                  Kar pomeni, če bi taka interpretacija bila možna - in jaz mislim, da je možna,
                  zlasti tam, kjer se  občinski svet in župan ne morejo uskladiti in dogovoriti -
                  potem bi morali mi nekje drugje napisati, da so bodisi tudi občinski svetniki, ali
                  pa ne vem kdo tisti, ki lahko predlagajo, ne bom rekel proračuna, ampak odloke in
                  druge stvari, ki jih je potrebno, recimo, sprejeti za ureditev določenih vprašanj
                  znotraj občine.</p>
               <p>Mislim, da tudi te pristojnosti, ki jih dajemo županu, da on imenuje tajnika sam,
                  brez soglasja občinskega sveta, da določene ljudi imenuje brez soglasja občinskega
                  sveta, se mi zdi da je nekoliko prehuda zadeva. Občinski svet je navsezadnje tudi
                   izvoljen in naj skupaj delata. Če že gre za taka pomembna vprašanja, kot je
                  recimo tajnik, naj ga skupaj postavita; ne more ne eden ne drugi vsiliti nekoga -
                  ker sicer bo prišlo do tega, da čez 4 leta, če bo nek drug župan, ne bo zadovoljen
                  s tistim tajnikom, ki ga je, recimo, prejšnji župan prinesel. Tako, da ta zadeva
                  bi lahko še večje probleme ustvarila.</p>
               <p>No, naslednji sklop vprašanj, ki mislim, da v to spremembo ta trenutek ne vem
                  zakaj bi spadali, so tista vprašanja 1., 2. člena, to pomeni glede večine, kako se
                  občine ustanavljajo in zlasti 73. člen, ki spreminja takole potihem, črta ven
                  referendum pri združevanju v pokrajine. To je čisto tako izven tega namena teh
                  sprememb tega zakona.</p>
               <p>Kar zadeva črtanje prehodnih določb, bi jaz čisto zares vprašal naš sekretariat,
                  če je to prav, da mi črtamo prehodne določbe. Res da so že izživele, vendar tiste
                  določbe so bile notri in jaz mislim, da prehodne določbe morajo ostati v zakonu,
                  čeprav so že svojo funkcijo odigrale.</p>
               <p>In stvar, ki je sedaj na novo opredeljena, ki je sicer bila sporna in je prav, da
                  je opredeljena, to je vprašanje nezdružljivosti funkcij. Mislim, ali pa bom rekel,
                  skupina misli <stage>(saj sedaj govorim v imenu poslanske skupine, čeprav vseskozi
                     govorim v prvem imenu)</stage>, da je ta nezdružljivost funkcij zajeta tukaj
                  notri malo prehuda. Saj nimamo toliko ljudi v občinah. Praktično, vsaka zadeva je
                  nezdružljiva. Mislim, vleči tako dosledno to nezdružljivost z državnega nivoja,
                  parlamenta, Vlade v občinske nivoje, mislim, da je malo prehuda. Gotovo določene
                  funkcije so nezdružljive. Recimo, župan istočasno ne more biti načelnik upravne
                  enote in obratno; ali pa, ne vem, župan ne more biti član občinskega sveta, ampak
                  vse ostalo se mi pa zdi še skoraj malo pretirano, ta nezdružljivost; ker na koncu
                  bo zmanjkalo ljudi, ker vsak je v neki službi in enostavno je vse nezdružljivo.
                  Tako, da to zadevo je tudi po mojem potrebno le nekoliko razmisliti in bolj
                  omiliti, to nezdružljivost funkcij.</p>
               <p>Za zaključek bi rekel samo še to: če kdo misli - ker imam občutek, da so določene
                  spremembe tukaj notri zaradi določenih županov -  da bo zakon rešil probleme, ki
                  so sedaj na relaciji župan - občinski svet, in da bo potem teklo lažje ali pa
                  drugače, mislim, da se bridko moti. Če bi to želeli, potem bi morali verjetno dati
                  bistveno večjo oblast nekomu - ali enemu ali drugemu - kar pomeni, enostavno
                  takšno oblast, da izloči drugega. Kljub vsemu so občinski sveti - in to se
                  poudarja, da so župani voljeni - tudi voljeni in so v bistvu predstavniki tistih
                  ljudi, ki bivajo v tisti občini. In če ne drugega imajo proračun. In v vsakem
                  primeru bo moralo priti do sodelovanja med župani in občinskim svetom. Zakon tega
                  ne bo rešil, pa če ga še tako napišemo. Rešimo lahko samo tako, da postavimo, da
                  je za vse odgovoren župan oziroma, da vse komandira župan in da občinskega sveta
                  praktično ne potrebujemo. Mislim, da tega pa ne želimo in da tega tudi ni možno
                  narediti. Tako, da v to smer gredo stališča naše poslanske skupine in tudi
                  določeni amandmaji, ki smo jih že vložili; in morda bomo, glede na razpravo in to,
                  če bo potrebno, tudi še kakšnega vložili. Hvala lepa.</p>
            </sp>
            <sp xml:id="SDZ1-Izredna-24-1995-02-22.sp13">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. V imenu poslanske skupine ZL se je prijavil gospod Miran Potrč.</p>
            </sp>
            <sp xml:id="SDZ1-Izredna-24-1995-02-22.sp14">
               <speaker>MIRAN POTRČ:</speaker>
               <p>Hvala lepa. V poslanski skupini Združene liste smo imeli in imamo ob predlogu tega
                  zakona veliko vprašanj in veliko pomislekov. Spraševali smo se, kako naj
                  ocenjujemo delo Vlade, ministra in službe za lokalno samoupravo, ki pred nekaj
                  meseci niso imeli nobenih pripomb in vprašanj k zakonu in so zahtevali, da mora
                  biti nepripravljena reforma lokalne samouprave izvedena takoj, sedaj pa
                  ocenjujejo, da je zakon potrebno bistveno spremeniti in dopolniti. Spraševali smo
                  se, kako naj ocenjujemo njihovo delo, ko so najprej s svojim osnutkom vzročnega
                  statuta in poslovnika poskušali popolnoma razvrednotiti položaj in pristojnosti
                  županov v korist predsednikov občinskih svetov, sedaj, ko so ugotovili reakcije
                  županov, pa s predlaganimi spremembami gredo v obratno smer in spreminjajo deloma
                  tudi koncept zakonodaje o lokalni samoupravi. Spraševali smo se, ali je v kratkem
                  času in po hitrem postopku mogoče v tem Državnem zboru pričakovati smotrne
                  odločitve, ko vemo, da je večina poslancev v Državnem zboru prav pri uveljavljanju
                  lokalne samouprave ravnala izrazito politično zaradi strankarskih interesov, brez
                  vsakih resnih razmislekov o tem, kakšne posledice bo lahko prinesla v celoti
                  nepripravljena reforma. Kako lahko verjamemo v smotrne odločitve poslancev, ki so
                  ob uveljavljanju lokalne samouprave trdili, da so vse stvari jasne, da ne bo
                  nobenih problemov, da bo vsa odprta vprašanja uspešno rešila lokalna samouprava
                  sama, danes pa ti isti pravijo, da naj se v zakonu predpiše po možnosti vse, tako
                  da bi zakon že skoraj postajal pravilnik ali celo navodilo, in to uniformirano, za
                  vse občine od tiste z nekaj 100 do tiste z 100 tisoč prebivalci.</p>
               <p>Spraševali smo se, kako ocenjevati dejstvo, da so vsi kandidati za župane in
                  občinske svetnike v volilni kampanji poznali vse svoje pravice in svoj položaj,
                  saj so obljubljali vse mogoče in nemogoče, danes pa mnogi od njih govore, da
                  svojih funkcij ne morejo opravljati, saj so si jih predstavljali povsem drugače in
                  zahtevajo temeljito revizijo zakonodaje.</p>
               <p>Spraševali smo se, ali je bilo do večine volivk in volivcev in tudi kandidatov za
                  župane in občinske svetnike, ki so pač sprejeli izziv, da orjejo ledino slabo
                  pripravljene reforme lokalne samouprave, pošteno, da jim po izvolitvi, ko so
                  pričakovali, da bodo delovali pač v odnosih, ki jih je postavil zakon, za nazaj te
                  odnose v mnogočem bistveno spreminjamo. In to ne zato, ker eventualnih nejasnosti
                  v občinah ne bi mogli urediti - marsikje so jih že uspešno uredili - temveč zato,
                  ker so si tudi lokalno samoupravo, ki naj bi delovala v interesu ljudi in naj bi
                  bila njihova samouprava, uzurpirane politične stranke za svoje neprencipielne,
                  medsebojne prestižne strankarske boje in prisvajanje oblasti in stolčkov tudi na
                  občinski ravni.</p>
               <p>O vseh teh vprašanjih smo najprej menili, da bi javno sporočili, da naj zavoženo
                  reformo lokalne samouprave še naprej zapleta tista večina, ki jo je zavozila in da
                  ni nobene potrebe, da Združena lista, ki se je od te tako nepripravljene reforme
                  edina distancirala, sedaj sodeluje pri popravljanju tistega, kar se popraviti ne
                  da.</p>
               <p>Končno se za tako možnost nismo odločili, ker ne želimo - tako kot nekatere
                  stranke v tem Državnem zboru - kadar mislimo drugače blokirati dela Državnega
                  zbora in onemogočati, da upravlja svojo funkcijo in sprejema odločitve. Odločili
                  smo se, da v razpravi sodelujemo in ob tem damo možnost vsem članom poslanske
                  skupine, da na različne načine izrazijo svoje poglede in stališča do predlaganih
                  sprememb zakona.</p>
               <p>Da bi opozorili na mnoge nesprejemljive rešitve v  zakonu pa smo pripravili in
                  vložili tudi nekatere amandmaje. Temeljna izhodišča naših amandmajev so
                  naslednja:</p>
               <p>1. Zakon naj odpravi eventualne nejasnosti, vendar ne sme za nazaj v temelju
                  spreminjati zakona.</p>
               <p>2. Zakon naj v precizaciji nekaterih določb pušča dovolj avtonomije in izvedbeno
                  različnih rešitev v občinah, ne pa zahteva popolno uniformiranost vseh
                  podrobnosti. To bi bilo v nasprotju z avtonomijo kot temeljno značilnostjo lokalne
                  samouprave. To bi bilo tudi škodljivo zaradi zelo različne velikosti in različnega
                  položaja občin.</p>
               <p>3. Zakon ne sme zaradi nejasnih rešitev ob sprejemu, še manj pa zaradi želje po
                  spremembi koncepta, imeti za posledico, da bi zaradi njega kjerkoli morali po
                  njegovem sprejemu opravljati nadomestne volitve. To bi bilo skrajno neodgovorno,
                  to bi pomenilo norčevanje iz državljank in državljanov, to bi pomenilo dodatno
                  nepotrebno zapravljanje državnega denarja - vse brez vsake koristi.</p>
               <p>4. Če že spreminjamo roke, bodimo z njimi vsaj zdaj kolikor toliko realni; to
                  velja posebej za delitev premoženja. Ob tem ponavljamo večkrat izraženo zahtevo,
                  da se za delitev premoženja izdelajo nekatera temeljna načela, ki bodo v pomoč
                  realizaciji te zahtevne naloge, sicer bo sporov toliko, da bodo blokirali
                  izvajanje reforme.</p>
               <p>5. Nobene predlagane in sprejete spremembe ne bi smele imeti za posledico, da bi
                  morali v občinah, v katerih so se na podlagi veljavnih rešitev dogovorili in
                  sprejeli statute in poslovnike, te po sili zakona zdaj spreminjati ali
                  popravljati. Spremembe naj pomagajo najti rešitve tam, kjer jih zaradi političnih
                  sporov doslej niso mogli najti, ne smejo pa biti podlaga za spore tam, kjer doslej
                  teh sporov ni bilo.</p>
               <p>V okviru teh izhodišč bomo sodelovali v sprejemanju zakona. Trudili se bomo, da
                  bodo upoštevana. Če bodo večinske odločitve drugačne, se bomo od njih ponovno
                  ogradili. Hvala.</p>
            </sp>
            <sp xml:id="SDZ1-Izredna-24-1995-02-22.sp15">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospe Marii Pozsonec, ki bo govorila v imenu svoje
                  poslanske skupine.</p>
            </sp>
            <sp xml:id="SDZ1-Izredna-24-1995-02-22.sp16">
               <speaker>MARIA POZSONEC:</speaker>
               <p>Hvala lepa. Spoštovani! V svoji kratki razpravi bi se omejila na vprašanje kako
                  priti do nove občine. Strinjam se s predlogom Vlade, ki postavlja razumne pogoje
                  za referendum, ne strinjam pa se z raznimi amandmaji, ki predvidevajo razne
                  delitvene in kadrovske bilance. Te bilance niso narejene niti za že nastale
                  občine, kako je pa potem to možno narediti za bodoče občine zdaj takoj? Mislim, da
                  ni upravičeno zahtevati nečesa, kar ni bilo zahtevano v prejšnjem zakonu in pri
                  prejšnjih delitvah. Prav tako mislim, da to ne vodi nikamor, če bi sledili napotke
                  Ustavnega sodišča glede nastanka novih občin, premaknjeno v daljno priložnost pred
                  prihodnjimi lokalnimi volitvami.</p>
               <p>Zaradi ugleda Državnega zbora in lastne vesti predlagam, da pogojev ne bi
                  poostrili. Zakaj ne bi dovolili, da zaživijo nove skupnosti, tudi one, ki niso
                  imele sreče na tisti nočni seji Državnega zbora. Napake je treba pač priznati in
                  popraviti.</p>
               <p>Imam pa še dve vprašanji: Kdo bo pobudnik referenduma, kdo vodi aktivnosti za
                  nastanek nove občine, za razdelitve, za odcepitve, za združevanje itd.? In, čez
                  koliko časa lahko pričakujemo zeleno luč za referendum? Hvala lepa.</p>
            </sp>
            <sp xml:id="SDZ1-Izredna-24-1995-02-22.sp17">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. V imenu poslanske skupine SDSS bo govoril gospod Ivo Hvalica.</p>
            </sp>
            <sp xml:id="SDZ1-Izredna-24-1995-02-22.sp18">
               <speaker>IVO HVALICA:</speaker>
               <p>Hvala lepa. Spoštovani! Socialdemokrati menimo, da predlog sprememb in dopolnitev
                  zakona o lokalni samoupravi ne sme iti v spreminjanje v zakonu določenih
                  pristojnosti mestnih oziroma občinskih svetov in županov, ki so sedaj zajete v 29.
                  in 33. členu zakona o lokalni samoupravi. Mi mislimo, da bi moralo bistvo sprememb
                  biti v tem, da se zapolnjuje pravna praznina, v izogib možnim konfliktnim
                  situacijam med sveti in župani. Te, kot veste, nastajajo. To je  zopet specifično
                  v mestnih občinah, kjer se porajajo čisto drugačni problemi od tistih, ki se
                  porajajo v nemestnih, v običajnih občinah, posebej še v manjših občinah. Ampak o
                  tem kasneje. Torej, cilj tega zakona bi sicer moral biti, da bi se tem konfliktnim
                  situacijam izognili in da bi dosegli dolgoročno čimboljše delovanje organov v
                  občini.</p>
               <p>Nekaj drugega je. Mi smo prepričani, da s predlaganimi spremembami zakona s strani
                  vladne službe dejansko spreminjamo temelje zakona o lokalni samoupravi, na podlagi
                  katerega so bile izvedene volitve. Pristojnosti županov in pristojnosti članov
                  mestnih in občinskih svetov, ki so bili izvoljeni na lokalnih volitvah, se s tako
                  predlagano spremembo v bistvu menjajo. Volitve so bile torej izvedene na podlagi
                  dosedanjega zakona, predlagane bistvene spremembe <stage>(gre predvsem za
                     pristojnost svetov in županov)</stage> pa postavijo pod vprašanj na ta način
                  tudi legitimnost volitev. Mi moramo o tem razmisliti.</p>
               <p>Ne glede na to, mi smo predlog vladnega zakona ustrezno amandmirali, ampak o tem
                  pa kasneje. Hvala lepa.</p>
            </sp>
            <sp xml:id="SDZ1-Izredna-24-1995-02-22.sp19">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. V imen poslanske skupine Demokratov - demokratske stranke, bo govoril
                  gospod Peršak.</p>
            </sp>
            <sp xml:id="SDZ1-Izredna-24-1995-02-22.sp20">
               <speaker>ANTON PERŠAK:</speaker>
               <p>Spoštovane poslanke in poslanci! Najprej moram povedati, da smo v poslanski
                  skupini sprejeli to odločitev - in tudi potem, ko smo dobili besedilo - z nekoliko
                  različnimi občutki. Razloga za to sta na nek način dva. Prvi je ta, da obstojajo
                  očitki - ne samo sedaj, po tem predlogu zakona, ampak že prej - da se pravzaprav
                  na nek način preveč vmešavamo v problem lokalne samouprave oziroma, da preveč
                  poskušamo vse <stage>(kot je bilo že omenjeno)</stage> na nek način zakoličiti,
                  natančno določiti itd. To je ena stvar, češ da bi bilo treba več prepustiti
                  dejansko temu, da se v okviru lokalnih skupnosti dogovorijo tudi glede na to, da
                  so občine med seboj zelo različne <stage>(kot je bilo ravno prej
                     poudarjeno)</stage> in da je težko pravzaprav predpisati ustrezne rešitve za
                  vse te različne občine, tudi če bi jih skušali grupirati v nekakšne skupine.</p>
               <p>In drugič, težko je z nekim enotnim sistemom, <stage>(zlasti kar zadeva medsebojna
                     razmerija med organi občin itd.)</stage>, za tako različne občine zares
                  ustrezno urediti. To je en razlog, zakaj so, kot pravim, občutki bili
                  različni.</p>
               <p>Drugi razlog je pa naslednji. Očitno je za nekatere občine to, da se s tem zakonom
                  sedaj poskuša še dodatno urediti ali pa natančneje urediti itd., nekatere stvari,
                  zlasti medsebojna razmerja med organi v občinah itd., rešitev; za nekatere občine,
                  tiste, ki pač do tega današnjega dne in mogoče še tudi naprej tega ne bi uspele
                  urediti.</p>
               <p>Po drugi strani je pa res to <stage>(in tu govorim, če smem v imenu skupine, torej
                     tudi malo iz lastne izkušnje)</stage>, da pa ponekod, v mnogih občinah, je pa
                  to že uspelo. Lahko rečem, da sam sem bil v neki občini, kjer smo pravzaprav prav
                  take rešitve, kot so sedaj tukaj, v statut vgradili že na osnovi osnovnega zakona.
                  Nismo še statuta sprejeli, ampak vgradili smo v statut točno take rešitve, kot so
                  tu predvidene; celo v zvezi z občinskimi odbori itd. Zakaj? Zato, ker smo
                  preprosto razumeli in to tudi razumemo v poslanski skupini, da je v poteku
                  sprejemanja osnovnega zakona prišlo do tega, da se je koncept sprememb, koncept
                  sprva enotnosti oblasti v občinah spremenil v koncept delitve oblasti in ta zakon
                  sedaj to na nek način do konca izvede, če lahko tako rečem, ta koncept delitve
                  oblasti. In tukaj je najbrž prvo vprašanje, ki se postavi ravno v zvezi z
                  najmanjšimi občinami ali je to smiselno itd. Ampak, ker tam po tistih občinah,
                  kjer so to razumeli, kjer so to sprejeli, so tudi že lahko do sedaj v statutih
                  oziroma predlogih statutov to na ta način uredili.</p>
               <p>Tam kjer je ta sposobnost dogovarjanja manjša, tam se pravzaprav problemi
                  pojavljajo in se bodo pojavljali še naprej. In tudi te reakcije na ta predlog
                  zakona iz občin to zelo jasno kažejo. Eni navijajo za občinski svet, eni za
                  župane, nekateri pa spet za nekaj tretjega.</p>
               <p>S tega vidika lahko rečemo, da je sprejem tega zakona smiseln, ker bo nekatere
                  spore odpravil. Še enkrat pa ponavljam, da sem sam prepričan in da smo sami
                  prepričani, da je to bilo možno narediti tudi brez teh sprememb.</p>
               <p>Tisto, kar pa je ob tem zakonu mogoče smiselno premisliti, je pa naslednje:
                  Najslabše kar se nam lahko zgodi je - in kar se nam, kot vse kaže, bo zgodilo
                  glede na amandmaje - da se bo cela razprava o lokalni samoupravi še enkrat
                  ponovila. In da se s temi amandmaji že kaže, da se ponovno namerava odpreti vso to
                  debato o konceptu itd. To se mi zdi slabo, ker potem se res lahko zgodi to, kar so
                  nekateri že pred menoj svarili, da bomo na koncu pri tem zakonu sprejeli nekaj,
                  kar bo pa res pomenilo revizijo koncepta za nazaj itd. Pred tem bi se bilo najbrž
                  pametno obvarovati. Sami smo ravnali na ta način, da smo do sedaj vložili en sam
                  amandma, pa še ta je popolnoma take, bom rekel, materialne narave. Gre za en rok -
                  glede na to, da se sedaj zakon sprejema in da bodo mnogi morali že izdelane
                  predloge statutov mogoče še enkrat prevetriti itd, drugi so pa čakali.</p>
               <p>Je pa nekaj vprašanj, ki bi jih mogoče bilo treba tudi s strani predlagatelja še
                  malo premisliti. Eno vprašanje je v zvezi z določbami, s strogostjo določb o
                  nezdružljivosti funkcij. Ne vem, ali je res dobro to analogijo iz države prenesti
                  tudi na občinsko raven, da so tudi ti ljudje iz javnih zavodov itd.,  izključeni;
                  ker to po mnogih občinah lahko predstavlja problem.</p>
               <p>Drugo tako vprašanje je opredelitev funkcionarjev. Po mnogih občinah imajo sedaj
                  problem. Tudi, če bo veljalo to, da so funkcionarji - saj so, ampak verjetno bi
                  veljalo stvar nekako doreči. Postavljajo vprašanje: se pravi, občinski svetniki so
                  funkcionarji, opravljajo funkcijo nepoklicno, ampak če so funkcionarji imajo
                  pravico do 33 odstotnega nadomestila itd. In to za mnoge občine lahko predstavlja
                  pomemben problem.</p>
               <p>Mogoče so to nekatere stvari, ki bi jih veljalo ob tem zakonu do kraja doreči,
                  medtem kot sem že rekel, pametno bi pa bilo, če bi se lahko odločili, da bi se
                  izognili ponovitvi diskusije o stvareh, o katerih smo sedaj že ene trikrat
                  odločali, čeprav včasih malo različno. Hvala.</p>
            </sp>
            <sp xml:id="SDZ1-Izredna-24-1995-02-22.sp21">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo predstaviti stališče poslanske skupine? <stage>(Ne
                     želi.)</stage> Torej, dajem besedo gospodu Maksu Sušku.</p>
            </sp>
            <sp xml:id="SDZ1-Izredna-24-1995-02-22.sp22">
               <speaker>MAKS SUŠEK:</speaker>
               <p>Spoštovani predsednik, spoštovane kolegice in kolegi! Moram reči, da sem zelo
                  intenzivno spremljal od vsega začetka delovanje novih slovenskih občin ter
                  njihovih svetov in županov. Prepričan sem, da so težave, ki so se pojavile,
                  predvsem posledice tega, da nekateri členi tega zakona resnično niso bili tako
                  razumljeni, kot smo si mi to takrat predstavljali, ko smo sprejemali ta zakon.
                  Tako je prišlo do zelo različnih tolmačenj, ki so si tako različna, da v nekaterih
                  sredinah lahko povzročajo velike težave - in v nekaterih so že, v nekaterih pa ne
                  - in motnje pri samem delovanju teh občin.</p>
               <p>Ti nastajajoči problemi so privedli celo do interesnih združevanj, združenj kot
                  Svet županov slovenskih občin ter Odbor predsednikov mestnih in občinskih svetov.
                  Razumljivo, čim so se formirali, da ima vsak izmed njih svoje poglede in
                  tolmačenja o koncepciji lokalne samouprave na področju funkcioniranja,
                  operativnega vodenja in pa odločanja. Zato je bilo nujno, sem prepričan, da se
                  pristopi k čimhitrejšemu razreševanju teh problemov in zapletov. Glede na to
                  podpiram ta predlog zakona.</p>
               <p>Kar se tega tiče časovno, bi rekel, da že kasnimo. Mnenja pa sem, da se ob
                  sprejemanju tega popravka ne bi smeli preveč oddaljili od samega namena, in ta je:
                  urediti osnovna razmerja med občinskim svetom in županom <stage>(kar je pravzaprav
                     bistven spor)</stage>, bolje definirati krovna izhodišča za spreminjanje
                  teritorijev in občin <stage>(to kar smo tudi obljubili volivcem, da bomo to po
                     novem letu storili)</stage>, določiti realnejše roke za sprejem statutov,
                  organizacije in delitve premoženja ter definirati združljivost ali nezdružljivost
                  funkcij članov občinskega sveta, župana, podžupana in članov nadzornega odbora
                     <stage>(torej predvsem članov organov)</stage> občine ter verjetno tudi, tako
                  kot je tudi predvideno v samem popravku, bolj definirati samo relacijo župana in
                  pa občinske uprave.  </p>
               <p>Zato bom podpiral osebno le tiste amandmaje, ki bodo prispevali k še
                  kvalitetnejšemu oblikovanju vsebine zakona za odpravo vseh teh nejasnosti. Seveda
                  s pripombo, da nisem optimist na tem področju, kot je bilo danes že večkrat
                  rečeno, da se bo s samim zakonom dalo odpraviti vsa nesoglasja; kar je razumljivo,
                  saj gre za izredno komplicirano sociološko področje naše družbe.</p>
               <p>Dovolite mi, da čisto na kratko še povzamem nekatere moje poglede na same sklope
                  posameznih členov tega popravka. Kot sem že povedal, smo obljubili, da bomo to
                  področje ustanavljanja občin in določitev njihovih območij začeli kar hitro
                  reševati, vendar smo tukaj v nekem precepu, zato ker se moramo najprej temeljito
                  pripraviti na boljše rešitve s tega področja; ljudje pa pričakujejo, da čimprej
                  pristopimo k temu. Torej, zato podpiram to, da pridemo do posebnega zakona s tega
                  področja ustanavljanja občin, to podpiram, in da sočasno tudi pridemo do posebnega
                  zakona, zakona o občinah s posebnim statusom. Mislim, da je tudi to potrebno
                  predefinirati, da lahko kompletno pristopimo k razreševanju tega problema.</p>
               <p>Glede pristojnosti in funkcij organov občine sem pristaš, da se tu zadevo malo
                  bolj razčisti, torej sem pristaš tega, da odbori niso organi občine, ampak le
                  delovno telo, organ samega sveta, da delujejo predvsem v območju sveta. Strinjam
                  se s tem, da imamo definirano točno samo tri organe, in sicer občinski svet,
                  župana in pa nadzorni odbor - da to definiramo, da imamo te tri organe - in
                  izhajajoč iz tega potem sledijo pač temu primerno tudi vsi ostali popravki.</p>
            </sp>
            <sp xml:id="SDZ1-Izredna-24-1995-02-22.sp23">
               <speaker>PREDSEDNIK JOŽEF ŠKOLČ:</speaker>
               <p>Gospod Sušek, prosil vas bom, če boste počasi zaključil, ker se čas izteka.</p>
            </sp>
            <sp xml:id="SDZ1-Izredna-24-1995-02-22.sp24">
               <speaker>MAKS SUŠEK:</speaker>
               <p>Ja, bom skrajšal. Mislim da je bilo tudi nekaj rečenega v zvezi z združljivostjo
                  in nezdružljivostjo. Na tem področju je nekaj zadev, ki jih je potrebno na nek
                  način urediti zaradi tega, ker gre tukaj za medsebojno vplivanje različnih organov
                  in ne morejo biti v isti osebi, dejansko v isti osebi, potem združene večplastne
                  pristojnosti, zato sem pristaš, da se ta zadeva tako definira, kot je to po tem
                  predlogu tudi predlagano.</p>
               <p>Zakon tudi načenja nekaj v zvezi s pokrajinami. Predlagam, da ne gremo tu
                  pregloboko, kajti to je izredno komplicirano področje in zahteva dejansko veliko
                  časa in še eno posebno pripravo za razrešitev tega vprašanja. Gre predvsem tudi za
                  to, ali smo za absolutno dvostopenjsko lokalno samoupravo ali samo za relativno -
                  in od tega izhajajo tudi naša razmišljanja in pa kreativnost za razreševanje tega
                  problema. Hvala.</p>
            </sp>
            <sp xml:id="SDZ1-Izredna-24-1995-02-22.sp25">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K besedi se je javil gospod Ciril Ribičič.</p>
            </sp>
            <sp xml:id="SDZ1-Izredna-24-1995-02-22.sp26">
               <speaker>DR. CIRIL RIBIČIČ:</speaker>
               <p>Spoštovane kolegice in kolegi! Najbrž mi ne boste zamerili, če nekaj izrazov
                  podpore izrečem v korist tistih predlogov, ki sva jih vložila s kolegico Bredo
                  Pečan in so sestavina tega zakona. Še prej pa bi povedal svoj načelni odnos do teh
                  ostalih sprememb.</p>
               <p>Skušal sem si, ko sem pregledal vso to množico zelo različnih amandmajev,
                  ustvariti nek kriterij, katerega bi veljalo podpreti. In podprl bom tiste
                  amandmaje, ki bodo zmanjševali notranje napetosti v občinah, tiste notranje
                  konflikte, ki danes občine slabijo v odnosu do države in ki olajšujejo zaradi tega
                  proces centralizacije v Sloveniji. Mi smo želeli dobiti lokalno samoupravo, ki bo
                  avtonomna, ki bo samostojna, ki bo močna, ki bo vplivna. Vse to se ne uresničuje,
                  pač pa ti notranji prepiri, prestižni boji, boji za stolčke, za
                  profesionalizacijo, za takšne ali drugačne pristojnosti omogočajo državi, da
                  stvari po mirni poti centralizira in da nima v lokalni samoupravi sogovornika ali
                  pa je ta sogovornik tako medsebojno sprt, da eno trdijo župani, drugo predsedniki
                  svetov.</p>
               <p>Vse tisto, kar umirja te konflikte in s tem tudi krepi občine, tisto bom podprl.
                  Podpiram tudi tiste spremembe, ki sva jih vložila s kolegico Pečanovo in ki ne
                  pomenijo nič drugega kot, da se tudi referendumi za preoblikovanje občin, za
                  spreminjanje meja med občinami, za razdruževanje, da se ti referendumi uredijo na
                  podoben način, vsaj primerljivo - če ne enako - kot so urejeni drugi referendumi v
                  Republiki Sloveniji.</p>
               <p>V okviru teh sprememb sva s kolegico Pečanovo predlagala tudi eno spremembo, ki je
                  majhna, ki se nanaša na pokrajine in ki govori o tem, da se pokrajina ustanovi z
                  odločitvijo občinskega sveta, da se pa o tem lahko izvede tudi referendum. Rad bi
                  opozoril, zato ker je bilo tukaj že nekaj polemike s to določbo, da je to kot prva
                  faza bila že sprejeta; v prvi obravnavi na tem Državnem zboru je dobila večinsko
                  podporo in da ni nobene potrebe sedaj naknadno - ko je bilo to vendarle že
                  sestavina te ožje vsebine zakona - oporekati, da bi to lahko bila sestavina teh
                  sprememb zakona, ki so predlagane.</p>
               <p>Moram pa reči, da nasprotujem vsem tistim predlogom, ki gredo povsem v nasprotni
                  smeri kot jih je sprejel Državni zbor, ko je obravnaval prvo obravnavo najinih
                  predlogov. Tukaj mislim na predloge, da naj bi o vključitvi v pokrajino odločali
                  občinski sveti z dvotretjinsko večino; to je eden od predlaganih amandmajev. Drugi
                  od predlaganih amandmajev je, da bi bil referendum obvezen v vsakem primeru.
                  Tretji predlagani amandma govori o tem, da naj bi bila potrebna pri teh
                  referendumih absolutna večina, ne večina tistih, ki se referenduma udeležijo. In
                  končno je tukaj še predlog, ki najbrž nima posebne teže, ker nič ne spreminja, da
                  mora tako odločitev na referendumu potrditi še Državni zbor, saj je vendar v
                  vsakem primeru, po veljavni zakonski ureditvi, Državni zbor tisti, ki z zakonom
                  pokrajino ustanovi.</p>
               <p>Kaj naj rečem v zvezi s temi amandmaji? Nasprotujem jim zaradi tega, ker je
                  pokrajina - tako kot je urejena v tem zakonu - že sedaj neprimerljiva s katerokoli
                  inačico regionalizma v Evropi in celo več, ni primerljiva v svojem pomenu naša
                  pokrajina niti z enim primerom širše lokalne skupnosti, ki obstoji v katerikoli
                  evropski državi. Naša pokrajina je bistveno manj - je samo tisto, kar se
                  dogovorijo občine. In sedaj zaostrovati, bolj odkrito povedano preprečevati
                  nastajanje takih pokrajin, ki so v celoti kreacija občin, se mi zdi povsem
                  nesprejemljivo. Toliko bolj, ker želi postati Slovenija član Evropske unije, ta pa
                  je sprejela, najbrž za vas to ne bo noben nov podatek, posebno evropsko listino o
                  regionalizmu, ki zavezuje k notranji regionalizaciji vse države članice Evropske
                  unije.</p>
               <p>To je nekaj argumentov za to, da podprete predlog o tem, da bi bila izvedba
                  referenduma o vključitvi v pokrajino samo fakultativna in da ne bi sprejeli teh
                  zaostritev, ki bi onemogočale in preprečevale nastajanje pokrajin. Hvala lepa.</p>
            </sp>
            <sp xml:id="SDZ1-Izredna-24-1995-02-22.sp27">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Podobnik ima repliko.</p>
            </sp>
            <sp xml:id="SDZ1-Izredna-24-1995-02-22.sp28">
               <speaker>JANEZ PODOBNIK:</speaker>
               <p>Spoštovani gospod predsednik, poslanke in poslanci! Rad bi repliciral na prvi del
                  razprave dr. Ribičiča. Namreč, govoril je o notranjih prepirih v občinah in tako
                  naprej. Da ne bi prišlo do nekega napačnega občutka in vtisa, kot da je v vseh
                  občinah vse narobe, je potrebno povedati, da je veliko občin v Sloveniji, ki
                  delujejo demokratično, urejeno in ustvarjalno in jih obstoječa zakonodaja prav nič
                  ne moti, da ne bi delovale urejeno, demokratično in ustvarjalno. Mislim, da je to
                  potrebno vedno poudariti, ker se dela s tem velika krivica tistim občinam, ki
                  delujejo demokratično in v skladu z zakonom o lokalni samoupravi. Res pa je, da je
                  nekaj občin v Sloveniji predvsem večjih, kjer so težave, ampak te težave ne smejo
                  usmerjati  razprave v Državnem zboru. Hvala lepa. <stage>(Pa še Delo bom
                     odnesel.)</stage></p>
            </sp>
            <sp xml:id="SDZ1-Izredna-24-1995-02-22.sp29">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Sprašujem, če želi še<gap n="..."/> Gospod Ribičič ima repliko in potem gospod
                  Jančar.</p>
            </sp>
            <sp xml:id="SDZ1-Izredna-24-1995-02-22.sp30">
               <speaker>DR. CIRIL RIBIČIČ:</speaker>
               <p>Spoštovani! Mislim, da to, kar je naredil gospod Podobnik, je zloraba replike, ker
                  je govoril o nečem drugem, česar nisem omenjal. Nisem nikjer trdil, da je v vseh
                  občinah tako, da so v vseh občinah napetosti ali kaj podobnega. Rekel sem, da bom
                  podprl tiste spremembe, ki bodo zmanjševale te napetosti in s tem prispevale k
                  temu, da se bodo lahko občine uspešnejše upirale centralizaciji v Sloveniji; se mi
                  pa zdi, da je to stališče, ki bi ga lahko podprl, in ki ne bi smelo biti sporno
                  tudi za gospoda Podobnika. Dejstvo pa je, da kljub temu, da je po potrditvi
                  gospoda Podobnika teh občin relativno malo, je danes dejstvo, da tudi če gledamo
                  to z vidika Državnega zbora in zastopanosti občinskih interesov v Državnem zboru,
                  prihajajo posebej izoblikovani interesi prek posebne organizacije županov in
                  posebno zastopstvo občin preko predsednikov občinskih svetov, kar je nekaj
                  popolnoma nenormalnega; ker če se niti ne morejo organizirati tako, da bi tukaj
                  zastopali lokalne interese predstavniki lokalnih skupnosti, ampak je potrebno na
                  vsak sestanek ali pa celo posebej so ti sestanki, kjer se ločeno enkrat sestajajo
                  z župani, drugič pa s predsedniki občinskih svetov, potem vidimo, da je ta delitev
                  - čeprav morda velja, da je v manjšini občin kar globoka in zaskrbljujoča.</p>
            </sp>
            <sp xml:id="SDZ1-Izredna-24-1995-02-22.sp31">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Jančar.</p>
            </sp>
            <sp xml:id="SDZ1-Izredna-24-1995-02-22.sp32">
               <speaker>JANEZ JANČAR:</speaker>
               <p>Hvala lepa. Sam bi poskušal nekaj besed povedati glede na to, da je bil zakon
                  pripravljen izredno na hitro. Osebno me ta predlog zakona ne zadovoljuje, ker
                  mislim, da bo povečal že tista nasprotja, o katerih je dr. Ciril Ribičič govoril,
                  da se bo razdor med svetniki in župani še povečeval. Ker naš namen je bil takrat,
                  ko smo rekli, da bomo volili župane direktno, predvsem ta, da ima župan glavno in
                  odločilno besedo v tem občinskem svetu; to se pravi, ne glavno in odločilno, ampak
                  da ima tudi možnost, ki smo mu jo dali v zakonu, posamezen sklep, ki ga bo ta svet
                  sprejel, ustaviti, zadržati, ga razveljaviti oziroma dati v ponovno odločanje v
                  ponovno presojo, skratka iti z njim na Ustavno sodišče. Žal nikogar od Demokratske
                  stranke v tem trenutku ni v tej dvorani; mislim pa, da smo tudi prav na pobudo dr.
                  Bučarja iz zakona vrgli tekst, kjer je pisalo <q>"župan vodi seje občinskih svetov."</q>
                  In moram povedati, da se danes spet nekoliko spreneveda gospod Peršak, ko govori,
                  da hočemo vse predpisati. Ravno zaradi tega, ker nismo vsega predpisali, tistih
                  osnovnih stvari, prihaja do takšnih velikih konfliktov, predvsem v teh mestnih
                  občinah, ker gre več ali manj za to, kdo bo ljudem prikazoval, kakšno je stanje v
                  Ljubljani, kakšna je situacija bila, kakšna bo. Sam pa vem in razumem župana
                  Rupla: je odgovoren in čez štiri leta bo moral Ljubljančanom pokazati, kaj je kot
                  župan naredil, katere stvari je zadržal, katere stvari je pospešil in vse. Vem, da
                  mu s tega mesta v tem trenutku ne moremo dati tudi vseh pooblastil, da bo imel on
                  edini tisto metlo, ki bo lahko pometala, ampak naj si to metlo malo porazdelijo
                  znotraj te mestne oblasti in mislim, da bi si jo lahko.</p>
               <p>Zakon bom pa podprl samo tam, kjer si to res zasluži; to pa pomeni, da je potrebno
                  stvari okrog podžupana razjasniti. Ne vem zakaj smo sedaj vsi pristali na to tezo
                  podžupana. Mi smo res v 29. členu to napisali <q>"Občinski svet imenuje podžupana"</q>.
                  Podžupana ni. Nekdo lahko župana nadomešča v tistem trenutku, ko je odsoten, ko je
                  v tujini, ko je bolan, lahko podpisuje, ni pa podžupana. Podžupana ljudje niso
                  volili. Mi smo direktno izvolili župana in ne vem. Lahko župan imenuje kogarkoli v
                  svetu, lahko imenuje nekoga z Univerze, ne vem, od koderkoli, ki ga bo v tem
                  trenutku nadomeščal. Sedaj smo pa naredili eno veliko famo, da ne more biti župan
                  član sveta in vsega. Ne vem zakaj ne? In moram povedati, da je tukaj Vlada ob
                  svojem tolmačenju zakonodaje takoj v decembru storila prav eno mačjo uslugo temu
                  zakonu, ko ga je tolmačila tako, kot ga je, da župani ne morejo biti člani svetov
                  in pripravila takšen statut, da imamo predsednike svetov. Ne vem zakaj ne bi župan
                  vodil sveta. V zakonu nikjer ne piše, da ga ne more voditi. In mi vsi govorimo, da
                  ima župan še nekaj več izvršnih pristojnosti. Res je, saj je bil tudi na drugačen
                  način izvoljen. In se mi zdi, da je pa potrebno ljudem povedati, da ta lokalna
                  samouprava s temi spremembami, katere sedaj uvajamo, bo nekoliko dražja
                     <stage>(tega jim nismo do danes še nič povedali)</stage> in to občutno dražja.
                  Mi se gremo nekoliko tako, ker malo države bo pa še v občini, ampak če bomo šli po
                  tem ključu, bomo potem še malo v krajevno skupnost naredili. To bo drago. To vam
                  odkrito povem. Gospod Podobnik te stvari pozna in ve, kako se sedaj gremo, pa kdo
                  bo funkcionar, pa kdo ne bo funkcionar. In koncept, h kateremu se sedaj nagibamo,
                  moram povedati, da je bistveno drugačen, kakor je bil tisti, ki smo si ga
                  zamislili takrat, ko smo zakon sprejeli, žal tudi s pomočjo Demokratske stranke v
                  tem zboru. Hvala lepa.</p>
            </sp>
            <sp xml:id="SDZ1-Izredna-24-1995-02-22.sp33">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospodu Podobniku.</p>
            </sp>
            <sp xml:id="SDZ1-Izredna-24-1995-02-22.sp34">
               <speaker>JANEZ PODOBNIK:</speaker>
               <p>Hvala lepa gospod predsednik za besedo. Tudi gospe Pečanovi se opravičujem, ker
                  pravi, naj bomo čimkrajši v razpravah.</p>
               <p>Torej, jaz se opravičujem gospod Ribičič, če ste razumeli, da sem zlorabil
                  instrument replike. Vaš uvodni del prejšnje razprave sem razumel kot možnost, da
                  bo nastal vtis, kot da je v vseh občinah vse narobe. Dobro, če ste vi tako
                  razumeli, da je bila to zloraba, se vam opravičujem. Sem pa povsem na vaši strani
                  tam in tudi sam bom podprl samo tiste rešitve, ki pomenijo, da bodo občine in novi
                  organi delovali kot partnerji oziroma, da bo občinska uprava in sploh novo
                  izvoljena oblast delovala stabilno. Samo tiste rešitve bom podprl pa nobene
                  druge.</p>
               <p>Izkoriščam pa priložnost in tvegam misel, da je možna nova lokalna samouprava tudi
                  ob predpostavki, da ne bo dražja. To naj bo naš cilj, da ne bo dražja. Jaz kot
                  župan delam vse na tem. Veliko problemov bo, ampak jaz sem prepričan, da bi bilo
                  možno, da sprejmemo, da gremo v ta koncept s predpostavko, da ne bo dražja. Ali
                  veste zakaj bo dražja? Zato, ker se bohoti državna uprava, ne pa uprava v novih
                  občinah.</p>
               <p>Imam kar več stikov z novimi načelniki, v.d. načelniki upravnih enot in ko dobivam
                  iz dneva v dan iz ustreznih resorjev predloge in pobude oziroma zahteve, naj
                  zaposlijo nove in nove ljudi. Tam, se bojim, da nam bo ušlo iz rok; pri državni
                  upravi, ne pa pri upravi v novih občinah. Hvala lepa.</p>
            </sp>
            <sp xml:id="SDZ1-Izredna-24-1995-02-22.sp35">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospodu Šiftarju.</p>
            </sp>
            <sp xml:id="SDZ1-Izredna-24-1995-02-22.sp36">
               <speaker>DRAGO ŠIFTAR:</speaker>
               <p>Spoštovani! Rad bi repliciral kolegu Jančarju. To, kar je on govoril, in če sem ga
                  dobro slišal, je tudi rekel, da zastopa interese ljubljanskega župana, celo je
                  imenoval gospoda Rupla. Jaz se ravno tega najbolj bojim pri vsej tej zakonodaji.
                  Marsikdaj se je že v tem parlamentu pokazalo, da je največji problem za katerikoli
                  zakon, ker ga delamo po Ljubljani, ker ga delamo za celo Slovenijo po ljubljanskem
                  primeru. Nenazadnje smo pravtako, kot smo volili župane, smo volili tudi svetnike.
                  In po takšnem, meni je edino manjkala samo ena besedica, ta, da gospod Jančar še
                  ni povedal, da ni tej komisiji sugeriral, da naj svete sploh prepove oziroma jih
                  ukine; ker ne vem komu naj potem ti sveti služijo. Rad bi povedal tej komisiji, ki
                  se bo s to kopico kontradiktornih amandmajev ukvarjala, da vseeno gleda, da gleda
                  problem Slovenije, ki je malo drugačen kot pa specifičen problem Ljubljane. Vsem
                  nam je znano, da je pač tu neka drugačna struktura v svetu, da je resno neugodna
                  za življenje in delo v glavnem našem mestu, v glavnem mestu države, da pa to ne
                  more biti modus za celo državo. Tam pa te stvari niso točno tako postavljene na
                  glavo kot so v Ljubljani. Hvala.</p>
            </sp>
            <sp xml:id="SDZ1-Izredna-24-1995-02-22.sp37">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Da ne bi sprožil nepotrebnega vala polemik, ker sem prisiljen - za
                  razliko od drugih - poslušati, kaj tukaj govorite, bi pri polni zavesti rekel, da
                  gospod Jančar niti po nemarnem ni omenil gospoda Rupla ali ljubljanskega župana in
                  če gre na to temo replike, bi prosil, če se tega lahko znebimo. Če ne, potem ima
                  najprej besedo gospod Kopše, potem gospod Jančar. Po vrsti, jaz sem samo prosil,
                  da ne repliciramo na stvari, ki niso bile izrečene; če kaj pomaga.</p>
            </sp>
            <sp xml:id="SDZ1-Izredna-24-1995-02-22.sp38">
               <speaker>JOŽEF KOPŠE:</speaker>
               <p>Gospod predsednik, nimam replike. Prijavil sem se za besedo. Sedaj ne vem ali
                  imate replike.</p>
            </sp>
            <sp xml:id="SDZ1-Izredna-24-1995-02-22.sp39">
               <speaker>PREDSEDNIK JOŽEF ŠKOLČ:</speaker>
               <p>Potem se opravičujem. Gospod Kopše, vi imate besedo. Če hočejo gospodje repliko,
                  jim boste morali prepustiti tale pult.</p>
            </sp>
            <sp xml:id="SDZ1-Izredna-24-1995-02-22.sp40">
               <speaker>JANEZ JANČAR:</speaker>
               <p>Gospod Šiftar, bil sem narobe razumljen. Res sem uporabil besedo in tudi dr. Rupla
                  sem omenil, samo ne v tem smislu, da je treba vse pristojnosti svetu vzeti, ampak
                  tudi ne vse pristojnosti županu dati. To sem govoril. Zato pravim, da sem bil
                  narobe razumljen. Hvala lepa.</p>
            </sp>
            <sp xml:id="SDZ1-Izredna-24-1995-02-22.sp41">
               <speaker>PREDSEDNIK JOŽEF ŠKOLČ:</speaker>
               <p>Izvolite, gospod Šiftar, če še želite. Hvala lepa. Besedo dajem gospodu
                  Kopšetu.</p>
            </sp>
            <sp xml:id="SDZ1-Izredna-24-1995-02-22.sp42">
               <speaker>JOŽEF KOPŠE:</speaker>
               <p>Hvala za besedo, gospod predsednik. Boste morali še mene poslušati. Rad bi povedal
                  svoje mnenje o tem zakonu o spremembi zakona. Tak, kakršen je, bo precej
                  negativen, tudi kolega Jančar je nekoliko kritiziral ta zakon. Vendar moram reči,
                  da se da modeficirati ta zakon o spremembi zakona in da se ga da popraviti.</p>
               <p>Popolnoma se strinjam s tistimi kolegi, ki so govorili o vlogi župana. Tukaj sem
                  kot človek, ki je dobro spremljal to delo komisije in menim, da je osnovni namen,
                  da dobro ločimo funkcijo župana in funkcijo sveta. Medtem je pa prihajalo do
                  nekaterih teženj, da bi imeli malo čuden, bi rekel, celo anarhičen sistem, kjer ne
                  bi mogli več vedeti, ali je svet odgovoren, ali je župan odgovoren, ali je kdo
                  drug odgovoren. Mi smo vsi šli z mislijo in sintezo v to razpravo, takrat pri
                  izdelavi zakona, da je župan tisti, ki bo direktno voljen, in o tem smo se
                  dogovorili <stage>(ker varianta je bila drugačna, da je indirektno
                  voljen)</stage>, zato bomo morali tudi županu dati določena pooblastila in
                  določeno možnost - in za njega so sankcija in odgovornost bodoče volitve. Edino na
                  tak način bomo lahko spoznali, ali je župan tisti, ki je to občino dobro vodil v
                  vseh pogledih ali je ni dobro vodil. Vendarle je župan tisti, ki vodi občino in
                  ima svet. Že sama beseda svet pove, da je to posvetovalni organ, v določeni meri
                  tudi zakonodajni organ za občino, ima določene pristojnosti. In te pristojnosti
                  morajo biti ločene. Sedaj pa nekateri poskušajo narediti ene svoje vrste
                  samoupravni sistem znotraj te lokalne samouprave, kjer bi spet prišlo do stanja,
                  da ne bi vedeli, ali je to župan tisti, ki je odgovoren za določeno stvar ali
                  zaslužen, ali je to svet tisti, ki je odgovoren ali zaslužen, ali celo predsednik
                  sveta odgovoren ali zaslužen. Te razmejitve morajo biti popolnoma točne. Imam
                  dosti teh pripomb, ki se med tem dogajajo, ki jih sicer razen enega amandmaja ne
                  bom dal <stage>(tega bom tudi obrazložil)</stage>.</p>
               <p>Sedaj dobivajo iz države župani - in celo nekateri zahtevajo - navodila, kako
                  posamezne stvari urejati! Nobenih navodil župan ne rabi. Jaz pričakujem od mojega
                  župana, ker sem ga volil zato, da bo on urejal v okviru zakona občinske stvari in
                  da bo svet urejal svoj segment dela po zakonu v občini, in da imamo razpoznavno
                  odgovornost ali pa razpoznavno zaslužnost sveta na eni strani in župana na drugi
                  strani.</p>
               <p>Ko nekateri na vsak način poskušajo enačiti ali postaviti svet nad župana ali pa
                  obratno, kjer je mogoče preveč pristojnosti imel župan - to ni dobro. Ti
                  amandmaji, ki so vloženi, mislim, da lahko uredijo ta zakon do te mere.</p>
               <p>Moja razprava je pa pri tistem 100.b členu, mogoče sem edini, kjer vidim veliko
                  nevarnost, ker izrazito pravi, da se morajo plače v občinski upravi odrejati po
                  zakonodaji, ki velja za uslužbence v državni upravi. S tem se ne morem strinjati
                  zaradi večih razlogov. Eden od teh razlogov, ki sem ga navedel je, da predvsem
                  želim, da je župan <stage>(ki mora za mene biti varčen, skrben, mora imeti
                     perspektivo, mora delati)</stage> tisti, ki bo določil te plače. To je ena
                  stvar. Druga stvar je pa ta, da tudi realno to ni možno. Realno ni možno, da
                  Osilnica s 300 prebivalci, s 300 volivci ima tajnika plačanega po istem sistemu,
                  kot je v državni upravi plačan nekje na nekem drugem nivoju; ali pa da dam še
                  hujši primer, da je tajnik toliko plačan, kot v mestu Ljubljana, v mestu Maribor
                  ali podobno. To enostavno ne gre skupaj. To enostavno ne gre skupaj, tudi finančno
                  ne gre za te majhne občine skupaj in mora biti župan, predvsem v malih občinah,
                  tisti, ki bo odrejal in bo skrbno pazil na vsak tolar, komu bo izplačan, kdaj bo
                  izplačan in na kak način bo izplačan.</p>
               <p>Preveč pristojnosti jemljemo županom, po drugi strani jim z amandmaji nekateri
                  dajejo - in s temi amandmaji se seveda strinjam in predvsem tistimi amandmaji, ki
                  bodo strogo ločili med odgovornostjo in med pravicami župana in med odgovornostmi
                  in pravicami sveta ter predsednikov svetov. Po mojem so predsedniki svetov kot
                  oblika nepotrebni; lahko bi bili predsedujoči ali pa bi župan vodil svet, kot so
                  nekateri razpravljavci prej govorili.</p>
               <p>Za razliko od prejšnjih govorcev, ki so gospodu Jančarju <stage>(približno isto
                     mislim o tej stvari)</stage> očitali, da govori o ljubljanskem županu dr. Ruplu
                  - jaz ne govorim v imenu dr. Križmana ali pa gospoda Majcenoviča iz občine Zavrč,
                  ampak v svojem lastnem imenu kot poslanec. Hvala lepa.</p>
            </sp>
            <sp xml:id="SDZ1-Izredna-24-1995-02-22.sp43">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo? Gospod Miro Mozetič.</p>
            </sp>
            <sp xml:id="SDZ1-Izredna-24-1995-02-22.sp44">
               <speaker>MIROSLAV MOZETIČ:</speaker>
               <p>Hvala za besedo. Drage kolegice, dragi kolegi! Bom par stvari pojasnil, ker se je
                  malo nanašalo tudi na stvari, ki sem jih jaz govoril. Kar zadeva pokrajine se jaz
                  nisem spuščal v polemiko, ampak sem rekel glede na to, kar piše pri ciljih in
                  potrebah, zakaj ta zakon, da se je ta določba prinesla notri, ki je majhna velika
                  sprememba; kakorkoli jo sedaj opredelimo. Niti se sedaj ne opredeljujem, ali je
                  potreben ali ni potreben referendum. Skratka, v obstoječem zakonu piše, da je to
                  referendum, sedaj se s tem spreminja. To pomeni, niso amandmaji tisti, ki želijo
                  nekaj spreminjati, amandmaji želijo obdržati stanje, ki smo ga recimo v parlamentu
                  že sprejeli. Ampak saj to ni pomembno. Gre pa za majhno veliko spremembo, bom
                  rekel. Sedaj se lahko odločimo kakorkoli oziroma se bo pač večina odločila tako,
                  kot se bo odločila.</p>
               <p>Nekaj stvari je bilo in mislim, da se je kljub vsemu jasno pokazalo tisto, kar se
                  je že prej kazalo, pa se je dosti vehamentno s te govornice govorilo zoper
                  prejšnjo ljubljansko oblast, tako ali drugačno. Jaz to zopet nič ne vrednotim,
                  ampak dejstvo je, da ta zakon v tem delu, ki se nanaša na zadeve okrog županov in
                  svetov in predsednikov svetov, je 95 procentno pogojen; in razlog, da je prišlo do
                  teh sprememb, izhaja spet iz Ljubljane. Saj problemi so verjetno povsod, ampak
                  povsod drugod ali pa v večini drugih primerov so se znali na nek način vsesti
                  skupaj, so prvič in drugič morda zadeve propadle, tretjič so se na nek način
                  dogovorili. To je tisto, kar sem prej govoril.</p>
               <p>V Ljubljani ne bo zaradi zakona nič drugače. Še vedno bo ta občinski svet in še
                  vedno bo ta župan. Če se bodo skupaj vsedli, bodo kaj naredili, drugače se bodo pa
                  še naprej tako kregali. Jaz zavračam vsaka taka namigovanja kakor sedaj: ker so
                  župani neposredno izvoljeni, so dobili neko ne vem kakšno posebno oblast! Sistem
                  volitev je pač tak in tak. Dejstvo je pa, zato ker je zakon v začetku govoril o
                  županu, ki naj bi ga izvolil občinski svet in so temu bile prilagojene očitno
                  določbe, ki niso bile potem, ko se je ta zadeva spremenila, popravljene. Govorimo,
                  da se razčistijo kompetence. Če sedaj piše: župan predlaga, svet imenuje, sedaj pa
                  pravimo, da kar nič več ne predlaga, ampak kar župan to imenuje, to je sprememba.
                  Je pa lahko koristna morda v smeri, da se ve, kdo je tisti, ki je odgovoren. Če bo
                  župan tudi imenoval, potem vemo, da je on odgovoren. Vendar niti ene določbe ni v
                  zakonu <stage>(razen sedaj, ko se predlaga neka smiselna uporaba teh novih določb
                     glede prenehanja mandata)</stage>, da bi župani lahko to odgovornost tudi
                  uveljavljali, na kakšen način. Tega ni. Župan je neposredno izvoljen in štiri leta
                  dela kar hoče; mislim tako poenostavljeno rečeno. Jaz se tudi čudim, zakaj sta
                  nastali dve organizaciji. Ampak občutek sem imel takrat, ko sem poslušal to
                  organizacijo županov, da so se oni skupaj združili zato, da bi dosegli nek
                  poseben, večjo moč v pritisku na ministrstvo, Vlado in potem na parlament, da
                  zakon spremeni v smeri, ki njim ustreza torej, ki jim daje več oblasti - ali pa ki
                  morda res kakšno stvar drugače razčisti oziroma bolj jasno pove.</p>
               <p>Drugače pa jaz mislim, da bi se vse zadeve dale dovolj natančno interpretirati in
                  dovolj prav narediti; tudi okrog podžupana. Meni je povsem nejasno, zakaj so se
                  začeli kregati in da občinski svet enostavno mimo volje župana imenuje podžupana.
                  Saj kaj pa naj potem tak podžupan dela? Saj to ni nobena funkcija, če ni od župana
                  na nek način požegnan in da mu župan sploh da neko delo. Saj drugače je to, ampak
                  vem, da so take zadeve in da se je poskušalo na ta način, vendar mislim, da take
                  rešitve ali pa take stvari, ki so jih poskušali nekje narediti, ne izhajajo iz
                  zakona. Ali pa ne izhajajo iz načina ali pa iz  sistema, ki smo ga hoteli v zakon
                  vpeljati.</p>
               <p>Kar zadeva pa zadržanje aktov zaradi zakonitosti, to je pomembna funkcija župana
                  in je ne bi smel zlorabljati, ampak to ni nič novega. To smo že prej imeli.
                  Predsednik občinske skupščine je moral tudi zadržati nezakonit akt. Tako, da to je
                  v bistvu tisto, on je tudi čuvar zakonitosti. Tako da to, ne vem kaj sem še mislil
                  nekaj okrog tega, da župan vodi sejo. Lahko bi jo vodil, recimo, ampak razlage teh
                  strokovnjakov so bile, da je organ in da je drugo organ in da dva organa ne
                  moreta. Ampak recimo, mene ne bi to nič motilo, če bi v zakonu to pisalo, da župan
                  vodi sejo: ampak kljub vsemu bi večina ali pa manjšina ali pa struktura občinskega
                  sveta bila popolnoma ista, kar pomeni v vsakem primeru. Zadnjič sem bil na
                  Koroškem s temi našimi; vedno povedo: župan ima relativno veliko oblast; če ne
                  drugače, če ne v drugih primerih si v decembru mora zelo prizadevati, da v
                  občinskem svetu pridobi zadostno večino za proračun, ki ga predlaga. Tako, da to
                  ne bo nobenemu županu, pa tudi Ljubljanskemu županu, pa tudi, če še takšen zakon
                  sprejmemo, razen če napišemo, da v primeru, če občinski svet noče sprejeti
                  proračuna, ga potem sprejme župan. Ali pa bo približno tako kot je bilo do sedaj:
                  s tem da sedaj zakon rešuje, da po 6 mesecih oziroma po dveh letih razpusti
                  občinski svet. Lahko, da pride tudi do tega. Tako, da te zadeve mislim, da ne
                  rešujejo praktično nič in so v bistvu nepotrebne.</p>
            </sp>
            <sp xml:id="SDZ1-Izredna-24-1995-02-22.sp45">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo? Gospod Feri Horvat.</p>
            </sp>
            <sp xml:id="SDZ1-Izredna-24-1995-02-22.sp46">
               <speaker>FRANC (FERI) HORVAT:</speaker>
               <p>Hvala za besedo, gospod predsednik. Spoštovane kolegice in kolegi! O dveh
                  vprašanjih bi na kratko spregovoril. Prvič. Podpiram predlog za to, da se pospeši
                  ustanavljanje pokrajin, kajti prepričan sem in iz prakse se kaže, da je vsaj z
                  gospodarskega vidika škodljivo, da smo pokrajine nekako pustili oziroma, da
                  organiziranje pokrajin zaostaja. In to bi argumentiral z dvema argumentoma: 1.
                  nujno so potrebne pokrajine za tiste naloge, ki presegajo možnosti posamezne
                  občine. Gre predvsem za področje načrtovanja razvoja, načrtovanja prostora,
                  infrastrukture, ekologije in podobnega. In pa 2. za področje gospodarskih odnosov
                  s tujino, predvsem z obmejnimi regijami. Dejstvo je, kot je že rekel dr. Ribičič,
                  da enostavno s svojo sedanjo organiziranostjo nismo kompatibilni z nobenim od
                  sosedov. Poglejmo, vsi imajo ali županije ali imajo pokrajine, ali kakorkoli jih
                  drugače imenujejo naši sosedje, tako Avstrijci kot Italijani, enako Madžari in
                  tudi Hrvatje. Zaradi tega se sorazmerno počasi vključujemo tudi v projekte, ki jih
                  pospešuje in tudi financira Evropska unija predvsem preko čezmejnih programov v
                  okviru PHAR programov, medregijsko sodelovanje in podobno. Takšni projekti že
                  tečejo z Italijo, letos se bodo začeli z Avstrijo, v prihodnje so možnosti tudi z
                  Madžarsko. In že se vidi, da zadeva na tem področju ni pregledna in dovolj
                  učinkovito organizirana. In še bi lahko našteval. To tudi vpliva na to, da
                  Slovenija še ni podpisnica madridske konvencije o čezmejnem sodelovanju. In ko smo
                  povprašali na Odboru za gospodarstvo Ministrstvo za zunanje zadeve, zakaj
                  Slovenija te konvencija še ni podpisala, je odgovor bil ta, da pač zaradi tega,
                  ker nimamo organiziranih pokrajin. Torej nastaja že kar, lahko rečem, zaradi tega
                  tudi direktna škoda.</p>
               <p>In drugo, soglašam z ugotovitvijo kolega Janeza Podobnika v zvezi z reorganizacijo
                  uprave. Malo podrobneje bom o tem govoril v ponedeljek, ker bom predlagal dodatni
                  sklep zboru v tej zvezi. V zadnjih dneh sem tudi dobil vrsto informacij, tako iz
                  posameznih ministrstev, kot tudi s terena, iz posameznih občin in pa iz posameznih
                  enot uprave, da dejansko delo na reorganizaciji uprave in na izvajanju zakona o
                  upravi in o organizaciji ministrstev poteka dokaj neusklajeno, kar bo vodilo v
                  rešitve, ki bodo neučinkovite, nepregledne, neracionalne. In to je tudi povezano s
                  konstituiranjem občin, uveljavljanjem lokalne samouprave in pa delitvijo dela med
                  občinami in upravo.</p>
            </sp>
            <sp xml:id="SDZ1-Izredna-24-1995-02-22.sp47">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo? Če ne želi, potem to splošno razpravo zaključujem
                  in bomo z drugo obravnavo nadaljevali v ponedeljek. Gospa Pečanova, prosim. Torej,
                  najprej bom - glede na to, da gre za obvestilo in da vam ne bi kasneje jemal časa
                  - to točko zaključil z napovedjo, da jo nadaljujemo v ponedeljek ob 17. uri z
                  drugo obravnavo. Tudi čas za vlaganje se je s to minuto iztekel. Izvolite gospa
                  Pečanova.</p>
            </sp>
            <sp xml:id="SDZ1-Izredna-24-1995-02-22.sp48">
               <speaker>BREDA PEČAN:</speaker>
               <p>Obveščam člane komisije za lokalno samoupravo, da bomo ob 16. uri začeli
                  nadaljevanje 65. seje z obravnavo amandmajev k zakonu. Pregled amandmajev je
                  narejen, ravno tako je narejen pregled amandmajev, ki so jih vložile občine, tako
                  da bomo lahko učinkovito in hitro delali, tako da potem jutrišnje seje, ki je
                  sklicana ob 12. uri, ne bi bilo. Prosim vas, da se seje udeležite, ki bo v velikem
                  salonu tukaj zraven.</p>
            </sp>
            <sp xml:id="SDZ1-Izredna-24-1995-02-22.sp49">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Pregelj je zaprosil za besedo. Podal bo proceduralni
                  predlog.</p>
            </sp>
            <sp xml:id="SDZ1-Izredna-24-1995-02-22.sp50">
               <speaker>ŽARKO PREGELJ:</speaker>
               <p>Spoštovani predsednik, ravnokar ste izjavili, da je čas za vlaganje amandmajev
                  potekel. Verjetno to sklepate iz sprejetega sklepa, ki je bil sprejet včeraj.
                  Sprašujem, na podlagi katerega člena poslovnika ste lahko tak sklep sprejeli?
                  Kolikor je meni znano, te možnosti ni. Pri hitri obravnavi je vedno možno vlagati
                  amandmaje do konca glasovanja o posameznem členu, tudi ustno in kasneje se jih še
                  napiše. Hvala lepa.</p>
            </sp>
            <sp xml:id="SDZ1-Izredna-24-1995-02-22.sp51">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. O tem je odločil Državni zbor na predlog Komisije za lokalno
                  samoupravo, drugače bi v tem trenutku nadaljevali z sejo Državnega zbora v drugi
                  obravnavi. Komisija je namreč rekla <stage>(bom za malenkost bolj na široko
                     razlagal, da ne bo potrebno to trikrat postoriti)</stage>, da se v današnjem
                  dnevu, kot je bilo predvideno, opravi splošna razprava in vloži amandmaje, potem
                  pa komisija v miru te stvari pogleda in se lahko odloča naprej. Tak proceduralni
                  predlog je bil podan Državnemu zboru in Državni zbor ga je z veliko večino glasov
                  sprejel in nihče temu ni ugovarjal. Imate kakšen proceduralni predlog, da se ta
                  sklep prekliče ali karkoli? Izvolite.</p>
            </sp>
            <sp xml:id="SDZ1-Izredna-24-1995-02-22.sp52">
               <speaker>ŽARKO PREGELJ:</speaker>
               <p>Spoštovani! Zbor sicer lahko sprejme celo vrsto sklepov, vendar takega ne more. To
                  je sklep, ki ima vpliv na poslovnik, spreminja poslovnik. Vemo s kakšno večino se
                  poslovnik sprejema in po kakšnem postopku. Ne more se poslovnik spreminjati s
                  takim čisto navadnim sklepom. Kajti poslovnik je le dokument, ki je sprejet v tem
                  zboru z dvotretjinsko večino vseh navzočih poslancev. Verjetno nihče tega ni
                  opazil <stage>(sam sem pač iz upravičenih razlogov bil odsoten)</stage> in menim,
                  da bi bilo prav, da Državni zbor popravi to napako, da je bil današnji datum pač
                  orientacijski v tem smislu, da so vloženi amandmaji pač tisti, za katere se bo
                  opredelilo matično delovno telo. Jasno pa je, da mora še vedno biti možnost
                  vlaganja dodatnih amandmajev, če posamezni poslanec ali pa poslanska skupina
                  ugotovi, da je pač zaradi takšnih in drugačnih okoliščin to potrebno; tako kot
                  postopek v poslovniku to tudi omogoča. Hvala lepa.</p>
            </sp>
            <sp xml:id="SDZ1-Izredna-24-1995-02-22.sp53">
               <speaker>PREDSEDNIK JOŽEF ŠKOLČ:</speaker>
               <p>Podajate kakšen proceduralni predlog?</p>
            </sp>
            <sp xml:id="SDZ1-Izredna-24-1995-02-22.sp54">
               <speaker>ŽARKO PREGELJ:</speaker>
               <p>Predlagam, da se ta drugi odstavek prekliče, ker enostavno ni v skladu s
                  poslovnikom.</p>
            </sp>
            <sp xml:id="SDZ1-Izredna-24-1995-02-22.sp55">
               <speaker>PREDSEDNIK JOŽEF ŠKOLČ:</speaker>
               <p>Da o tem glasujemo torej? Prosim. Saj gre za priporočilni sklep. Vsi so se s tem
                  strinjali, drugače bi nastala zmeda, tako kot je že, ko smo ta zakon sprejemali in
                  ne vidim druge možnosti kot da sprejemamo tudi sklepe, ki racionalizirajo naše
                  delo. Nihče temu, kot je bilo rečeno, ni ugotavljal. Gospod Pregelj, ki se v tem
                  primeru sklicuje na člen poslovnika, na katerega se upravičeno sklicuje, predlaga,
                  da ta dogovor <stage>(ki je bil razumen)</stage>, razdremo in prosim, če pač o tem
                  glasujemo, da ne bi vodili kasneje o tem polemike. Ugotovimo sklepčnost!
                     <stage>(45 prisotnih.)</stage> Rad bi vas opozoril, da če o tem ne bomo mogli
                  glasovati, da bo veljalo, kar smo sklenili in bi prosil, če lahko glasujemo.
                  Ugotavljamo sklepčnost! <stage>(43 prisotnih.)</stage> Sedaj bi lahko rekel tisto
                  - kar vsi veste - da so nas ljudje izvolili tudi za to, da prisostvujemo sejam
                  Državnega zbora, da omogočamo odločanje na sejah Državnega zbora in da nosimo za
                  to polno odgovornost. Upal bi si reči, da vas v tem trenutku v dvorani sedi
                  bistveno več kot 46 in da gre to čez tisto, kar veleva poslovnik, kar veleva tudi
                  morala in etika ljudi, ko sprejemajo kandidaturo za ta poslanska mesta. Res bi vas
                  prosil, zadnjič preverjamo to prisotnost, da pritisnete na gumb. Če kdo ne ve na
                  katerega se pritisne, lahko vpraša soseda <stage>(ker se bojim, da v nekih
                     trenutkih to znanje manjka)</stage>. Ugotovimo sklepčnost! <stage>(49
                     prisotnih.)</stage></p>
               <p>Glasujemo o predlogu gospoda Preglja, da se razveljavi drugi odstavek sklepa, ki
                  smo ga sprejeli včeraj, da se torej črta <q>"poslanke in poslanci lahko morebitne
                  amandmaje k predlogu zakona vlagajo do konca splošne razprave, ko bo izredna seja
                  zbora prekinjena."</q> To pomeni, da v tem trenutku potem izredna seja zbora tudi ne
                  bo prekinjena in nadaljujemo z delom. O proceduralnih sklepih se ne razpravlja.
                  Najprej bomo glasovali o tem.</p>
               <p>Kdo je za ta sklep, ki ga je predlagal g. Pregelj? <stage>(15 poslancev.)</stage>
                  Je kdo proti? <stage>(28 poslancev.)</stage></p>
               <p>Ugotavljam, da ta sklep ni sprejet.</p>
               <p>Želi še kdo kakšno proceduralno besedo? Gospod Mozetič.</p>
            </sp>
            <sp xml:id="SDZ1-Izredna-24-1995-02-22.sp56">
               <speaker>MIROSLAV MOZETIČ:</speaker>
               <p>Torej, ponovil bom to in obljubljam, da bom namenoma vložil amandma. Takšnih
                  sklepov ne moremo sprejemati, mi je prav žal, pa tudi če smo ga zdaj ponovno
                  potrdili. Poslovnik jasno piše: <q>"v hitrem postopku"</q> in v tem se vlagajo amandmaji
                  celo ustno lahko. To je lahko instrukcijski, priporočilni; in tako smo ga tudi
                  razumeli, tudi ko smo se pogovarjali na komisiji, da priporočimo poslancem, da to
                  vložijo, da bo lažje komisija delala, ne pa, da spreminjamo določbe
                  poslovnika.</p>
            </sp>
            <sp xml:id="SDZ1-Izredna-24-1995-02-22.sp57">
               <speaker>PREDSEDNIK JOŽEF ŠKOLČ:</speaker>
               <p>Gospod Mozetič, nisem razumel tega drugače kot vi, ki ste to rekli. Razumel sem
                  komisijo, da je predlagala, da se opravi splošna razprava, da se do takrat vlaga
                  te amandmaje, da komisija potem v miru sede k delu, te stvari opravi in v
                  ponedeljek nadaljujemo z delom.</p>
            </sp>
            <sp xml:id="SDZ1-Izredna-24-1995-02-22.sp58">
               <speaker>MIROSLAV MOZETIČ:</speaker>
               <p>To ne pomeni, da ne smemo več vlagati amandmajev.</p>
            </sp>
            <sp xml:id="SDZ1-Izredna-24-1995-02-22.sp59">
               <speaker>PREDSEDNIK JOŽEF ŠKOLČ:</speaker>
               <p>Torej nadaljujemo s sejo. Veste, da mi je dosti do tega, da bi normalno delali
                  naprej. Odrejam pol ure odmora za komisijo in bomo nadaljevali s sejo ob 17.30
                  uri. <gap n="..."/><stage>(Protest v dvorani.)</stage><gap n="..."/></p>
               <p>Ja, odmor imate. Čez pol ure prosim. Jaz imam pravico odrediti odmor. Kaj bi radi,
                  gospod Hvalica, povejte? Saj gre za priporočilni sklep, če to pojasnjuje
                  stvari.</p>
               <p>Ali lahko končamo sejo s pojasnilom, da gre za priporočilni sklep? Kdo temu
                  ugovarja? Gospod Kopše ugovarja, Izvolite.</p>
            </sp>
            <sp xml:id="SDZ1-Izredna-24-1995-02-22.sp60">
               <speaker>JOŽEF KOPŠE:</speaker>
               <p>Gospod predsednik, samo opomnil vas bom, da poslovnik na seji razlagate vi. Nič
                  drugega.</p>
            </sp>
            <sp xml:id="SDZ1-Izredna-24-1995-02-22.sp61">
               <speaker>PREDSEDNIK JOŽEF ŠKOLČ:</speaker>
               <p>Kaj ste rekli? Se opravičujem. Gospod Kopše, se vam opravičujem, ker vam v tem
                  trenutku ne morem<gap n="..."/></p>
               <p>Ja, mogoče temu nasprotujete? Gospod Kopše, dolžan sem pač upoštevati vašo ali pa
                  drugih poslancev voljo in njihove predloge dati na glasovanje.</p>
               <p>Sejo zaključujem s pojasnilom, da je bil to priporočilni sklep; nadaljujemo jo v
                   ponedeljek ob 17.00 uri.</p>
            </sp>
            <stage type="time">(SEJA JE BILA PREKINJENA 22. FEBRUARJA 1995 OB 16.00 URI IN</stage>
         </div>
      </body>
   </text>
</TEI>
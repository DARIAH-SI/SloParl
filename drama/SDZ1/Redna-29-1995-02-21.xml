<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-29-1995-02-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">318180333342B269C1257832004838F2</idno>
               <idno type="URI">318180333342B269C1257832004838F2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-29-1995-02-21.DZ" n="29">
               <name>Redna</name>
               <date when="1995-02-21"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-29-1995-02-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 21. FEBRUARJA 1995 OB 10.19 URI.)</stage>
            <sp xml:id="SDZ1-Redna-29-1995-02-21.sp1">
               <speaker>PODPREDSEDNIK MIROSLAV MOZETIČ:</speaker>
               <p>Spoštovane kolegice poslanke, kolegi poslanci, gospe in gospodje! Pričenjam
                  nadaljevanje 29. seje Državnega zbora Republike Slovenije. Obveščen sem, da so
                  zadržani in se današnje seje ne morejo udeležiti naslednje poslanke in poslanci:
                  Vladimir Topler za dopoldanski del, Franc Černelič, Vitodrag Pukl, Jože Jagodnik,
                  Janez Vindiš, Mihaela Logar, Marjan Šetinc, Dimitrij Rupel za dopoldanski del,
                  Žarko Pregelj, Branko Janc, Irena Oman, Štefan Matuš za dopoldanski del. Ugotovimo
                  prisotnost! Ugotavljam, da je navzočih 54 poslank in poslancev. Tako je zbor
                  sklepčen in lahko odloča.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam. Današnjo sejo bi morali nadaljevati z glasovanjem o uskladitvenem
                  amandmaju in o predlogu zakona o igrah na srečo. Po posvetu v vodstvu predlagam,
                  da odločimo, da to točko prestavimo na zaključek, proti zadnjemu delu seje, in da
                  preidemo na obravnavo ostalih točk, kot so določene. Torej predlagam, da 14. a)
                  točko ne obravnavamo po dnevnem redu, kot je na vrsti, pač pa pod eno zadnjih točk
                  tega dnevnega reda. Dajem ta predmet na glasovanje. Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je ta predlog sklepa sprejet.</p>
               <p>Tako bomo pričeli današnjo sejo z 12. točko, nakar bomo nadaljevali s 15 in
                  naslednjimi točkami po dnevnem redu.</p>
               <p>Prehajamo na <title>12. TOČKO DNEVNEGA REDA - NA OBRAVNAVO PREDLOGA ZAKONA O
                     SPREMEMBAH IN DOPOLNITVAH ZAKONA O POROŠTVIH REPUBLIKE SLOVENIJE ZA OBVEZNOSTI
                     GOSPODARSKIH DRUŽB IZ POSLOV RESTRUKTURIRANJA DOLGOV</title> - skrajšani
                  postopek.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? <stage>(Ne želi.)</stage> Predlog zakona je obravnaval
                  Odbor za finance in kreditno monetarno politiko kot matično delovno telo. Želi
                  poročevalec odbora besedo? <stage>(Ne.)</stage> Želi besedo predstavnik
                  sekretariata za zakonodajo in pravne zadeve? <stage>(Ne želi.)</stage> Želijo
                  besedo predstavniki poslanskih skupin? <stage>(Ne.)</stage> Želijo besedo poslanke
                  in poslanci? Ker ne želi nihče razpravljati, smo s tem tudi prvo obravnavo splošno
                  razpravo, to je v skrajšanem postopku zaključili in prehajamo na drugo obravnavo v
                  skrajšanem postopku in to je obravnava po posameznih členih zakona. Pred začetkom
                  obravnave posameznih členov in amandmajev zboru predlagam, da skladno z zadnjo
                  alineo 189. člena poslovnika razpravlja in glasuje o vseh tistih členih skupaj, h
                  katerim niso bili vloženi amandmaji. Dajem ta predlog sklepa na glasovanje.
                  Ugotovimo sklepčnost! <stage>(45 prisotnih.)</stage> Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog sklepa sprejet.</p>
               <p>Tako prehajamo na obravnavo členov, h katerim so vloženi amandmaji. V obravnavo
                  dajem 2. člen in amandma k 2. členu. Doda se nov drugi odstavek, ki se glasi:
                  "Dosedanji drugi, tretji in četrti odstavek postanejo prvi, drugi in tretji
                  odstavek". Amandma je redakcijske narave, predlaga pa ga Odbor za finance in
                  kreditno monetarno politiko. Amandmaje odbora imate v dodatnem poročilu Odbora za
                  finance in kreditno monetarno politiko. Želi kdo o amandmaju k 2. členu
                  razpravljati? <stage>(Nihče.)</stage> Zato dajem amandma k 2. členu na glasovanje.
                  Ugotovimo sklepčnost! <stage>(44 prisotnih.)</stage> Ugotovimo sklepčnost!
                     <stage>(53 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 2. členu sprejet.</p>
               <p>Na glasovanje dajem 2. člen. Ugotovimo sklepčnost! <stage>(51
                  prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 2. člen sprejet.</p>
               <p>V obravnavo dajem 4. člen in amandma k 4. členu. Amandma se glasi: Črta se
                  besedilo "stranskih pravic in". Amandma predlaga Odbor za finance in
                  kreditno-monetarno politiko. Želi kdo o tem amandmaju in 4. členu razpravljati?
                     <stage>(Nihče.)</stage> Zato dajem amandma k 4. členu na glasovanje. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 4. členu sprejet.</p>
               <p>Na glasovanje dajem 4. člen. Ugotovimo sklepčnost! <stage>(51
                  prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je 4. člen sprejet.</p>
               <p>V obravnavo dajem preostale člene, h katerim niso bili vloženi amandmaji. Želi kdo
                  o teh členih razpravljati? <stage>(Nihče.)</stage> Zato dajem te člene na
                  glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da so vsi členi sprejeti.</p>
               <p>Prehajamo k naslovu. K naslovu zakona je prav tako dal Odbor za finance amandma in
                  predlaga, da se v naslovu za besedo "sprememba" doda besedi "in dopolnitvah". Želi
                  kdo o amandmaju na naslov zakona razpravljati? <stage>(Nihče.)</stage> Zato dajem
                  amandma k naslovu zakona na glasovanje. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k naslovu sprejet.</p>
               <p>Na glasovanje dajem sedaj naslov zakona. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je naslov zakona sprejet.</p>
               <p>Izglasovali smo zakon po členih in naslov zakona. Prav tako smo k 2. in 4. členu
                  in k naslovu sprejeli amandmaje, zato lahko v tretji obravnavi na te člene, če
                  želi kdo vlagati amandmaje. <stage>(Nihče.)</stage> Želi kdo o predlogu zakona v
                  celoti razpravljati? <stage>(Nihče.)</stage> Zato dajem predlog zakona v celoti na
                  glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>15. TOČKO DNEVNEGA REDA - DRUGA OBRAVNAVA PREDLOGA ZAKONA O
                     AVTORSKIH IN SORODNIH PRAVICAH</title>.</p>
               <p>Predlog zakona je v obravnavo Državnemu zboru predložila Vlada Republike
                  Slovenije. Želi predstavnik Vlade besedo? <stage>(Ne.)</stage> Predlog zakona je
                  obravnaval Odbor za kulturo, šolstvo in šport kot matično delovno telo. Želi
                  poročevalec odbora besedo? <stage>(Ne želi.)</stage> Želi besedo predstavnik
                  Sekretariata za zakonodajo in pravne zadeve? <stage>(Ne želi.)</stage></p>
               <p>Preden preidemo na obravnavo posameznih členov in amandmajev, Državnemu zboru
                  predlagam, da skladno z zadnjo alineo 189. člena poslovnika razpravlja in glasuje
                  o vseh tistih členih skupaj, h katerim niso bili vloženi amandmaji. Dajem ta
                  predlog na glasovanje. Ugotovimo sklepčnost! <stage>(43 prisotnih.)</stage>
                  Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog sklepa sprejet.</p>
               <p>Ponovno sprašujem predstavnika Vlade, če želi, preden začnemo obravnavati
                  posamezne člene in amandmaje, besedo? Gospod minister, želite besedo? Prosim.
                  Gospod minister ima besedo.</p>
            </sp>
            <sp xml:id="SDZ1-Redna-29-1995-02-21.sp2">
               <speaker>SERGIJ PELHAN:</speaker>
               <p>Spoštovani zbor! Državni zbor je  zadolžil ministrstvo oziroma Vlado, da pripravi
                  po prvem branju avtorski zakon, glede na pripombe, ki ste jih imeli in predvsem
                  nas je obvezal, da uskladimo z mednarodnimi uskladitvami za tovrstno zakonodajo,
                  je ministrstvo to tudi uredilo, tako da smo zakon za drugo obravnavo
                  pripravili,</p>
               <p>dodali tudi nekatere amandmaje k temu zakonu zaradi tega, ker smo dobili precej
                  novih zadev s strani mednarodnih organizacij, ki usmerjajo avtorske pravice na nov
                  način in zakon je po našem mnenju usklajen z vsemi temi normami in s tem tudi
                  izpolnjujemo enega izmed pogojev, da se lahko, da tako rečem, včlanimo v evropske
                  integracije.</p>
               <p>Mi smo obveznosti Slovenije do Sveta Evrope kot redne članice s tem tudi uskladili
                  in zaradi tega smo sprejeli tudi vrsto priporočil tega sveta v naš zakon.
                  Upoštevali smo, kot veste in je bilo poudarjeno v prvem branju, tudi rimsko
                  konvencijo za varstvo pravic izvajalcev in ženevsko konvencijo za varstvo pravic
                  izvajalcev fonogramov. Medtem, ko ta zakon naknadno urejuje temeljno tudi problem
                  piratstva, ki smo ga z enimi iz posebnih zakonov skozi parlament samo delno
                  uredili, s tem zakonom pa bi v celoti, kar se tiče kulture, to vprašanje bilo tudi
                  razrešeno. Zato predlagam, da bi zakon z amandmaji, ki jih je Vlada dala, sprejeli
                  tako v drugo branje, in če ne bo velikih nasprotovanj ali drugih amandmajev, ki bi
                  bili v nasprotju s predlaganim zakonom predlagamo, da bi zaradi ažurnosti sprejeli
                  ta zakon tudi v tretji obravnavi. Hvala lepa.</p>
            </sp>
            <sp xml:id="SDZ1-Redna-29-1995-02-21.sp3">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Torej prehajamo na obravnavo posameznih členov, h katerim so bili
                  vloženi amandmaji in pa obravnavo amandmajev k tem členom. V obravnavo dajem 4.
                  člen in amandma k 4. členu. Torej, amandma imate v pregledu amandmajev k predlogu
                  zakona; pregled nosi datum 20.2.1995. Amandma k 4. členu se glasi: "V drugem
                  odstavku 4. čelna se v prvi in drugi vrstici črtajo besede "sestavinah avtorskega
                  dela, o vsebini in". Predlagatelj je matični odbor. Vlada amandma podpira. Želi
                  kdo o amandmajih k 4. členu in samemu členu razpravljati? <stage>(Nihče.)</stage>
                  Zato dajem amandma k 4. členu na glasovanje. Ugotovimo sklepčnost! <stage>(41
                     prisotnih.)</stage> Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 4. členu sprejet.</p>
               <p>Na glasovanje dajem 4. člen. Ugotovimo sklepčnost! <stage>(45 prisotnih.)</stage>
                  Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 4. člen sprejet.</p>
               <p>V obravnavo dajem 5. člen in amandmaje k 5. členu. Prvi amandma. V prvem odstavku
                  se besede "književnosti, znanosti in umetnosti" prerazporedijo in nadomestijo
                  tako, da se ta del glasi "znanosti, umetnosti, publicistike in drugih
                  intelektualnih stvaritev". Predlagatelj Tone Peršak. Matični odbor ne podpira.
                  Vlada ne podpira amandmaja.</p>
               <p>Drugi amandma. Besedilo četrte alinee drugega odstavka se spremeni tako, da se
                  glasi: "gledališka, gledališko-glasbena in lutkovna dela". Predlagatelj Tone
                  Peršak. Matični odbor podpira. Vlada podpira amandma.</p>
               <p>Tretji amandma. K 5. točki drugega odstavka 5. člena se podpičje nadomesti z
                  vejico in doda naslednje besedilo "ter lutkovna animacija". Predlagatelj Zmago
                  Jelinčič. Matični odbor ne podpira. Vlada ne podpira.</p>
               <p>Četrti amandma. Za peto alineo se doda nova alinea 5 a), besedilo katere se glasi:
                  "5 a) režiserska, igralska, dirigentska in animatorska dela v vseh zvrsteh avdio
                  vizualnih umetnosti". Predlagatelj Tone Peršak. Matični odbor ne podpira. Vlada ne
                  podpira.</p>
               <p>Peti amandma. V deveti alinei se končno podpičje nadomesti z vejico in doda
                  besedilo "scenografije in kostumografije". Predlagatelj Tone Peršak. Matični odbor
                  ne podpira. Vlada ne podpira.</p>
               <p>Šesti amandma. V dvanajsti alinei se za besedo "izobraževalne" doda beseda
                  "kritiške". Predlagatelj Tone Peršak. Matični odbor ne podpira. Vlada ne podpira
                  amandmaja. Želi kdo o teh amandmajih in 5. členu razpravljati? Gospod Peršak.</p>
            </sp>
            <sp xml:id="SDZ1-Redna-29-1995-02-21.sp4">
               <speaker>ANTON PERŠAK:</speaker>
               <p>Spoštovane poslanke in poslanci! Se opravičujem, ker se bom pri tem zakonu
                  verjetno večkrat oglasil. Za del prebivalcev te dežele in za določene dejavnosti v
                  tej državi je seveda ta zakon izrednega pomena, ravno tako, kot za kakšno drugo
                  področje kakšen drug, čeprav mogoče ni za vse tukaj notri tako zanimiv.</p>
               <p>Rad bi rekel to, kar je sicer že povedal minister. Mislim, da je ta zakon dobro
                  pripravljen, da pa seveda v določenih točkah, zato ker je v mnogih stvareh povzet
                  po tujih zgledih oziroma predvsem upošteva te mednarodne konvencije, seveda
                  prihaja do določene kolizije s tradicionalnimi pojmovanji pri nas z uveljavljenimi
                  razumevanji določenih stvari pri nas in tudi z dognanji nekaterih bolj modernih
                  dognanji v teoriji posameznih umetnosti itd. Zakaj to pripovedujem, ker je to
                  ravno povezano s 5. členom in s to uvodno določbo, če tako rečem, 5. člena. Ta se
                  naslanja na Bernsko konvencijo. Bernska konvencija je stara približno 100 let.</p>
               <p>Drugo kar je, je to, da seveda ta dikcija v Bernski konvenciji temelji na
                  določenem razumevanju, ki je v nekaterih jezikih o nekaterih kulturnih okoljih
                  uveljavljeno, kjer se uporablja formulacija, pa to, ne pomeni razlikovalne
                  formulacije, tako kot je v Sloveniji, saj pravi: "literaturent", pri čemer mislijo
                  seveda literaturo ali pa književnost kot eno zvrst umetnosti in art predvsem kot
                  likovno umetnost itd., medtem ko seveda tovrstno razlikovanje ni značilno niti za
                  Slovenijo niti za naš jezik. Če mi v našem jeziku rečemo literatura, ali pa
                  književnost in umetnost, na nek način vgradimo v sistem razlikovanje. Umetnost je
                  nek sistem, ali pa neka dejavnost, ki proizvaja, kot temu rečemo, umetnine, ne
                  glede na to, kakšne zvrsti. Književnost je pa pri tem iz logike teksta postavljena
                  kot nekaj drugega, kar ni književnost.</p>
               <p>Zavedam se te zadrege, ki nastane, če bi mi to spremenili, ker bi na nek način v
                  dikciji prišlo do neskladja z Bernsko konvencijo. Sam mislim, da je mogoče in da
                  bi bilo treba potem najti rešitev, ki bi eventualno v tretji obravnavi nadomestila
                  to izpostavljeno formulacijo in jo na nek način z nekim dodatnim odstavkom nekako
                  pojasnila. Mislim pa, da bo formulacija sama v Sloveniji in v slovenščini na nek
                  način povzročila nerazumevanje in bodo tudi neki konflikti da tako rečem, v tej
                  umetniški ali pa kulturniški sferi. To je en problem.</p>
               <p>Zato kot pravim, bi se jaz sam zavzel zato, da bi mi sedaj v ta člen posegli in da
                  bi potem v tretji obravnavi iskali, ker sedaj pač ni časa, eno možnost, kako
                  zadovoljiti obe želji, ali pa oboje pričakovanj, da bi tako uskladili z Bernsko
                  konvencijo, kot s tem, kako pač mi v Sloveniji in Slovenci razumemo umetnost itd.
                  To je en problem.</p>
               <p>Drug problem, ki se kaže tudi za tem, kako so nekateri amandmaji, ki sem jih jaz
                  vložil, postavljeni sedaj v odnosu predlagatelja do tega. Predlagatelj je tako,
                  kot v primeru Bernske konvencije, prevzel tudi neko določeno razumevanje
                  posameznih zvrsti umetnosti ali pa posameznih vrst umetnosti in je zato nekako po
                  zgledu kot pravim, nekega tradicionalnega razumevanja in nekaterih drugih kultur
                  razvrstil umetnosti med tiste, ki so umetnosti in so produktivne, kot mi radi
                  rečemo, in tiste, ki so reproduktivne ali pa zgolj izvajane, pri čemer je recimo
                  gledališče, kar je zanimivo, uvrstil v tiste, ki so zgolj reproduktivna umetnost
                  ali pa izvajanje, film pa je uvrstil v produktivne umetnosti, kar je po mojem
                  mnenju, pa ne samo po mojem, zelo konvencionalno ali pa tradicionalno gledanje, ki
                  je v splošnem že precej preseženo.</p>
               <p>Jaz sem s svojimi amandmaji in iz tega izhajajo ti amandmaji, skušal uvrstiti med
                  avtorska dela tudi, bom sedaj rekel, gledališko uprizoritev, kajti gledališka
                  uprizoritev ni nujno, da temelji na nekem delu in drugič je avtonomna, tako kot je
                  dramski tekst avtonomen - avtonomna umetnina je gledališka uprizoritev; avtonomna
                  umetnina. Vsaj ta moderna teorija gledališča to na ta način razume. To je en
                  problem. Drug problem je pa seveda, in iz tega izhaja, da je vrsta ljudi, ki v
                  gledališču delajo, po tem zakonu, po predlogu predlagateljev potem zreducirana na
                  vlogo izvajalcev. Jaz s temi amandmaji predlagam, da se vendarle upoštevajo kot
                  avtorji. Še zlasti potem pride do zadrege, če vzamete, ko se gledališka
                  uprizoritev prenaša v druge medije. Kaj je sedaj to? Izvajanje izvajanja izvajanj,
                  tako da malo Platona parafraziram, tisto njegovo znano prispodobo "Po
                  votlini".</p>
               <p>Zato predlagam, da pač amandmaje podprete, da se v tretji obravnavi tisto, kar bi
                  eventualno zaradi tega postalo neskladno s temi mednarodnimi konvencijami, ki pa,
                  kot pravim, temeljijo na določenem razumevanju, precej tradicionalnem in pa tudi
                  ne ravno nam in naši kulturi bližnjem, da se to potem uskladi zaradi tega, da ne
                  bo neskladja  z mednarodnimi akti v tretji obravnavi, da pa vendarle v svojem
                  zakonu, ki ureja razmere v Sloveniji, nekako upoštevamo tudi slovensko razumevanje
                  kulture in umetnosti, ne pa samo, bom rekel, ameriško. Jaz bom samo opozoril
                  mimogrede, tudi za naprej, recimo na argumentacijo, ki jo uporablja Vlada, ko
                  zavrača moj kasnejši amandma v zvezi z gledališčem in pri tem navede tipično
                  ameriško razumevanje tega problema, kjer pravi: Ja, v mnogih drugih državah se kot
                  pravi avtor gledališke produkcije razume producent. To za Slovenijo absolutno ne
                  velja. Ne za film ne za gledališče. Res je, da v Ameriki je tisti, ki za vse
                  odgovarja, izbira igralce, opravlja avdicije, izbere tekst in tako naprej, tako
                  imenovani "prodjuser" in on je pravzaprav avtor gledališke uprizoritve na
                  Brodwaju, ali pa ne vem kje tudi mogoče na West Ende v Londonu, ampak v Sloveniji
                  ne, v Sloveniji tega ni. V Sloveniji je gledališka uprizoritev v veliko večji meri
                  prvič neko skupinsko dejanje in drugič se ta postopek odvija na relaciji od
                  umetniškega vodje gledališča, preko režiserja, dramaturga in tako naprej. Vem, da
                  verjetno mnoge izmed vas to malo dolgočasi, ampak predlagam, da vendarle amandmaje
                  podprete in da kot pravim, podprete to težnjo, da se nek slovenski ali pa naš
                  kulturni pogled na to uveljavi v tem zakonu, da se pa tiste stvari, ki bi
                  eventualno postale neskladne, potem v tretji obravnavi, ki se lahko zaradi mene
                  opravi tudi še v okviru te seje, saj bo nadaljevanje naslednji teden, še
                  uskladijo. Hvala.</p>
            </sp>
            <sp xml:id="SDZ1-Redna-29-1995-02-21.sp5">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod minister, prosim.</p>
            </sp>
            <sp xml:id="SDZ1-Redna-29-1995-02-21.sp6">
               <speaker>SERGIJ PELHAN:</speaker>
               <p>No, jaz bi moral delno pritrditi gospodu Peršaku v tem smislu, da je vendarle
                  potrebno ločiti med avtorstvom v ožjem pomenu besede in bi rekel pravicami, ki iz
                  tega izhajajo. Dejstvo je, da je gledališka predstava nosilec, lahko uporabimo ta
                  termin, producent ali kakorkoli drugače, v smislu avtorstva je ljubljanska hiša,
                  ljubljanska Drama producent neke predstave. In če se ta predstava prodaja preko
                  televizije, naše ali tujih, bo ona dobila avtorske pravice tudi za izvajalce. Ali
                  bo ta dohodek razdelila izvajalcem je druga zadeva, se pravi producent je toliko
                  časa kot je to določeno v zakonu, recimo  70 let ali pa 7 let, avtor, ki dela v
                  neki hiši, nima pravice do tega, igralec ali režiser, če se predstava prodaja
                  preko televizije. V tem smislu je mišljen producent. Lahko pa je to kolektivna
                  predstava ali pa predstava režiserja, to je druga zadeva.</p>
               <p>Moram reči, da dejansko drži beseda oziroma trditev gospoda Peršaka, da je Bernska
                  konvencija zastarela, ampak mi smo pogledali usmeritve sedaj, ki so bile dane
                  lansko leto za dopolnitev Bernske konvencije in Rimske konvencije, Bernska namreč
                  ščiti avtorstvo, Rimska konvencija pa ščiti izvajalce. In usmeritve Sveta Evrope
                  glede ločevanja teh zadev so še vedno enake, kot so bile takrat, s tem da imajo
                  pač neko sodobnejšo terminologijo oziroma, da uvajajo tudi ustvarjalnost pri
                  fonogramih in podobno, kar takrat ni bilo, in tudi ločijo te zadeve. Tudi ni
                  mogoče neko novo avtorstvo uveljavljati, kajti potem bi morali zakon vsaj z 1.000
                  členi še dopolniti. Kaj je na primer avtorstvo knjige, ki je ilustrirana ali pa
                  drame, ki je ilustrirana. Ali je to novo avtorstvo in podobno? Ali je avtor samo
                  tisti, ki je dramo napisal, ali pa je avtor tudi tisti, ki jo je opremljen s
                  slikami, da tako rečem, ali z risbami. Zaradi tega in vrste teh zagat ostajata obe
                  konvenciji in pa tudi te usmeritve priporočila Sveta Evrope, direktive evropske
                  unije in GATT, ki smo ga tudi podpisali, enake. Zaradi tega je Vlada vztrajala, in
                  tudi strokovnjaki, ki so to pripravljali, da vendarle ločimo izvajalce od
                  avtorjev. Oboji pa imajo svoje pravice urejene tudi v tem zakonu in nek izvajalec
                  dramskega dela, dokler je v ustanovi, vsaj sedem let ne more dobiti avtorstva, če
                  je producent ta hiša, kasneje pa lahko dobi soavtorstvo, če gre izven hiše ali pa,
                  kakorkoli je to dogovorjeno, ko nastaja novo delo. Podobno je to urejeno tudi za
                  druga dela.</p>
               <p>Zato bi predlagal, da bi podprli tiste amandmaje Vlade in tudi tiste gospoda
                  Peršaka, ker nekateri so utemeljene in jih je Vlada tudi podprla, ker razjasnujejo
                  zadeve in ki jih je podprl tudi Odbor za kulturo pri vašem parlamentu. Hvala
                  lepa.</p>
            </sp>
            <sp xml:id="SDZ1-Redna-29-1995-02-21.sp7">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem.
                  Prehajamo na glasovanje po posameznih amandmajih.</p>
               <p>Prehajamo k 5. členu. Na glasovanje dajem amandma pod 1. točko. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da amandma pod 1. točko ni sprejet.</p>
               <p>Na glasovanje dajem amandma pod 2. točko. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod 2. točko sprejet.</p>
               <p>Na glasovanje dajem amandma pod 3. točko. Ugotovimo sklepčnost! <stage>(42
                     prisotnih.)</stage> Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandma pod 3. točko ni sprejet.</p>
               <p>Na glasovanje dajem amandma pod 4. točko. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da amandma pod 4. točko ni sprejet.</p>
               <p>Na glasovanje dajem amandma pod 5. točko. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma pod 5. točko ni sprejet.</p>
               <p>Na glasovanje dajem amandma pod 6. točko. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma pod točko 6 ni sprejet.</p>
               <p>Na glasovanje dajem 5. člen. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je 5. člen sprejet.</p>
               <p>V obravnavo dajem 36. člen in amandma k temu členu. Glasi: v 1. točki drugega
                  odstavka se črta beseda "pisanih" in se besedilo te točke glasi: "1. izvirnikov
                  ali primerkov del v javnih knjižnicah". Predlagatelj Vlada, odbor amandma podpira.
                  Želi kdo razpravljati o tem amandmaju in členu? <stage>(Nihče.)</stage> Zato dajem
                  amandma k 36. členu na glasovanje. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da k 36. členu je sprejet.</p>
               <p>Na glasovanje dajem 36. člen. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 36. člen sprejet.</p>
               <p>V obravnavo dajem 82. člen in amandma k temu členu. Glasi... Amandma k 82. členu
                  je umaknjen.</p>
               <p>Torej v obravnavo dajem 105. člen in amandma k 105. členu, ki se glasi: v prvem
                  odstavku se v prvi alinei za besedama "avtor priredbe", doda besedi "oziroma
                  dramaturg". Predlagatelj Tone Peršak, matični odbor ne podpira, Vlada ne podpira
                  amandmaja. Želi kdo razpravljati? <stage>(Nihče.)</stage> Zato dajem amandma k
                  105. členu na glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da amandma k 105. členu ni sprejet.</p>
               <p>Na glasovanje dajem 105. člen. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 105. člen sprejet.</p>
               <p>V obravnavo dajem 106. člen in amandma k temu členu. Glasi: pred besedo
                  "scenograf" se doda beseda "igralec". Predlagatelj Tone Peršak, matični odbor ne
                  podpira, Vlada ne podpira amandmaja. Želi kdo razpravljati? Gospod Peršak.</p>
            </sp>
            <sp xml:id="SDZ1-Redna-29-1995-02-21.sp8">
               <speaker>ANTON PERŠAK:</speaker>
               <p>Spoštovane poslanke in poslanci! Rad bi povedal eno besedo za ta poklic igralcev,
                  čeprav sam nisem to nikoli počel, zaradi tega, ker je po mojem mnenju neupravičeno
                  izpuščen igralec že v 105. členu, kaj šele v 106. členu, ki pač dopušča to
                  možnost, da se v določenih pogojih upoštevajo tudi nekateri drugi, poleg tistih
                  soavtorjev iz 105. člena kot avtor, ali pa soavtor, igralec. Poglejte, filma brez
                  igralcev ni, razen dokumentarnih filmov eventualno. Če vi katerikoli, zdaj ne vem,
                  najbrž so vam kolikor toliko znani slovenski filmi, vzamete te filme, so s svojim
                  prispevkom, avtorskim, bom rekel jaz, nedvomno opredelili tudi igralci. Vzemite
                  tiste od Na svoji zemlji, ne vem, od Lojzeta Potokarja, do ne vem koga, do Balade
                  o trobenti in Oblaku Staneta Potokarja, recimo do, ne vem, modernih filmov, do
                  zadnjega Halgata, recimo tega igralca, ki je dobil tudi nagrado za Svet iz tega -
                  Krambergarja ali kateregakoli Mirjam Korbar ali kogarkoli. Radi bi povedal nekaj.
                  Glejte, če se ta team, če se gledajo avtorski prispevki, scenografija, ki jo mnogi
                  ljudje v filmu niti ne opazijo, ker gledajo to kot zgolj okolje, je avtorski
                  prispevek. Če se pa izdvoji recimo igralski prispevek enega od teh igralcev, ki
                  sem jih naštel in se prikaže na televiziji, pa to po tej dikciji ni razumljeno kot
                  avtorski prispevek. Jaz mislim, da je to, najmanj kar je, na nek način krivično in
                  predlagam, da podprete ta amandma. Hvala.</p>
            </sp>
            <sp xml:id="SDZ1-Redna-29-1995-02-21.sp9">
               <speaker>PODPREDSEDNIK MIROSLAV MOTEZIČ:</speaker>
               <p>Hvala lepa. Želi še kdo besedo? Gospod Peterle.</p>
            </sp>
            <sp xml:id="SDZ1-Redna-29-1995-02-21.sp10">
               <speaker>ALOJZ PETERLE:</speaker>
               <p>Gospod podpredsednik, spoštovane poslanke in poslanci. Mene zanima, v čem je
                  argument Vlade, da tega amandmaja ne podpira, ker meni se zdi razlaga gospoda
                  poslanca Peršaka prepričljiva.</p>
            </sp>
            <sp xml:id="SDZ1-Redna-29-1995-02-21.sp11">
               <speaker>PODPREDSEDNIK MIROSLAV MOTEZIČ:</speaker>
               <p>Hvala lepa. Želi še kdo besedo? Gospod minister!</p>
            </sp>
            <sp xml:id="SDZ1-Redna-29-1995-02-21.sp12">
               <speaker>SERGIJ PELHAN:</speaker>
               <p>Kot sem že prej omenil, gre za dejstvo, da so avtorske pravice eno, izvajalske
                  pravice pa drugo. In izvajalci, če pogledate 119. člen so v skladu z Bernsko
                  konvencijo in z navodili Sveta Evrope tudi sedaj našteti v tem 119. členu in
                  njihove pravice so enako zaščitene kot če bi bili avtorji, vendar niso, ker se
                  ločijo izvajalci. Mozart je nedvomno avtor neke kompozicije, pianist, ki pa to
                  igra, je pa izvajalec, ali pa Slovenska filharmonija, so izvajalci. Ti so
                  zaščiteni od Oddelka pravice izvajalcev od 119. člena naprej ustrezno, tako da so
                  vsi zaščiteni, vendar se to loči po mednarodnih strokovnih kriterijih. Tu ne gre
                  za kakšno politično vprašanje. Tu gre za strokovno vprašanje.</p>
            </sp>
            <sp xml:id="SDZ1-Redna-29-1995-02-21.sp13">
               <speaker>PODPREDSEDNIK MIROSLAV MOTEZIČ:</speaker>
               <p>Hvala lepa. Želi še kdo besedo? Nihče, razpravo zaključujem in prehajam na
                  glasovanje. Na glasovanje dajem amandma k 106. členu. Ugotovimo sklepčnost!
                  Obrazložitev glasu, gospod Partljič.</p>
            </sp>
            <sp xml:id="SDZ1-Redna-29-1995-02-21.sp14">
               <speaker>TONE PARTLJIČ:</speaker>
               <p>Je dilema, ko človek čuje na nek način obe strani, vendar jaz bom glasoval za
                  amandma tudi zato, ker je to morda posledica enega obdobja. Včasih je bolj
                  igralsko gledališče, pa igralski film, potem pridejo obdobja, ko bodo obdobja
                  režiserjev pa drugih in se mi na nek način zdi, da smo mogoče zdaj ravno v tem
                  obdobju in tudi če bomo vsaj simbolično to prenesli tja, po mojem ne more škoditi.
                  Na nek način po svetu pa velike igralske osebnosti pravzaprav nosijo filme. In bom
                  jaz ta amandma podprl, ne glede na to, ker se ne spomnim, kako sem obkrožal tisto
                  korespondenčno sejo Odbora za kulturo.</p>
            </sp>
            <sp xml:id="SDZ1-Redna-29-1995-02-21.sp15">
               <speaker>PODPREDSEDNIK MIROSLAV MOTEZIČ:</speaker>
               <p>Hvala lepa. Gospod Kreft.</p>
            </sp>
            <sp xml:id="SDZ1-Redna-29-1995-02-21.sp16">
               <speaker>DR. LEV KREFT:</speaker>
               <p>Hvala lepa. Drage gospe in spoštovani gospodje, tega amandmaja ne morem podpreti.
                  V zakonu gre za zakonsko materijo, ne pa seveda za priznavanje statusov v teoriji,
                  estetiki, kritiški vedi in seveda, pojem avtorja je tako jasno utrjen, da če
                  rečete avtorski film, zagotovo nihče pri tem pojmu tudi v običajnem jeziku ne bo
                  pomislil na igralca. Priznanje igralcu pač sodi v drugi del zakona in pojem
                  avtorskih pravic pač s tem  načinom umetniškega dela ni na ta način povezan, da bi
                  lahko v zakonu pomešali vse pojme, ki so nastali v mednarodnem avtorskem pravu.
                  Kajti seveda, če ta prestop naredimo pri tej točki, moramo vse t.i. sorodne
                  pravice v resnici spremeniti v avtorske. To pa pomeni popolno zmedo v sami praksi.
                  Kajti zakon, ki ga sprejemamo, ima mednarodne posledice tudi v tem smislu, da se
                  dežela, ki sprejme tak prestop, dejansko izključi iz mednarodnega sistema
                  avtorskega prava, ki vlada, ker ne morete obvladati zmede, ki s tem nastane.
                  Pustimo torej stvari tako kot jih je svet ustvaril, tudi do sedaj ob tem, da nismo
                  imeli nikoli - kot smo sami dostikrat razlagali - do konca urejenih zadev, ker se
                  pač tudi stvari razvijajo in dogajajo na novo, tudi v mednarodnem avtorskem pravu,
                  ampak pustimo seveda stvari tam, kjer svetovno gledano spadajo, da ne bomo spet
                  postali ena čudna enklava celo pri avtorskem pravu, pri katerem bomo različnim
                  kategorijam dajali različne pomene in drugačne zakonske pozicije, kot jim
                  pripadajo po pravu. Zaradi mene pa seveda lahko v vseh svojih kritiških zapisih
                  vsi od nas, ki pišemo, govorimo o gledališču kot prostoru, v katerem se mora
                  predvsem uveljavljati igralec in se uveljavlja igralec, da je film, ki je narejen
                  samo skozi oko kamere in v katerem je nastopajoči samo objekt, s katerim delate
                  tako kot Hitchkoh, ki pravi, da igralce potrebuje samo kot oblečene lutke, da je
                  to prekršek zoper stan in ugled igralca, lahko razpravlja o vseh teoretskih in
                  estetskih dimenzijah, ampak ne mešati tega s pravnim statusom. Hvala lepa.</p>
            </sp>
            <sp xml:id="SDZ1-Redna-29-1995-02-21.sp17">
               <speaker>PODPREDSEDNIK MIROSLAV MOZETIČ:</speaker>
               <p>Ali želi še kdo obrazložiti svoj glas? Gospod Peršak.</p>
            </sp>
            <sp xml:id="SDZ1-Redna-29-1995-02-21.sp18">
               <speaker>ANTON PERŠAK:</speaker>
               <p>Če bi to veljalo in sprejeli kot sveto resnico, kar je sedaj povedal gospod Kreft,
                  potem seveda tudi pravo ne bi napredovalo čisto nič od recimo starogrškega, da ne
                  bom sedaj rekel rimskega prava, kajti potem bi rekli, kar je pravo enkrat
                  zakoličilo, kar so pravne avtoritete zakoličile, tako naj ostane, pa se ne sme več
                  spreminjati, ampak žal je tako, da življenje teče naprej. Pravo je sicer, kot
                  pravi gospod Bučar, vedno konzervativno in hoče čimbolj zadrževati stvari tako,
                  kot so opredeljene, ampak se kljub vsemu prilagaja tistemu, ker se v življenju
                  dogaja.</p>
               <p>Rad bi pa opozoril na to, kaj pravi dikcija 106. člena. Dikcija, če je gospod
                  Kreft polimiziral z razlago tako...</p>
            </sp>
            <sp xml:id="SDZ1-Redna-29-1995-02-21.sp19">
               <speaker>PODPREDSEDNIK MIROSLAV MOZETIČ:</speaker>
               <p>Gospod Peršak, sedaj obrazlagate glas, ni več razprave.</p>
            </sp>
            <sp xml:id="SDZ1-Redna-29-1995-02-21.sp20">
               <speaker>ANTON PERŠAK:</speaker>
               <p>To je razprava o členu gospod.</p>
            </sp>
            <sp xml:id="SDZ1-Redna-29-1995-02-21.sp21">
               <speaker>PODPREDSEDNIK MIROSLAV MOZETIČ:</speaker>
               <p>Ne, ni več razprave, ampak je obrazložitev glasu.</p>
            </sp>
            <sp xml:id="SDZ1-Redna-29-1995-02-21.sp22">
               <speaker>ANTON PERŠAK:</speaker>
               <p>Potem bom pa glasoval za ta amandma zato, ker ni res to, kar je bilo maloprej
                  rečeno. Res bi bilo, če bi dal amandma te vrste na 105. člen. 105. člen govori o
                  avtorjih, 106 pa govori o tem, da če se prispevki izdvojijo na nek način, komu se
                  priznava avtorstvo. Sedaj bi vprašal, komu se priznava avtorstvo, kadar se recimo
                  prikazuje neka filmska vloga, kadar se govori o tej filmski vlogi, saj se to
                  filmsko vlogo prezentira na televiziji? Kdo je sedaj avtor te, komu se priznava
                  avtorstvo te vloge? Potrebno je pogledati dikcijo 106. člena in v tej dikciji so
                  zaobjeti scenogradi, kostumografi in ne vem kdo še vse, igralci pa ne.</p>
            </sp>
            <sp xml:id="SDZ1-Redna-29-1995-02-21.sp23">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? <stage>(Nihče.)</stage> Prehajamo
                  na glasovanje o amandmaju k 106. členu. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da amandma k 106. členu ni sprejet.</p>
               <p>Na glasovanje dajem 106. člen. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je 106. člen sprejet.</p>
               <p>V obravnavo dajem 111. člen. Amandma k 111. členu se glasi. 111. člen se črta.
                  Predlagatelj je matični odbor. Vlada amandma podpira. Želi kdo razpravljati o tem
                  amandmaju? <stage>(Nihče.)</stage> Zato dajem amandma k 111. členu na glasovanje.
                  Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 111. členu sprejet.</p>
               <p>S tem je 111. člen črtan.</p>
               <p>Naslednji amandma uvaja novi 111.a člen, ki se glasi. Za 111. členom se doda novi
                  111.a člen, besedilo katerega se glasi: "Avdio vizualno avtorsko delo je tudi
                  gledališka uprizoritev v dramskem, lutkovnem, plesnem ali glasbenem gledališču,
                  pripravljena na osnovi pisne predloge kot samostojnega literarnega avtorskega dela
                  ali pisne predloge <stage>(scenarij sinopsis in podobno)</stage>, namenjenega
                  izključno konkretni uprizoritvi". Soavtorji avtorskega dela iz prejšnjega odstavka
                  so: 1. avtor besedila oziroma pisne predloge; 2. režiser oziroma koreograf ali
                  dirigent; 3. avtor glasbe ali glasbene opreme;4. dramaturg; 5. igralci ali
                  plesalci oziroma pevci; 6.animatorji lutk; 7. scenograf in 8. kostumograf.</p>
               <p>Avtorske pravice pripadajo soavtorjem v zvezi z vsemi oblikami izvajanja
                  uprizoritve, vključno s prenosi in predvajanjem v drugih medijih <stage>(radio,
                     televizija, film v celoti ali deloma)</stage>. Predlagatelj skupina poslancev,
                  s prvopodpisanim Tonetom Peršakom. Matični odbor tega amandmaja ne podpira. Želi
                  kdo razpravljati? Gospod Peršak.</p>
            </sp>
            <sp xml:id="SDZ1-Redna-29-1995-02-21.sp24">
               <speaker>ANTON PERŠAK:</speaker>
               <p>Amandma je gospod minister že zavrnil. Rad bi samo povedal, da se postavlja
                  vprašanje, kaj takrat, kadar gledališka uprizoritev ni narejena po nekem
                  konkretnem besedilu in je ni mogoče šteti za izvedbo nečesa, kar je nekdo drug
                  naredil, ampak mi smo v Sloveniji imeli vrsto takih uprizoritev, ki so nastale na
                  ta način. Mislim, da za ta zakon ne bo popolnoma nobene škode in nobenega
                  neskladja, če bo ta amandma sprejet. Kajti, kaj govori ta amandma? Ta amandma
                  vzpostavlja odnos med gledališko uprizoritvijo in predvajanjem te uprizoritve na
                  televiziji, ali posnetkom te opredelitve za film ali za kaj podobnega. Priznava
                  pač pravice iz tega tistim, ki so to uprizoritev naredili, ne pa tako, kot je bilo
                  prej rečeno,  nekemu producentu, ki pri nas pač nima take vloge, kot jo ima v
                  kakšnem ameriškem, ali angleškem ali pa podobnem sistemu.</p>
               <p>Prosim vas, da to podprete, ker mislim, da je tako prav. Hvala.</p>
            </sp>
            <sp xml:id="SDZ1-Redna-29-1995-02-21.sp25">
               <speaker>PODPREDSEDNIK MIROSLAV MOZETIČ:</speaker>
               <p>Želi še kdo besedo? Gospod minister.</p>
            </sp>
            <sp xml:id="SDZ1-Redna-29-1995-02-21.sp26">
               <speaker>SERGIJ PELHAN:</speaker>
               <p>Spoštovani zbor! Gre za isto dilemo kot prej. Če so igralci napravili predstavo
                  brez teksta, gre za improvizacijo in takrat so kolektivni avtor. To se pravi, da
                  je to urejeno. Če je pa tekst, je pa isto kot prej, kot ste glasovali. To je ena
                  zadeva.</p>
               <p>Druga zadeva. Opozoril bi še na to, da bi v tem primeru ponovno kršili Bernsko
                  konvencijo, kar bi se dogodilo. Če gostuje pri nas avstrijsko gledališče, bomo
                  plačali igralcem in avtorjem, če bi to sprejeli, medtem ko bodo naši gostovali na
                  Dunaju ali kjerkoli v mednarodnem prostoru, pa ne bodo avtorji. To, kar je
                  opozoril poslanec Kreft, nastala bi ponovna zmeda. Zaradi tega je prav, da pustite
                  ta temeljni koncept zakona tako kot je usklajen z mednarodnimi normami. Se pravi,
                  dilema, ki jo pa gospod Peršak vzpostavil kadar gre za predstavo brez teksta,
                  takrat so pa avtorji. To pa je urejeno.</p>
            </sp>
            <sp xml:id="SDZ1-Redna-29-1995-02-21.sp27">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem in
                  dajem ta amandma, ki uvaja novi 111. člen, na glasovanje. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni sprejet.</p>
               <p>V obravnavo dajem 116. člen in amandma k temu členu. K prvemu odstavku 116. člena
                  se v napovednem stavku za besedami "neodvisno ustvarjenega računalniškega programa
                  z drugimi programi" dodajo besede "ali strojno opremo <stage>(Hardwar)</stage>".
                  Predlagatelj je matični odbor. Vlada amandma podpira. Želi kdo razpravljati?
                     <stage>(Nihče.)</stage> Zato dajem ta amandma na glasovanje. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 116. členu sprejet.</p>
               <p>Na glasovanje dajem 116. člen. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 116. člen sprejet.</p>
               <p>V obravnavo dajem 119. člen in amandmaje k temu členu. Prvi amandma se glasi: V
                  prvi vrstici prvega odstavka se med besede "igralci in pevci" vstavita besedi
                  "lutkovni igralci". Predlagatelj je Sašo Lap. Matični odbor tega amandmaja ne
                  podpira. Vlada amandmaja ne podpira. Drugi amandma se glasi: Na koncu drugega
                  odstavka 119. člena se dodajo naslednje besede: "ter lutkovni animatorji".
                  Predlagatelj Zmago Jelinčič, matični odbor ne podpira, Vlada ne podpira. Želi kdo
                  o teh dveh amandmajih in 119. členu razpravljati? Gospod Lap.</p>
            </sp>
            <sp xml:id="SDZ1-Redna-29-1995-02-21.sp28">
               <speaker>SAŠO LAP:</speaker>
               <p>Hvala za besedo. Spoštovani! Torej k temu 119. členu predlagam, da se doda med
                  igralce in pevce tudi "lutkovni igralci", torej, da se štejejo po tem zakonu tudi
                  režiserji dramskih, opernih in lutkovnih predstav, dirigenti orkestrov, vodje
                  pevskih zborov ter varietejski, cirkuški in lutkovni umetniki. V tem 119. členu so
                  nerazumljivo izpadli lutkovni igralci. Iz dikcije člena je popolnoma razvidno, da
                  predlagatelj zakona ne pojmuje lutkovnih igralcev kot umetnikov oziroma kot
                  skupino ustvarjalcev, katerih avtorske in sorodne pravice morajo biti prav tako
                  zavarovane, kot pravice tistih kategorij, ki jih zakon sicer varuje. Torej iz
                  dikcije tega drugega odstavka je razvidno, da predlagatelj ne varuje pravic
                  režiserjev lutkovnih in opernih predstav, niti lutkovnih umetnikov.</p>
               <p>V okviru Operne predstave ščiti upravičene interese dirigentov orkestra, toda pri
                  tem ne varuje avtorskih pravic režiserja operne predstave. Torej, s tem
                  predlaganim amandmajem želimo odstraniti nedorečenost dikcije tega drugega
                  odstavka. Oprostite, tukaj je pa 120. člen, se navezuje na 119. Predlagam, da to
                  pač razmislite in podprete. Hvala lepa.</p>
            </sp>
            <sp xml:id="SDZ1-Redna-29-1995-02-21.sp29">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod minister, prosim.</p>
            </sp>
            <sp xml:id="SDZ1-Redna-29-1995-02-21.sp30">
               <speaker>SERGIJ PELHAN:</speaker>
               <p>Moral bi odgovoriti poslancu Lapu, da so v 5. členu zajeta avtorska dela kot
                  lutkarska dela, medtem, ko tukaj pri izvajalcih je pa isti problem oziroma pod
                  besedo "igralci" in druge osebe, ki z igranjem in petjem, so zajeti tudi lutkovni
                  igralci ali pa animatorji. Kajti, če bi hoteli razdrobiti, bi našteli preko 100
                  poklicev. Operetni igralec, komedijski igralec, Caffe teater igralec in ne bi
                  imelo smisla. Skratka, urejene so te pravice, in še tretje, kar bi opozoril, da je
                  Državni zbor tovrstni amandma že zavrnil v prvem branju. Hvala.</p>
            </sp>
            <sp xml:id="SDZ1-Redna-29-1995-02-21.sp31">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Lap.</p>
            </sp>
            <sp xml:id="SDZ1-Redna-29-1995-02-21.sp32">
               <speaker>SAŠO LAP:</speaker>
               <p>Gospod minister, jaz vam verjamem na besedo, da je to v 5. členu, vendar upam, da
                  ste me pozorno poslušali. Jaz sem tukaj naštel, to so režiserji dramskih, opernih,
                  lutkovnih predstav, dirigenti orkestrov, vodje pevskih zborov ter varietejski,
                  cirkuški in lutkovni umetniki. To jih ni sto. Hvala lepa.</p>
            </sp>
            <sp xml:id="SDZ1-Redna-29-1995-02-21.sp33">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem.
                  Prehajamo na glasovanje. Na glasovanje dajem amandma pod točko 1 k 119. členu.
                  Ugotovimo sklepčnost! <stage>(45 prisotnih.)</stage> Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandma pod točko 1. ni sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da amandma pod točko 2. ni sprejet.</p>
               <p>Na glasovanje dajem 119. člen. Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(45 prisotnih.)</stage> V
                  tretje bo morda šlo. Ugotovimo sklepčnost! Ugotavljamo sklepčnost! <stage>(50
                     poslancev.)</stage></p>
               <p>Kdo je za? <stage>(34 poslancev.)</stage> Kdo je proti? <stage>(1
                     poslanec.)</stage></p>
               <p>119. člen je sprejet.</p>
               <p>V obravnavo dajem 122. člen in amandma k temu členu. 1. točka, v 122. členu se za
                  besedama zaradi difuznega oddajanja dopolni z besedilom "in druge oblike javne
                  priobčitve". 2. točka k 122. členu se črta. Točke 3., 4., 5. v 122. členu
                  postanejo točka 2., 3., 4., 5. Predlagatelj matični odbor, Vlada amandma podpira.
                  Želi kdo besedo? <stage>(Nihče.)</stage> Zato dajem ta amandma k 122. členu na
                  glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 122. členu sprejet.</p>
               <p>Na glasovanje dajem 122. člen. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 122. člen sprejet.</p>
               <p>V obravnavo dajem 125. člen in amandma k temu členu. Glasi: prvi in drugi odstavek
                  125. člena se nadomestita z dvema novima odstavkoma, ki se glasita:</p>
               <p>1. S sklenitvijo pogodbe o filmski produkciji se šteje, da je izvajalec izključno
                  in neomejeno prenese na filmskega producenta vse svoje materialne pravice do
                  izvedbe, če ni s pogodbo drugače določeno.</p>
               <p>2. Za vsako materialno pravico, ki je bila prenesena po prejšnjem odstavku, ima
                  izvajalec pravico do primernega nadomestila od filmskega producenta.</p>
               <p>Dosedanji tretji odstavek ostane nespremenjen.</p>
               <p>Predlagatelj matični odbor. Vlada amandma podpira. Želi o tem amandmaju vseeno
                  razpravljati? <stage>(Nihče.)</stage> Zato dajem amandma k 125. členu na
                  glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 125. členu sprejet.</p>
               <p>Na glasovanje dajem 125. člen. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 125. člen sprejet.</p>
               <p>V obravnavo dajem 138. člen in amandma k temu členu. V 2. točki 138. člena se
                  besedi "javne priobčitve" nadomestita z besedami "sekundarnega radiodifuznega
                  oddajanja". Predlagatelj matični odbor, Vlada amandma podpira. Želi kdo besedo?
                     <stage>(Nihče.)</stage> Zato dajem amandma k 138. členu na glasovanje.
                  Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 138. člen sprejet.</p>
               <p>V obravnavo dajem 145. člen in amandmaja k temu členu. Drugi odstavek 145. člena
                  se črta. Predlagatelj Tone Peršak. Matični odbor ne podpira. Vlada ne podpira.</p>
               <p>Drugi amandma. Drugi odstavek 145. člena se tako spremeni, da se glasi: "Kadar
                  avtor uveljavlja svoje pravice pred sodišči ali drugimi organi po zastopniku, ki
                  je domača pravna oseba, je tak zastopnik upravičen do plačila za svoje delo in do
                  povračila stroškov v zvezi z opravljenim delom od nasprotne stranke po svoji
                  tarifi, če pooblaščeni delavec zastopnika izpolnjuje naslednje pogoje: da je
                  državljan Republike Slovenije, da ima v Republiki Sloveniji pridobljen strokovni
                  naziv diplomirani pravnik ali v Republiki Sloveniji nostrificirano, v tujini
                  pridobljeno diplomo pravne fakultete, da je opravil pravniški državni izpit, da
                  ima 5 let praktičnih izkušenj kot diplomirani pravnik, da aktivno obvlada
                  slovenski jezik. Zastopniško tarifo sprejema zastopnik ali združenje zastopnikov v
                  soglasju z ministrom, pristojnim za pravosodje. Predlagatelj Vlada, matični odbor
                  amandma podpira. Želi kdo o teh dveh amandmajih in členu razpravljati? Torej
                  amandma pod točko 1. k 145. členu je umaknjen. Želi kdo razpravljati o amandmaju
                  pod točko 2? <stage>(Nihče.)</stage> Zato dajem amandma pod točko 2 v pregledu k
                  145. členu na glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 145. člen. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 145. člen sprejet.</p>
               <p>V obravnavo dajem 148. člen in amandma k temu členu. Glasi: drugi odstavek tega
                  člena se črta. Predlagatelj Tone Peršak, matični odbor ne podpira, Vlada ne
                  podpira. Želi kdo besedo? Umik. Amandma k 148. členu je umaknjen.</p>
               <p>V obravnavo dajem 149. člen in amandmaje k temu členu:</p>
               <p>Prvi amandma - besedilo prvega odstavka se spremeni tako, da se glasi: "S
                  kolektivnim uveljavljanjem avtorskih pravic se lahko ukvarjajo le organizacije
                  avtorjev, druge organizacije <stage>(zastopniki pa le, če imajo pooblastilo
                     organizacije avtorjev)</stage>. Predlagatelj Tone Peršak, matični odbor ne
                  podpira, Vlada ne podpira amandmajev.</p>
               <p>Drugi amandma k 149. členu. Doda se nov četrti odstavek, ki se glasi: "Kolektivna
                  organizacija lahko administrativno tehnične posle v zvezi s kolektivnim
                  uveljavljanjem avtorskih pravic s pogodbo zaupa drugi kolektivni organizaciji ali
                  gospodarski družbi." Predlagatelj Vlada, matični odbor amandma podpira. Želi kdo
                  razpravljati o teh amandmajih k 149. členu? Prvi amandma pod točko 1 k temu členu
                  je umaknjen. Želi kdo besedo? <stage>(Nihče.)</stage> Zato dajem amandma pod točko
                  2. k 149. členu na glasovanje. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 2 sprejet.</p>
               <p>Na glasovanje dajem 149. člen. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 149. člen sprejet.</p>
               <p>V obravnavo dajem 151. člen in amandma k temu členu, ki se glasi: Točka 11. se
                  spremeni tako, da se glasi: "Način delitve sredstev v primeru prenehanja
                  organizacije." Predlagatelj matični odbor, Vlada amandma podpira. Želi kdo besedo?
                     <stage>(Nihče.)</stage> Zato dajem amandma k 151. členu na glasovanje.
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(33 članov.)</stage> Je kdo proti? <stage>(2 člana.)</stage></p>
               <p>Ugotavljam, da je amandma k 151. členu sprejet.  </p>
               <p>Na glasovanje dajem 151. člen. Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(28 članov.)</stage> Je kdo proti? <stage>(Nihče.)</stage></p>
               <p>Ugotavljam, da je 151. člen sprejet.</p>
               <p>V obravnavo dajem 162. člen in amandma k temu členu. Besedilo člena se dopolni
                  tako, da se na koncu... Umaknjen? Amandma k 162. členu je umaknjen.</p>
               <p>V obravnavo dajem 172. člen in amandma k temu členu. Zadnji stavek tretjega
                  odstavka se nadomesti z besedilom, ki se glasi: Zoper ta sklep je možna pritožba,
                  vendar leta ne zadrži izvajanja s sklepom določene obveznosti glede zavarovanja
                  dokazov. Predlagatelj Sašo Lap, matični Odbor ne podpira, Vlada ne podpira. Želi
                  kdo besedo? <stage>(Nihče.)</stage> Zato dajem ta amandma na glasovanje. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma k 172. členu ni sprejet.</p>
               <p>Na glasovanje dajem 172. člen. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 172. člen sprejet.</p>
               <p>V obravnavo dajem amandma k 185. in 186. členu. Amandma, napovedni stavek se
                  glasi: 185. in 186. člen se nadomestita z novim 185. členom, ki se glasi in imamo
                  ga na 7. strani pregleda, ker je poln številk prosim, da mi dovolite, da ga ne
                  berem. Želi kdo o tem amandmaju razpravljati? <stage>(Nihče.)</stage> Zato dajem
                  ta amandma na glasovanje. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet in s tem sta ta dva člena nadomeščena z novim
                  členom.</p>
               <p>V obravnavo dajem 187. člen in amandma k temu členu. Napovedni stavek pravi: 187.
                  člen se nadomesti z novim 186. členom, ki se glasi: gre za kazenske določbe in
                  predlagatelj je Vlada, matični Odbor amandma podpira. Želi kdo o tem amandmaju
                  razpravljati? <stage>(Nihče.)</stage> Zato ga dajem na glasovanje. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>S tem je ta člen nadomeščen v celoti z novim členom in amandma, ki za 187. členom
                  uvaja nov člen, ki se glasi: Nadzor nad izvajanjem določb tega zakona, navedenih v
                  prvi do peti točki prvega odstavka 185. člena opravlja tržna inšpekcija. Kadar
                  pooblaščena oseba tržne inšpekcije pri opravljanju nadzora utemeljeno sumi, da je
                  storjen prekršek, začasno zaseže predmete, ki so bili uporabljeni ali namenjeni za
                  prekršek ali so nastale s prekrškom. Pooblaščena oseba tržne inšpekcije preda
                  predmete, ki jih začasno zaseže, takoj s predlogom za uvedbo postopka o prekršku
                  pristojnemu organu za postopek o prekrških. Predlagatelj Vlada, matični Odbor
                  amandma podpira. Želi kdo o tem amandmaju razpravljati? <stage>(Nihče.)</stage>
                  Zato ga dajem na glasovanje. Ugotovimo sklepčnost! <stage>(50
                  prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet in s tem tudi nov člen uveden v zakon.</p>
               <p>V obravnavo dajem 191. člen in amandma k temu členu. Glasi: 191. člen se črta.
                  Predlagatelj matični Odbor, Vlada amandma podpira. Želi kdo razpravljati?
                     <stage>(Nihče.)</stage> Zato dajem ta amandma na glasovanje. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je amandma sprejet in s tem 191. člen črtan.</p>
               <p>K 196. členu je amandma umaknjen. S tem smo člene, na katere so bili vloženi
                  amandmaji, zaključili in v obravnavo dajem vse ostale člene, na katere niso bili
                  vloženi amandmaji. Želi kdo o teh členih razpravljati? <stage>(Nihče.)</stage>
                  Zato dajem vse te člene na glasovanje. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da so vsi ti členi sprejeti.</p>
               <p>Opravili smo razprave in glasovanje o posameznih členih. V obravnavo dajem naslov
                  zakona. Želi kdo o naslovu zakona razpravljati? <stage>(Nihče.)</stage> Zato dajem
                  naslov zakona na glasovanje. Ugotovimo sklepčnost! <stage>(45 prisotnih.)</stage>
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je naslov zakona sprejet.</p>
               <p>In predlog sklepa, da za tretjo obravnavo pripravi predlog zakona predlagatelj.
                  Predlagatelj daje naslednji predlog: "Predlagatelj pripravi predlog zakona za
                  tretjo obravnavo in ga do 27. februarja 1995 predloži Državnemu zboru. Državni
                  zbor bo predlog zakona obravnaval na 30. seji. S tem sklepom se razširi predhodni
                  sklic 30. seje Državnega zbora". Želi kdo o tem predlogu sklepa razpravljati?
                     <stage>(Nihče.)</stage> Zato ga dajem na glasovanje. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je predlog sklepa sprejet.</p>
               <p>Danica Simšič predlaga dodatni sklep: "Predlagatelj naj pri pripravi zakona za
                  tretjo obravnavo besedilo posloveni in ohrani tujke samo v tistih primerih, ko je
                  to zares nujno zaradi nedvoumnosti besedila." Želi kdo o predlogu tega sklepa
                  razpravljati? Gospa Simšičeva.</p>
            </sp>
            <sp xml:id="SDZ1-Redna-29-1995-02-21.sp34">
               <speaker>DANICA SIMŠIČ:</speaker>
               <p>Hvala za besedo. No, tisti, ki ste brali ta zakon ali pa ga vsaj spremljali v tej
                  razpravi, ste ugotovili, da v njem mrgoli tujk in da so tudi tisti slovenski
                  izrazi, ki so uporabljeni, zelo nerodno uporabljeni. Denimo, "javna priobčitev".
                  To je vendarle "javna objava" itd. In v resni skrbi za slovenski jezik, mislim, da
                  bi se Ministrstvo za kulturo in seveda tudi Vlada v celoti lahko potrudila in
                  napisala zakon v zgledni knjižni slovenščini. Hvala.</p>
            </sp>
            <sp xml:id="SDZ1-Redna-29-1995-02-21.sp35">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem in
                  dajem predlog tega sklepa na glasovanje. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog sklepa sprejet.</p>
               <p>S tem smo tudi zaključili to točko dnevnega reda.</p>
               <p>Prehajamo na <title>16. TOČKO DNEVNEGA REDA OZIROMA NA PAKET ŠOLSKE
                     ZAKONODAJE</title>, prvo obravnavo vseh zakonov, vendar začeli bomo s 16. točko
                  in predlagam zboru, da preden začnemo sploh obravnavati konkretno 16. točko, da
                  damo besedo ministru, da poda splošni uvod k vsem tem zakonom, da opravimo tudi
                  razpravo o konceptu in pozneje še pri posameznem zakonu točno po poslovniku,
                  splošno razpravo itd.</p>
               <p>Kdo nasprotuje takemu načinu dela? Torej, prehajamo na delo in prosim gospoda
                  ministra, da poda uvodno obrazložitev.</p>
            </sp>
            <sp xml:id="SDZ1-Redna-29-1995-02-21.sp36">
               <speaker>DR. SLAVKO GABER:</speaker>
               <p>Gospod podpredsednik, gospe in gospodje! Za obravnavo zakonodaje, ki je pred nami,
                  smo vam v ministrstvu ob 6 zakonih pripravili tudi še tako imenovano belo knjigo o
                  vzgoji in izobraževanju v Republiki Sloveniji, ki ste jo dobili kot gradivo, ki
                  omogoča podrobnejše in tekstualno bolj določno razumevanje predložene ureditve
                  lokacije v državi Sloveniji. Pred nami je predlog pomembnega dela zakonodaje, ki
                  ureja področje vzgoje in izobraževanja in če pričujočemu sklopu zakonodaje dodamo
                  še predloge zakonov o vzgoji in izobraževanju otrok s posebnimi potrebami, o
                  glasbenih šolah in o maturi, vsi omenjeni zakoni pa so že v pripravi, ter zakon o
                  visokem šolstvu, ki ga je parlament sprejel ob koncu leta 1993, potem imamo
                  opraviti z največjim delom zakonske regulative na področju edukacije v
                  Sloveniji.</p>
               <p>Slovenija je v zadnjem desetletju doživela toliko sprememb in bile so takšne
                  narave, nenazadnje, v tem času smo si oblikovali tudi svojo državo, da vse več
                  znakov očitno kaže na potrebo, da z resnim premislekom ob sprejemanju nove
                  zakonodaje, do te pridemo v doglednem času. Številni so procesi, ki v vrtcih in
                  šolah že potekajo in kličejo po spremenjenih zakonskih okvirih. Nove kvalitete,
                  drugačni pristopi, novi programi, dostikrat ne najdejo več prostora v okvirih, ki
                  jim jih postavlja zakonodaja iz časov usmerjenega izobraževanja ali pa na
                  nekaterih področjih tudi starejša. Dovolite mi gospe in gospodje, da izpostavim
                  samo nekaj izrazitih točk, v katerih je v procesu edukacije v Sloveniji potrebno
                  napraviti korak naprej in šele to v polni meri omogoča pravo delo, ki ga pa brez
                  zakonodaje ni mogoče izpeljati, vsaj ne z legalnimi okviri. Na področju vrtcev
                  nova zakonodaja prinaša možnost, da poleg celodnevnih, kot njim enakovredne,
                  uvedemo tudi poldnevne in krajše programe. Prinaša možnost zakonskega urejanja
                  varovanja otrok na domu. Ponuja možnost tako imenovanih varstvenih družin kot
                  posebne oblike otroškega varstva in z zakonom zagotavlja postopno uvajanje manjših
                  skupin otrok v vrtcih.</p>
               <p>V osnovni šoli zakonodaja omogoča opisno ocenjevanje, standard ena in pol
                  pedagoške moči v 1. razredu, legalizirano uvajanje poučevanja prvega tujega jezika
                  v sedanjem 3. razredu, sistematično in konceptualno bolj domišljeno preverjanje
                  znanja ob koncu osnovne šole, kot je to, ki ta trenutek že poteka. Omogoča
                  formalno korektno urediti vprašanje večje, čeprav ne radikalne zunanje
                  diferenciacije.</p>
               <p>V srednjih šolah pa bodo šele zakoni, ki so pred nami, omogočili reševanje
                  problema tehničnih šol, ki ostajajo pred precepom in nevarnostjo, da bo v njih še
                  manj dijakov. Reševanje problema poklicnega izobraževanja, ki potrebuje odprtje
                  vrat za nov način dela, ki potrebuje zakonsko regulativo za to, da bo kup
                  eksperimentalnih programov, ki potekajo na robu legalnosti, lahko doživel svoje
                  nadaljnje razvitje, da bo vpliv obrti in industrije, ki poudarjata pomen
                  razšolanja sistema, lahko adekvatno urejen tudi v posebnem strokovnem svetu, da
                  bomo poleg dolgih, daljših posekundarnih programov, ki jih poznamo v skladu z
                  zakonom o visokem šolstvu, doživeli tudi možnost vzpostavljanja sistema tako
                  imenovanih višjih poklicnih šol. Da bomo, nenazadnje, lahko ponovno uvedli tudi
                  tako imenovani sistem vajeništva.</p>
               <p>Seveda bi lahko še naštevali rešitve, ki jih nova zakonodaja prinaša in bodo lahko
                  zaživele šele in če bo sprejeta. Šele, če bo sprejeta. Dovolite pa mi, da ob tej
                  priložnosti opozorim samo še na eno od novosti, ki spada v krog tistih, ki so
                  predmet interesno zelo jasno profilirane razprave. V tej razpravi najpogosteje
                  zasledimo tudi nerazumevanje predlaganih rešitev, v določenih razpravah pa, tako
                  se zdi, tudi zainteresirano zavajanje z napačnim predstavljanjem vprašanja. Gre za
                  urejanje zasebnega šolstva oziroma vzpostavljanje za evropske razmere dokaj
                  liberalnega okvira za ustanavljanje zasebnih vrtcev in šol. Ob že obstoječi
                  možnosti ustanavljanja zasebnih vrtcev in šol na podlagi koncesije Vlada Republike
                  Slovenije predlaga sistem, ki državljankam in državljanom, ki izpolnjujejo pogoje,
                  kot so zadostno število otrok, ustrezni pedagoški kadri, primerni prostori, s
                  strani strokovnih svetov verificiran program in podobno, avtomatično zagotavlja
                  tudi sprostitev javnih financ, ki v prvih treh letih po uveljavitvi zakona
                  predstavljajo 100% sredstev za materialne stroške in plače, ki jih na posameznega
                  učenca oziroma učenko zagotavljamo javni šoli. Po preteku treh let, v katerih želi
                  država tudi z višino zagotovljenih sredstev zagotoviti dodatno spodbudo razmahu v
                  zasebne iniciative na področju vzgoje in izobraževanja, pa bo šoli zagotovljeno po
                  osnovnem predlogu 85% sredstev in s tem materialna podlaga za udejanjanje pravice
                  staršev, da svoje otroke vzgajajo in izobražujejo v skladu z lastnim nazorom.
                  Zakon predvideva, in to želim poudariti, prenehanje takšnega financiranja samo v
                  primerih, ko bi financiranje zasebne šole ogrozilo obstoj osnovne šole, ki je
                  edina v posamičnem šolskem okolišu. Na Ministrstvu za šolstvo smo se po dodatnih
                  razmislekih in razpravah odločili, da parlamentu in Vladi predlagamo, da omejitev
                  velja zgolj za osnovne šole, ki so obvezne in jih je država dolžna zagotoviti kot
                  šole, za katere velja, da temeljijo na vrednotah, ki so, če navedem enega od
                  ameriških strokovnjakov za to področje, pravno nevtralne, ali rečeno drugače, ki
                  svoj proces edukacije utemeljujejo na skupni evropski dediščini političnih,
                  kulturnih in moralnih vrednot, ki so razpoznavne v človekovih pravicah, pravni
                  državi, pluralni demokraciji, strpnosti in solidarnosti. Skratka na vrednotah, ki
                  predstavljajo tudi rdečo nit današnjega povezovanja v Evropi. Takšna javna šola
                  zagotavlja tisti temelj, ki naj mlade državljane in državljanke vzgaja in
                  izobražuje za skupno življenje v Sloveniji kot državi, ki je in želi ostati del
                  evropske civilizacije. Na teh vrednotah je tudi utemeljena nova zakonodaja. O tem
                  še posebej jasno govori bela knjiga o vzgoji in izobraževanju.</p>
               <p>Naj mi bo dovoljeno, gospe in gospodje, da brez posebnih ozirov povem, da v tem
                  smislu predlagana zakonodaja favorizira javni sistem vzgoje in izobraževanja.
                  Predlagatelj pri tem verjame, da predstavlja pravno nevtralni sistem edukacije, ki
                  se je vzpostavil v spoprijemu s tako imenovano idejno nevtralno šolo, v njem pa so
                  ujela stališča uglednih ljudi iz cerkvenih krogov kot tudi ljudi iz nekdanjega
                  šolskega polja, ki so se vztrajno zavzemali za odpravljanje usmerjenega
                  izobraževanja in z njim tako imenovanih ideoloških predmetov iz šolskih programov,
                  pomemben civilizacijski dosežek, ki ga ne kaže prepustiti nobeni partikularnosti,
                  ki bi želela, da v procesu javne edukacije opustimo, pozabimo tradicijo
                  vzpostavljanja pouka, ki se ne veže na partikularne svetovne nazore. Na tej
                  tradiciji je delno zavestno, deloma pa tudi preprosto zato, ker je to že postalo
                  del široko sprejete kulture v tej državi, nastajala tudi konceptualna podlaga nove
                  zakonodaje.</p>
               <p>Dokaj intenzivne razprave o edukaciji v Sloveniji, če smo pošteni, potekajo že od
                  časov diskusije o odpravi usmerjenega izobraževanja. Nasploh velja, da je bila v
                  razpravah še posebej v zadnjih dveh letih, ko smo na različnih srečanjih v državi
                  skušali strokovno doreči posamične rešitve, dosežena zavidljiva raven strokovnega
                  soglasja o posamičnih vprašanjih ne le okrog temeljnih vrednot, ciljev in načel,
                  ki uvajajo posamične zakone, temveč tudi o posamičnih rešitvah. Verjamem, da kaj
                  bistveno dlje po tej poti, kolikor je meni znano, niso prišli tudi v drugih
                  demokracijah, ki so oziroma pravkar spreminjajo lastne sisteme edukacije. Veliko
                  smo se naučili od njih. Tako iz njihovih, pa tudi iz naših izkušenj, naše so celo
                  veliko bolj sveže o zgodbi, o načelih, ciljih, vrednotah, ki stojijo na začetku
                  zakonov vemo tudi naslednje, tisto, kar kaže glede na nekatere razprave v delu
                  naše javnosti posebej izpostaviti.</p>
               <p>Res je, da so načela, cilji, vrednote potrebni tudi v zakonih. Večina evropske
                  zakonodaje na tem področju jim namenja potrebno mesto. Na Ministrstvu za šolstvo
                  in šport tako sprejemamo predlog Odbora za šolstvo in šport Državnega zbora, da
                  cilje zapišemo tudi v zakon o organizaciji in financiranju še enkrat in posebej. V
                  ciljih bomo prav tako dodatno izpostavili element državljanske kulture. Toda,
                  takoj ko začnemo te cilje in ta načela poveličevati, ko verjamemo, da bodo kot
                  magični izreki spreminjali realnost, je potrebna ob tem posebna pozornost.
                  Zgodovina nas uči, da je potrebno, ko so nekoga polna usta načel, vrednot, vzgoje
                  in podobnega, veliko bolj natančno pogledati, ne kaj načelno razglaša, katere
                  paradigme razglaša za zastarele in katere za kamen modrosti, ne kaže ga soditi
                  torej po besedah, temveč po dejanjih. V primerih zakonov tako šele konkretne
                  rešitve povedo, ali zakonodaja otrokom, mladostnikom in odraslim kaj prinaša, ali
                  prispeva k tako imenovani humanizaciji procesa edukacije ali ne.</p>
               <p>Ko tako nekateri govorijo o holizmu, o antropološkem pristopu in mehanicizmu in še
                  čem, se je potrebno, da bi ugotovili, kam je usmerjena zakonodaja, kot se za
                  sodobno zakonodajo spodobi, v zakonih, tistega o vrtcih preko zakona o osnovni
                  šoli, dveh zakonov o srednjih šolah in v zakonu o izobraževanih odraz,
                  izobraževanje odraslih v začetnih členih naštevati cilje oziroma načela poglobiti
                  v strukturo zakonov, v predloge konkretnih rešitev v zakonu. Če pri tem ugotovimo,
                  da zakon v vrtcih predvideva manjše skupine in bolj izobražene vzgojiteljice, več
                  časa, v katerem sta tako vzgojiteljica, kot pomočnica s celotno skupino,
                  ugotovimo, da se uzakonja varovanje na domu, da zakon predvideva tako imenovano
                  družinsko varstvo. Če ugotovimo, da v osnovni šoli ob zgodnejšem vstopu zakon
                  predvideva, da se učiteljici v prvem razredu priključi vzgojiteljica, da je
                  ocenjevanje v prvem obdobju opisno, da zakon predvideva postopno privajanje na
                  oceno, ki bo številčna, napredovanje iz razreda v razred ob zgolj nujnem
                  sankcioniranjem neuspeha, da je predvidena integracija otrok s posebnimi potrebami
                  in sicer integracija, ki za to predvideva individualne programe in kadre, ter ni
                  divja dobrohotnost, če ugotovimo povečanje možnosti za izbiro v zadnji triadi,
                  izbiro med tremi predmeti, ki jih je namreč mogoče izbrati in dva oziroma tri na
                  različnih nivojih, vendar hkrati ugotovimo, da v skladu s priporočili Sveta Evrope
                  in našo tradicijo ne pristajamo na radikalno zunanjo diferenciacijo, ki pa jo
                  zagovarjajo nekateri bojda naši veliki humanisti, ki bi otroka že pri enajstih
                  določili za takšno ali drugačno pot. Če ob naštetem v zakonih v celotnem sistemu
                  najdemo strani javnih financ podprto možnost izbire oblik vzgoje, bodisi v javnem
                  sistemu bodisi zasebnem, ki omogoča, da se vzgoja približa željam staršev tudi
                  svetovno nazorsko in podobno, če zakonodaja ob sicer odpravljenem izobraževanju za
                  poklic in delo, kar je bila ena temeljnih značilnosti usmerjenega izobraževanja, s
                  sistemom maturitetnega in poklicnega tečaja omogoča prehod med vertikalami, in če
                  celoten spekter v sistemu omogoča izbiro različnih vrst poti vzgoje in
                  izobraževanja od nižje poklicne pa vse do univerzitetnega študija, potem sicer še
                  zdaleč nismo mimo vseh problemov, ki jih v sebi nosi zakonodaja, ki na ravni
                  konkretnih rešitev in ne na ravni deklaracij v večini primerov že vključuje tudi
                  nacionalni program, je, tako verjamem, daleč bolj jasno, kaj je z dejstveno
                  utemeljenostjo zgodb o mehanicizmu in o antropologizmu kot na novo odkritih kamnih
                  modrosti na Slovenskem.</p>
               <p>Dovolite mi, gospe in gospodje, da sklenem z iskrenim prepričanjem, da bomo z
                  jasnim, vem, da tudi političnim opredeljevanjem - parlament konec koncev za to
                  tudi je v vseh demokratičnih državah - tako, kot je storil to že Odbor za kulturo,
                  šolstvo in šport, demonstrirali odgovoren in kvaliteten odnos do področja, ki mu
                  je vaš spoštovani zbor že namenil primerno naklonjenost, na primer ob razpravi o
                  zakonu o visokem šolstvu in ob razpravi o tako imenovanem šolskem tolarju.
                  Zakonodaja, ki je pred nami, po mojem prepričanju ni zgodovinska, od nje in
                  njenega uresničevanja pa bo vendarle v precejšnji meri odvisno, kakšna bo
                  Slovenija v naslednjih letih in še vsaj kakšnem desetletju potem. Dovolite torej,
                  da nam vsem skupaj zaželim čimbolj uspešno iskanje najboljših odgovorov na tista
                  vprašanja, ki v zakonodaji ostajajo predmet razprave. Najlepša hvala.</p>
            </sp>
            <sp xml:id="SDZ1-Redna-29-1995-02-21.sp37">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo bom dal predstavnikom poslanskih skupin. Prvi je prijavljen
                  Nace Polajnar, za poslansko skupino SKD.</p>
            </sp>
            <sp xml:id="SDZ1-Redna-29-1995-02-21.sp38">
               <speaker>IGNAC POLAJNAR:</speaker>
               <p>Hvala lepa gospod predsedujoči. Spoštovane poslanke in poslanci, spoštovani gospod
                  minister in predstavniki Vlade! Začel bi s tistim, s čimer je končal minister,
                  zakonodaja ni zgodovinska. Želim si tudi, da ne bi bila zgodovinska, ker nekaj
                  zgodovinskih zakonodaj, tudi s področja šolstva, smo imeli že v tej stavbi takrat,
                  ko smo imeli še skupščino. Takrat se je govorilo o zgodovinskih spremembah, ki se
                  bodo zgodile, ko bomo dobili usmerjeno izobraževanje. Mislim, da je iz zgodovine,
                  kar se tiče šolstva, res dovolj, pa pojdimo raje v vsakdanjost, v ta slovenski
                  trenutek, in pa, da gremo tudi nekoliko v prihodnost, in če sem kaj pogrešal že v
                  besedah ministra, pogrešal sem morda prav od tega pogleda tudi prihodnost. Trdim
                  namreč, da zakonodaje, tudi šolske, ne bomo sprejemali samo za leto ali dve, da je
                  ne bomo sprejemali torej samo za to desetletje, ampak da bo ta zakonodaja, vsaj
                  upam tako, taka, da bo tudi njeno dograjevanje mogoče, ne pa kakšen radikalen
                  zasuk recimo, ko se bo zamenjala oblast z oblastjo drugačne barve, da torej bomo
                  imeli zakonodajo, ki jo bo mogoče samo dograjevati, ne pa čez leta začeti povsem
                  na novo. Zakaj govorimo o tem? Zato, ker sem prepričan, da s šolstvom ne moremo
                  iti eksperimentiranja kakršnega si je slovenski narod, bom rekel tako, že dovolil
                  v svoji nekaj desetletni zgodovini po vojni.</p>
               <p>Eksperimentiranja z otroci so prenevarna reč. Otroci so preveč občutljiva bitja,
                  pa ne samo otroci, preveč občutljiv je človek sam ali preveč resno vprašanje
                  človekove osebe, ko gre za vprašanje vzgoje in izobraževanja.</p>
               <p>Smo pri temeljnem vprašanju te zakonodaje. Ta zakonodaja ves čas govori o vzgoji
                  in izobraževanju. Vzgoja je celo na prvem mestu in tudi prvi zakon. Zakon o
                  financiranju in organizaciji vzgoje in izobraževanja ima torej obe besedi: vzgojo
                  in izobraževanje. Potem pa se v zakonodaji nekako izgubi ta prva beseda, ta
                  magična beseda vzgoja in ostaja več ali manj izobraževanje. Na odboru smo o tem
                  res precej govorili. Naj pa povem takoj za začetek, da bodo stvari nekoliko jasne.
                  Govorili smo res precej, prepričan pa sem, da smo govorili premalo. Morda bo
                  predsednik odbora, kadar se bo pojavil tu, v tej dvorani, potrdil moje besede ali
                  pa jih ovrgel. Zakaj govorim, da smo govorili premalo? Premalo smo govorili zaradi
                  tega, ker nekaterih temeljnih dilem na odboru preprosto nismo odprli. Nismo pa jih
                  odprli iz zelo preprostega razloga. Bojda za to ni časa, ker se mudi, da bo ta
                  zakonodaja prišla na to sejo, na 29. sejo, da bomo lahko potem že aprila imeli
                  drugo branje. Vrstni red zame ni nepomemben. Nepomemben zaradi tega, ker govori o
                  tem, da morda nekdo želi, ali pa tudi ne. Tudi ta odgovor bi človek rad slišal tu.
                  Na vsak način hiteti, da se bo ja nekaj hitro zgodilo, da se bo zgodilo dovolj
                  učinkovito in da se bo zgodilo dovolj temeljito.</p>
               <p>Mislim, da šolska zakonodaja ne more biti taka, da bi predvsem omogočila, da se
                  bodo stvari zgodile učinkovito. Mislim, da tudi prvenstveni namen šole ni ta, da
                  je učinkovita, ampak da je namen šole ta, da šola zares vzgaja in pa izobražuje.
                  Koliko pa je potem učinkovita, je pa odgovor v tem, koliko je šolstvo zares
                  doraslo vzgojnemu in izobraževalnemu procesu. Učinkovitost je rezultat tega.
                  Učinkovitosti same po sebi v šolstvu ne more biti. Tu gre navsezadnje tudi za
                  etična vprašanja.</p>
               <p>To so pomembne teme, o katerih sem prepričan, da se bo govorilo tudi v Državnem
                  zboru in je prav. Prepričan sem, da se bo govorilo tudi dolgo. Trdim pa, da se bo
                  govorilo polemično, da bi se morda govorilo manj polemično, ko bi že na odboru te
                  stvari zastavili bolj polemično.</p>
               <p>Zdaj pa nekaj o tem, s čimer je bila ta zakonodaja pospremljana. Takoj naj tukaj
                  povem, da Slovenski krščanski demokrati mislimo, da je zakonodaja primerna osnova
                  za nadaljnje obdelovanje, da ne bo nesporazumov. Ne bomo je odklonili. Povem pa,
                  da je v tej zakonodaji nekaj točk, o katerih je treba še resno razpravljati in
                  imeti zlasti čas, da jih razčistimo, ne samo v tem Državnem zboru, ampak da jih
                  razčisti tudi slovenska javnost. Zakaj to govorim?</p>
               <p>Prvič zaradi tega, ker je bilo, ko je ta zakonodaja prišla na svet, rečeno,
                  strokovnjaki o tej zakonodaji mislijo, da je zelo dobra in da ni potrebno
                  razmišljati o kakšnih hudih spremembah. Sedaj seveda, ko je ta zakonodaja nekaj
                  časa že bila v javnosti, pa se je pojavila spet tudi strokovna javnost, nekoliko z
                  drugačnimi pogledi, ki je opozorila na nekaj dilem, ki naj bi vsaj še nekaj časa
                  ostale odprte. Jaz trdim, da nihče ni rekel, vse je tako slabo, razen morda
                  tistih, ki so stroko in pa recimo ideologijo ali kaj drugega tule izgovarjali
                  istočasno, ampak trdim, da stroka sama, tudi ta z druge plati ni rekla, da je vse
                  tako slabo, da je potrebno zavreči, ampak je zgolj rekla, nekatere stvari so
                  odprte in pustimo jih vsaj še nekaj časa odprte, da ugotovimo kje recimo je
                  potrebno razbistriti kakšno vprašanje. Namreč, ostaja vedno strah, če se reče,
                  strokovno so stvari neoporečne, da tudi Državni zbor ne sme kaj drugega kot zgolj
                  o tej zakonodaji politizirati, ker je stroka svoje že rekla. Jaz pa trdim, da
                  Državni zbor, ki bo seveda izrekal tudi politična stališča, bo rekel, vsaj kdo od
                  poslancev, tudi strokovno oceno. Koliko bo visoko strokovna ali ne je drugo
                  vprašanje, prepričan pa sem, da se bomo dotikali strokovnih vprašanj, če že
                  drugega ne. In to se mi seveda zdi nujno zaradi tega, da tu v tem Državnem zboru
                  razčistimo nekatere stvari, ker Državni zbor bo navsezadnje odgovoren za to,
                  kakšne zakone bomo sprejeli, zakone, ki se tičejo šolstva. Treba je pa reči še
                  nekaj drugega. Ti zakoni, če bodo še tako briljantni, če se bo Državni zbor še
                  tako potrudil, da bodo res izdelani tako kot se "šika", ne bodo spremenili
                  slovenske šole ali slovenskega šolstva, če seveda ne bomo spremenili tudi tega,
                  čemur se reče sprememba duha, ali slikovito povedano, ni dovolj samo to, da
                  slovensko šolo pobelimo, potrebno je slovensko šolo prezračiti. Namreč, če je ne
                  bomo prezračili, ne bo imela novega duha. In za to gre. In jaz sem prepričan, da
                  vse stranke v tem Državnem zboru bi ta hip rekle, zagotovo je slovensko šolo
                  potrebno spremeniti. Na kakšen način jo spreminjati, o tem se pa sedaj
                  pogovarjamo.</p>
               <p>Beseda je bila o beli knjigi. Predvsem bi si želeli, sedaj pa postopkovno, da bi
                  ta bela knjiga zagledala luč sveta prej, preden so prišli na dan zakoni. Zakaj?
                  Morda bi že ob beli knjigi nekatera vprašanja temeljiteje razčistili in bi bilo
                  manj zadreg potem pri sami zakonodaji, ker bi lahko rekli, tam smo stvari
                  razrešili, v zakonih so sedaj napisane približno tako kot smo se tam pogovarjali,
                  ali pa recimo, zakoni so popolnoma zgrešili. Tako pa seveda se je zgodilo, da je
                  bela knjiga zagotovo usklajena s tistim, kar je bilo napisano v zakonodaji,
                  zakonodaja sama veste, da je vendarle povzročila v Sloveniji pretres, da ne rečem,
                  da je razdelila slovensko javnost. Saj ni nič slabega, če jo je razdelila, ker to
                  ni delitev, ki bi bila tragična za Slovence, to je delitev, ki bo toliko
                  zdravilna, kolikor bomo to delitev vzeli zares in se vprašali, ali smo se sposobni
                  pri tem vprašanju resno pogovarjati.</p>
               <p>Več vprašanj je namreč, ki so v tej zakonodaji zagotovo še odprta, pa če je stroka
                  že rekla, da je tako prav kot je. Jaz seveda trdim in tudi v naši poslanski
                  skupini smo prepričani, da je vprašanje zgodnejšega odhoda otrok v šolo odprto. Pa
                  ne zato, ker že skoraj cela Evropa pozna to, da gredo otroci v šolo s šestimi
                  leti. Ne zaradi tega, ampak zaradi tega, ker moramo v slovenskih razmerah
                  ugotoviti, ali je to ta hip za slovensko ne samo fizično, ampak tudi duhovno
                  zdravje najprimernejša rešitev. Jaz nič ne trdim, da ne bo nekoč to najprimernejša
                  ali boljša rešitev, kot jo imamo zdaj. Za ta hip pa moramo to ugotoviti in če
                  skupaj ugotovimo, da je tako, potem tudi prav in jaz seveda sem prepričan, da bo v
                  slovenski javnosti mogoče povprašati tudi recimo tiste, ki so pa tu najbolj
                  zadeti, to pa niso tisti, ki bodo morali s šestimi leti v šolo, ampak starše teh
                  otrok, kako razmišljajo ti. Ali je res ta rešitev najboljša, da se je moramo
                   oprijeti dovolj hitro, ali pa bi vendarle razmišljali o tem, kako ta prehod
                  narediti morda nekoliko daljši, ali ga okrepiti še s kakšno varovalko, ki bi
                  zagotovila, da bi se ti otroci v šoli dobro počutili. Jaz namreč ne verjamem v
                  prijazno šolo. Vem, da mora biti šola humana, težje pa je seveda doseči, da bo
                  šola prijazna, pa ne zaradi tega, ker učitelji ne bi znali biti prijazni, pa ne
                  zaradi tega, ker ne bi otroci želeli biti prijazni med seboj, zaradi tega, ker
                  zlasti za zgodnjo dobo odhod otroka od doma ni prijazno dejanje. To je temeljni
                  postolat in če gledamo tako stvari, seveda potem moramo to tudi razumeti, da se bo
                  razumela polemika v zvezi s tem, kdaj recimo naj otroci gredo v šolo.</p>
               <p>Drugo vprašanje, ki sem ga že prej omenil, pa ga ponovno izpostavljam, je
                  vprašanje, kako v to zakonodajo vnesti to besedo "vzgoja". Ali zgolj tako, kot je
                  zdaj predvideno, ali pa je vendarle mogoče poiskati še kakšen način, da bi že
                  zakonodaja sama bolj natančno opredelila to, zaradi česar - to smo pa prepričani v
                  naši poslanski skupini - današnja šola ne opravlja dovolj dobro svoje funkcije. Mi
                  trdimo, niso učitelji tisti, ki so slabi, da je v šolah tako, kakor je. Trdimo, da
                  je sistem preživet. To zagotovo. Trdimo pa seveda tudi, da je ozračje v Sloveniji
                  tako, da ne podpira zlasti učiteljev in pa seveda tistih staršev, ki bi si
                  spremembe želeli, da bi že sedaj, ne glede na to, kdaj bomo imeli to novo
                  zakonodajo, dosegli v šolah to, kar bi bilo za nas seveda pa velik prispevek k
                  temu, če mu rečemo, da imamo v šolah boljše ozračje, kot je zdaj. To pa je, da bi
                  se resno začeli pogovarjati o tem, kar se v šolah zdaj dogaja. Starši, ki imate
                  otroke v šolah, veste, da te šole postajajo kraji za mnoge učence kraji neznosnega
                  bivanja. To seveda ni normalno. Jaz ne trdim, da je to povsod. Trdim, da je tako
                  ponekod. Ne trdim tudi, da je to na neki šoli, pa na celi šoli. Trdim, da je v
                  nekaterih razredih. Če se to v enem samem razredu dogaja, je to seveda znak za
                  alarm in to seveda so vprašanja, ki bi jih morali zelo resno obravnavati tudi v
                  tem Državnem zboru.</p>
               <p>Če berete dnevno časopisje, zadnje čase so se o tem več razpisali, ne vem, ali
                  zaradi tega, ker je bilo več dogodkov že napol deviantne narave ali kaj, vendarle
                  lahko vidimo, da se v slovenskih šolah, tako v osnovnih kot srednjih, dogajajo
                  stvari, ki so se verjetno dogajale tudi prej, ampak da se zdaj dogajajo na
                  drugačen način. In kar je pa pri tem, to smo pa prepričani, da je zelo nevarno, da
                  pri tem starši ne reagirajo, ne morejo reagirati, ali pa ne upajo reagirati in da
                  tudi učitelji ne morejo opraviti tistega, kar bi morali opraviti. Namreč, gre za
                  povezavo - tu bomo govorili potem o svetih staršev, govorili bomo o strokovnih
                  svetih itn. - to, česar pa zakon ne bo zajel, je pa tisto temeljno vprašanje. Ali
                  starši šoli zaupajo, ali so učitelji avtoritete, ali učenci, ki prihajajo v šolo,
                  izpolnjujejo svoje obveznosti. Jaz seveda trdim, da učenci hodijo v šolo zato, da
                  izpolnjujejo svoje obveznosti, torej, če bomo ugotovili, da te stvari delujejo,
                  potem bomo rekli, da je nekaj res narobe samo v sistemu. Jaz pa trdim, da gre za
                  ozračje. Ozračje v Sloveniji je v tem smislu tako, da zgolj pričakuje, da bo šola
                  izdelala zelo dobre izdelke, se pravi odlične dijake, pri tem pa pozabljamo, da je
                  to šele drugo, da je prvo pa tisto temeljno, kakšni so odnosi med dijaki, učenci,
                  med dijaki in učitelji in med učitelji ter starši. Večkrat je bilo že rečeno, tudi
                  jaz sem to večkrat ponavljal, starši bi zelo radi videli, da so njihovi otroci
                  najboljši in da je največja napaka staršev verjetno ta, da zahtevajo, da jim šola
                  dokaže, da imajo najboljše otroke. Učitelji, ki pa ne vedo, kako in kaj, pogosto
                  ta dokaz dajo tudi pod pritiskom, ker se ne morejo upreti, ali bomo rekli, ker
                  nimajo dovolj te avtoritarne moče, moralne in strokovne, obojega torej, moralne in
                  strokovne moči, da bi se znali temu upreti. Toliko bi za začetek o tej šolski
                  zakonodaji. Dovolite pa vendarle še enkrat, tako kot bomo razpravljali o tej
                  zakonodaji, mislim, da smo se na razpravo v Državnem zboru slabo pripravili. Ne
                  zaradi tega, ker tega ne bi želeli, ker tega ne bi vzeli zares. Trdim, da glede na
                  delo v Državnem zboru, pa seveda ne leti to ne na Ministrstvo in ne samo na
                  poslance, leti na celoten sistem urejanja zadev v Državnem zboru, da je bilo
                  preprosto premalo časa, ali sploh ni bilo možnosti, da bi se poslanci kot poslanci
                  resno lotili te zakonodaje, imeli zanjo čas, jo preštudirali in se potem skladno s
                  tem tudi odzivali na tisto, kar v tej zakonodaji je. To se je pokazalo že na
                  odboru. Naj povem samo en primer. Ko sem jaz odprl to vprašanje, ali naj otroci
                  odhajajo v šolo s 6 leti, je v odboru na nek način završalo, po drugi strani pa mi
                  je bilo sporočeno, da odpiramo vprašanje, ki je tako že razrešeno in če bom
                  vztrajal, da to vprašanje razrešujemo, bo to vzelo preveč časa in za to pa časa v
                  tem odboru ta hip ni. Glejte, jaz samo opozarjam, na kakšen način ali v kakšnem
                  ozračju smo delali v odboru in trdim, da tri dni po nekaj ur, ko se že vnaprej
                  tudi pove, do kdaj ima predsedujoči čas voditi sejo, ni mogoče resno obravnavati
                  zakonodaje, ker živiš ves čas pod tem pritiskom in pod predpostavko, da do te ure
                  mora biti ta stvar opravljena. Tako pa pri tej zakonodaji ne gre. Zakaj ne. Ker
                  jaz si ne želim in v naši poslanski skupini zagotovo nihče, da bi dobili tako
                  zakonodajo, kakršne je tule mnogo, pa ne samo po naši krivdi, ker je bilo potrebno
                  to narediti zaradi teh in teh potreb. Pri tej šolski zakonodaji mislim, da tega ni
                  treba. Da šola bo preživela tudi, če recimo te zakonodaje nima v 6 mesecih, da
                  slovensko šolstvo ne bo propadlo zaradi tega, bo pa seveda nastalo veliko novih
                  zapletov, če se bo izkazalo, da bomo to zakonodajo sprejeli hitro in da bomo že v
                  pol leta ugotovili, da stvari ne gredo skupaj. To bi bilo pa zelo bom rekel, lahko
                  celo pogubno. Potem bi pa res prišlo do tiste delitve, ki se je gotovo nihče ne v
                  tem Državnem zboru in ne v Sloveniji ne želi. In Slovenski krščanski demokrati smo
                  tudi proti vsej, proti polarizaciji, kakor koli jo je kdo skušal vpeljati, ko gre
                  za vprašanja, ki se nanašajo na šolstvo. Zaradi tega, ker mislimo, da so to preveč
                  resna vprašanja, da so to preveč občutljiva vprašanja in da je začetek tega, da do
                  polarizacije res ne pride, prav ta, da imamo trezne glave in pa toliko časa, da
                  bomo te temeljne dileme, ki v teh zakonih še so, razčistili. Ena teh temeljnih
                  dilem je zagotovo tudi to, koliko favorizirati javno šolstvo, koliko pripustiti
                  privatno šolstvo.</p>
               <p>Minister je lepo povedal in je prav, da tako pove. Jasna beseda namreč pomeni, da
                  vemo, s kakšnimi kategorijami tu lahko operiramo, ampak vprašanje seveda ostaja
                  odprto vse dotlej, dokler ne bomo razčistili te  temeljne dileme, to je zdaj naše
                  razmišljanje. Če bomo razčistili to temeljno dilemo, razmerja med vzgojo in
                  izobraževanjem, potem seveda bo tudi jasnejša slika, kolikšen delež javnega
                  šolstva ali kakšno  javno šolstvo in kolikšen delež privatnega šolstva ali kakšno
                  privatno šolstvo. Ne gre pa seveda samo za ta razmerja vzgojnega izobraževanja,
                  gre še za nekatere druge elemente, ampak ta je zagotovo ta hip bistven. Zakaj?
                  Zato, ker se je pokazalo, da te privatne šole, ki jih trenutno imamo, poudarjajo
                  prav ta vzgojni vidik veliko bolj kot pa javne šole. In tu se, bom rekel, ta hip
                  lomijo kopja. Lahko pa, da je še kakšno drugo vprašanje, ki se bo še odprlo.
                  Gotovo je ta hip to ključno.</p>
               <p>Torej, to šolsko zakonodajo zagotovo potrebujemo. Ni to zgodovinski trenutek, ko
                  jo bomo začeli obravnavati, ni pa ta šolska zakonodaja samo za ta trenutek. To je
                  zagotovo šolska zakonodaja za slovensko prihodnost. Ta zakonodaja bo pokazala, ali
                  Slovenija zares gleda v prihodnost tako, ne kot se za Slovenijo spodobi, ampak kot
                  je nujno potrebno, če hoče preživeti ta slovenski rod v tej novi slovenski državi.
                  Hvala lepa.</p>
            </sp>
            <sp xml:id="SDZ1-Redna-29-1995-02-21.sp39">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Za poslansko skupino Demokratske stranke gospod Tone Peršak.</p>
            </sp>
            <sp xml:id="SDZ1-Redna-29-1995-02-21.sp40">
               <speaker>ANTON PERŠAK:</speaker>
               <p>Spoštovane poslanke in poslanci! Včeraj smo predlagali, da bi pred obravnavo
                  posameznih zakonov bila opravljena tudi skupna splošna razprava in veseli nas, da
                  se je vodstvo Državnega zbora tako odločilo. Že te prve besede pa kažejo, da je to
                  zelo smiselno. Predlagali smo to zato, ker menimo, da ta Državni zbor, ne samo
                  javnost, ne samo stroka itd., ampak ta Državni zbor, ki bo to zakonodajo
                  sprejemal, mora pred razpravo o posameznih zakonih razpravljati in verjetno tudi
                  soglašati v skupnih temeljih in izhodiščih celotnega paketa kot pravimo, oziroma
                  reforme sistema vzgoje in izobraževanja. Zdi se nam, da tako kot pravni, kot smo
                  že večkrat slišali v tem Državnem zboru, tudi šolski sistem oziroma sistem vzgoje
                  in izobraževanja mora temeljiti na splošno priznanem in sprejetem nekem skupnem
                  vrednostnem sistemu, ki v neki družbi velja in to v razsežnostih vzgoje in
                  obsežnosti izobraževanja in iz tega morajo izhajati tudi smotri tega procesa in
                  sistema.</p>
               <p>S tega vidika se nam zdi, da se predlagani zakoni do neke mere izogibljejo
                  opredelitvi, zlasti v zvezi s to, če sedaj tako delimo razsežnosti vzgoje. Vidno
                  je, da gre za šolo, ki je laična oziroma ideološko in versko nevtralna in tako
                  opredeljena v tej zakonodaji, s čimer soglašamo, ker menimo, da v Sloveniji ni
                  mogoče nobene ideološke ali konfesionalne opredelitve razglasiti za univerzalno in
                  vsem skupno. S tega vidika je to utemeljeno. Zdi se pa, da se je zakonodajalec, da
                  bi se temu izognil, na nek način predaleč ali pa mogoče preveč bal nekaterih
                  opredelitev in da zato tiste stvari, ki ta segment zadevajo, zvenijo nekoliko
                  suhoparno ali pa mogoče nekako splošno, politično, deklarativno prepisano iz
                  mednarodnih konvencij, tako da je mogoče celo paradoksalno, da v posameznih členih
                  beremo, recimo, o pripadnosti Evropi kot da je ta Evropa nek enovit, nek jasen
                  pojem, po drugi strani pa nič ali pa zelo malo ali zelo sramežljivo karkoli o
                  nacionalni zavesti, nacionalni pripadnosti, o odnosu do domovine itd., kar se nam
                  zdi še posebej zanimivo glede na to, da je ta država postala država pred štirimi
                  leti, medtem ko recimo zakon o vrtcih o ciljih vzgoje in najbrž predvsem za to v
                  vrtcih gre, sploh ne govori v členu, govori samo v uvodu. Mi mislimo, da se je
                  treba v zvezi s tem opredeliti in kot pravim, iz tega izvesti potem tudi tisto,
                  kar bi imenovali posledice oziroma cilji in smotri. Opredeliti se je treba glede
                  neke osnovne dileme, kot jo vidimo. Ali je smisel - jaz ne trdim, da to zdaj piše
                  v zakonu, v katerem od teh zakonov, ampak na nek način si je treba odgovoriti, ker
                  se tudi v razpravi pojavlja ta dilema, ali je smisel reforme in izobraževanj
                  nasploh v tem, kako, kot nekateri rečejo, čimbolj izkoristiti potenciale mladih
                  generacij, kar bi pomenilo, da iz mladine naredimo nekakšen instrument za dosego
                  nekih ciljev, ki so pravzaprav zunaj te mladine, ali je smisel reforme v tem, da
                  slehernemu mlademu človeku omogoči in ponudi najboljše možnosti za uresničevanje
                  njegovih osebnih želja, zmožnosti itn.</p>
               <p>V Demokratski stranki Slovenije in v poslanski skupini smo opravili precej razprav
                  o predloženem paketu, v katerem nekaj zakonov sicer še manjka in naše mnenje je
                  pozitivno, čeprav menimo, da bi denimo glede gimnazij, glede izobraževanja
                  odraslih, glede marsičesa veljalo še veliko stvari doreči. Je pa, kot rečeno,
                  določena vprašanja, ki so temeljne narave, še treba razčistiti in to tako z vidika
                  sistema vrednot, na katerem temelji slovenska družba, kot z vidika ciljev in
                  smotrov sistema. Nekaj je pa tudi bolj konkretnih vprašanj, kot so denimo že prej
                  omenjeni status zasebnih šol. Ne samo z vidika možnosti za ustanavljanje in z
                  vidika tudi podpore države itn., ampak nekako opredelitev tega mesta v sistemu
                  zasebnih šol, pri čemer podpiramo to, da ne bo pomote, da se ustanavljajo itn.</p>
               <p>Potem vprašanje integracije mladine s posebnimi potrebami ali motnjami v razvoju,
                  kot pravijo nekateri. Nadalje vprašanje pooblastil ministrstva oziroma razmerje
                  med stroko in upravo oziroma politiko; vprašanje tudi vloge odnosa med državo in
                  lokalno samoupravo na tem področju itn., predvsem pa, kot rečeno, mislimo, da je
                  zelo pametno, da se ta razprava opravi in tudi, če ne bo dala nekih sklepov, da se
                  nekako ugotovi tisto, kar prevladuje kot stališče v tem zboru. Hvala.</p>
            </sp>
            <sp xml:id="SDZ1-Redna-29-1995-02-21.sp41">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Za poslansko skupino Združene liste socialnih demokratov gospod Lev
                  Kreft.</p>
            </sp>
            <sp xml:id="SDZ1-Redna-29-1995-02-21.sp42">
               <speaker>DR. LEV KREFT:</speaker>
               <p>Hvala za besedo, gospod predsedujoči. Drage gospe, spoštovani gospodje! Poslanska
                  skupina Združene liste socialnih demokratov je posvetila v zadnjih nekaj mesecih
                  izjemno pozornost predlaganemu paketu nove šolske zakonodaje. Organizirala je celo
                  vrsto javnih razprav, tako kot ste jih organizirali tudi drugi. Na teh razpravah
                  smo doživeli, tako kot ste to doživeli tudi drugi, izjemno dobro udeležbo in
                  veliko zainteresiranost javnosti, ki je daleč presegla politično pozicijo tistega,
                  ki je skliceval te posvete, v našem primeru pač naša stranka in poslanska skupina.
                  Zainteresiranost slovenske javnosti za to, kaj se bo zgodilo s slovensko šolo, je
                  tako velika, da seveda sama po sebi govori o velikem in dalekosežnem pomenu te
                  zakonodaje, ki predstavlja odgovor na enega od strateških ciljev preobrazbe
                  Slovenije, preobrazbe, če hočete, tudi tranzicije, v kateri verjetno dvomilijonska
                  država lahko svojo, tudi pridobitno bodočnost temelji samo na znanju generacij, ki
                  prihajajo. Hkrati pa seveda zainteresiranost, ki izhaja iz spoznanja vseh nas, ki
                  smo zagotovo nekoč bili otroci, nismo sicer vsi starši in učitelji, da reforme
                  prihajajo in odhajajo, prinašajo s sabo vrsto pretresov, težav in tudi, ne bodi ga
                  treba, neumnosti. To je izkušnja, ki je v vseh nas globoko vsidrana iz prejšnjih
                  časov in da seveda kaže v vsaki novi zakonodaji temeljito pregledati ob isti, da
                  ne bomo zaradi nje po neumnem ponovno trpeli te ali druge posledice, ki jih tako,
                  kot tisti, ki je pač spustil koze na grški otok, ni predvidel, namreč da bodo
                  sicer koze site, otok bo pa umrl.</p>
               <p>Zato seveda posebej pozdravljamo to, da je v zakonodajo vgrajeno načelo postopnega
                  prehoda k novemu, da ne gre za revolucionarno zakonodajo, da gre za zakonodajo, ki
                  je grajena postopno, ki se bo realizirala dolgih nekaj let, da gre za projekt, ki
                  je tudi na zakonodajni ravni razvidno pripravljen popravljati, spreminjati tisto,
                  kar se v praksi v poskusih, v eksperimentalnih, ali v prvih fazah izkaže za
                  nedodelano ali celo neprimerno. In seveda tisto, kar ne more biti v zakonodaji
                  zapisano in na neposreden način tudi ne v izhodiščih, kar pa vemo iz vseh
                  dosedanjih sprememb tako izrazito javnega in hkrati državnega sistema kot je
                  šolstvo, posebej osnovno šolstvo, znotraj tega pa vendar tudi ostalo, to je
                  vprašanje cene prehoda. Povsem jasno je, da se ljudje in javnost zanimajo za to
                  reformo tudi zaradi tega, ker bo nekaj stala in jih zanima koliko in koliko več.
                  Po drugi plati pa vemo, da nobena reforma šolstva ni mogla biti izvedena v
                  situaciji in pod pogoji, v katerih je šlo učitelju slabo v materialnem in tudi
                  drugačnem pogledu.</p>
               <p>Izvedba tako temeljitih reform je vezana dejansko na dvig ugleda učiteljskega
                  poklica in tudi na dvig njegove plače, da bom zelo preprost in neposreden. S slabo
                  plačanim učiteljstvom se ne da izvesti nobene reforme, kajti vsako reformo bo to
                  učiteljstvo na tak ali drugačen način izničilo.</p>
               <p>Na teh izkušnjah, ki so seveda pretekle, pa vendar mislim, da veljajo tudi za to
                  reformo, ki se tu pripravlja, lahko rečem, da po dolgi javni razpravi, saj traja
                  skoraj leto dni, intenzivno pa zadnjih šest mesecev, naša poslanska skupina meni,
                  da je dobro pripravljena za obravnavo te celotne zakonodaje. Vemo pa hkrati, da so
                  med nami, tako v samih skupinah kot med skupinami, seveda razlike v pogledih, kar
                  pri tovrstnih novostih in reformah niti ni nič presenetljivega. Vendar Združena
                  lista socialnih demokratov podpira sprejem vseh zakonov v prvi obravnavi in kar se
                  nje tiče, je sposobna in pripravljena pomagati k realizaciji tudi časovnega
                  programa dela. Med drugim tudi zaradi tega, ker normalen sprejem zakona na vsaki
                  drugi seji, naslednja faza, ki ga seveda lahko zmoti in prepreči izvedbo, pač vse
                  to, kar se bo dogajalo tu v Državnem zboru, ampak sicer ni nobenega razloga, saj
                  ne sprejemamo neke revolucionarne zakonodaje, ampak zakonodajo, kot rečeno, ki je
                  narejena na osnovah, ki jih ne bom ponavljal, ki omogočajo postopnost, preverjanje
                  in je seveda to sprememba, za katero je vendarle dobro, da jo začnemo prej
                  uveljavljati in s tem tudi preverjati, kot pa kasneje.</p>
               <p>V številnih dilemah, ki jih odpirajo predlagane številne, včasih tudi radikalne
                  novosti, smo se zato odločili, da ne bomo zavračali rešitev, kjer in kolikor so
                  konsistentne neki celoti, ki jo ta zakonodaja predstavlja v celoti, ki jo konec
                  koncev izraža tudi bela knjiga o izobraževanju, za katero menimo, da je dobra
                  strateška in projekta osnova te in na sploh celotne zakonodaje, pač pa predlagamo
                  dodaten premislek in proučitev pri nekaterih stvareh, potezah te zakonodaje, ki se
                  nam zdijo tega vredne, in ki za uveljavitev novega koncepta niso niti nujne niti
                  neizbežne, povzročajo pa vrsto vprašanj, dilem in razlikovanj pri vseh tistih, ki
                  bi morali to zakonodajo jutri izvajati, in ki jo bodo seveda, če sprejmemo te
                  rešitve, po črki zakona tudi izvajali, vendar se nam zdi potrebno, da je potrebno
                  zaradi množice vprašanj nekatere stvari na novo in dodatno utemeljiti, ali pa jih
                  eventualno zavreči. Dali smo svoje predloge stališč in sklepov.</p>
               <p>Opozarjam na napako, do katere je prišlo pri pretipkavanju pripomb pri zakonu o
                  osnovni šoli, kjer je naveden napačen EPA, namesto 934 je 937, če se ne motim, v
                  naših predlogih dodatnih sklepov. Opozoril bi pa rad samo na nekatere poteze teh
                  predlogov, ki smo jih oddali k različnim zakonom. Vse se kažejo že pri prvem
                  zakonu, pri zakonu o financiranju in organizaciji. Prva je ta, da je šola, ob vseh
                  drugih svojih funkcijah že po svoji razsvetljenski zasnovi kot moderna šolska
                  ustanova vir ali pa zdravilo socialnih razlik, in da zato seveda položaj in
                  funkcija šole, tako preseganje tistih razlik, ki jih povzročajo finančne zmožnosti
                  staršev in neposrednega okolja, v katerih šola deluje, pa tudi takšnih socialnih
                  razlik, kot so spolne razlike. Se pravi, vseh tistih razlik, ki jih to današnje
                  življenje še pozna, ki jih šola ne more ukiniti na noben utopičen revolucionarni
                  način, lahko pa ji nudi pomoč in jih vodi k enakim možnostim. Želimo torej, da
                  politika enakih možnosti postane forma in tudi vsebina te šole.</p>
               <p>Druga zadeva, mreža in način dela v vrtcih je nekaj, kar je danes očitno v
                  nevarnosti. V nevarnosti je javna mreža, vsebina te mreže in v nevarnosti je konec
                  koncev tudi delovna sila v tej mreži, ki smo jo dodatno izšolali, ji dali neko
                  možnost, da zahtevnejše in na zahtevnejši način izvaja to dejavnost, sedaj pa
                  seveda lahko pride do tega, da se nam bo ta javna mreža in vrtec kot način dela,
                  javna ustanova sploh sesul. K delu tega sesutja prispeva tudi ta zakonodaja, in
                  sicer s tem, da odpira možnost nezagotovitve minimalnih skupnih standardov na
                  celem ozemlju Slovenije - gre za vprašanje pristojnosti med državo in lokalno
                  samoupravo in sofinanciranja do določene stopnje, ki jo omenjamo v predlogih
                  sklepov - in odpira seveda možnost govora o novi metodologiji plačevanja, ki lahko
                  pripelje do tega, da se bo vrtec podražil oziroma, še nikoli nisem slišal za to,
                  da bi nova metodologija v nekem zakonu nastopala z drugim namenom kot s tem, da se
                  podraži za starše in seveda ne želimo teh posledic. Zato predlagamo, da
                  kakršnakoli metodologija izračuna in karkoli bodo starši v vrtcih plačevali, ne
                  more biti rezultat, da se bo vrtec podražil, še zlasti ne za najnižje in srednje
                  plačilne skupine.</p>
               <p>Dalje. Ne želimo v javnem šolstvu mešanja javnega in privatnega. Država financira
                  javno šolstvo, celo dolžna je zagotavljati dostop do javnega šolstva vsem in
                  vsakomur, ni nujno, da z enake vrste ustanovami, toda vsem pod enakimi pogoji in
                  na temeljnih države vedno tudi vsem enako odprta šola. Zato seveda lahko javno
                  šolstvo deluje samo kot državna ustanova ali kot koncesija na kakršnikoli osnovi,
                  ne more pa biti nikakršnega razmerja države do privatnega šolstva, v katerem bi
                  država privatnemu šolstvu priznala kakršenkoli status sofinanciranja. Mi smo proti
                  državnemu financiranju privatnega šolstva. Privatno šolstvo naj plačajo
                  privatniki.</p>
               <p>Množične dileme, ki so bile že omenjene glede te spremembe, da se mala šola
                  poobči, to se pravi, naredi obvezno in preseli v osnovno šolo, menimo, da jih je
                  potrebno ponovno premisliti. Predlagamo in menimo, da je zelo dobro, da postane ta
                  mala šola na drugačen način po nekem konceptu del obveznega izobraževanja. Mislimo
                  pa, da je potrebno ponovno premisliti, ali je dobro tudi preseliti te pet in
                  šestletnike v institucijo, ki se ji reče osnovna šola, kajti sistem male šole
                  deluje zelo dobro. Podreti nek sistem, ki deluje in katerega problem je bil samo v
                  tem, da ni vključeval vseh, je seveda vprašljivo iz čisto konzervativnih razlogov.
                  Nobene zagotovitve ni, da bodo zagotovljeni tisti pogoji, ki jih ta sistem danes
                  zagotavlja tudi v ustanovi in hiši, ki se ji reče osnovna šola - pogoji, ki so
                  najprimernejši za to starost.</p>
               <p>Imamo pa ambicijo, o kateri želimo, da predlagatelj razmisli, to je ta, da se
                  devetletka naredi na drugačen način, da se ji doda razred zgoraj z ambicijo
                  širitve obveznega izobraževanja na bolj zahtevno področje, ali če hočete,
                  desetletka, če se boste odločili, da devetletko ohranite na ta način.</p>
               <p>Menimo, da je zelo potrebno ponovno premisliti o eksternem preverjanju znanja v
                  triadah, kajti ne glede na pomen, ki ga daje predlagatelj in ga opredeljuje v
                  zakonu, je popolnoma jasno iz vseh izkušenj z izpitnimi režimi, da eksterni
                  izpitni režim, tudi v 50%, tudi na ne vem kakšen način ocenjevanja pomeni dodaten
                  pritisk na učence, starše in učitelje in to pritisk, katerega posledice niso
                  kvalitetnejša izvedba vzgoje in izobraževanja v vseh primerih, ampak v zelo veliko
                  primerih samo stresne in neprijetne situacije. Poleg tega eksternost vedno
                  usmerjanje, ki je bistvo obvezne osnovne šole, spreminja v selekcijo. Mi
                  pristajamo na argumentacije, ki govorijo, da to, kar predlaga zakon na način
                  delitve po sposobnostih itd., lahko pomeni usmerjanje, če je to pod enakimi pogoji
                  dostopno vsem. Torej pod njihovimi lastnimi pogoji, sicer pa pod enakimi
                  pogoji.</p>
               <p>Če pa, in obstoj eksternega ocenjevanja nujno to pomeni, nastajajo po triadah
                  dejansko skupine in razredi po eksterno ocenjenih sposobnostih, če nastajajo
                  skupine in razredi učiteljev tudi po eksterno ocenjenih sposobnostih itd., kar je
                  nujna posledica takega izpitnega režima, pa menimo, da ta režim ni dobro
                  uvajati.</p>
               <p>Zato predlagamo ponovno proučitev tega režima eksternega preverjanja znanja v
                  triadah in zelo vztrajamo pri tem, da se tudi tam, kjer že obstajajo, kaj šele
                  tam, kjer jih je premalo, ali pa jih sploh ni, vse možnosti prehoda čim bolj
                  natančno določijo tudi v primeru, ko je potrebno neko napačno odločitev staršev v
                  zgodnji dobi otroka, ali napačno odločitev otroka samega v njegovi lastni mladosti
                  popraviti in spremeniti. Gre za prehodnost s strokovnega v drugo izobraževanje, za
                  tistega, ki nima male mature, odločitev za srednje šolstvo in ne za to
                  doizobraževanje itd. Skratka, vse te prehodnosti morajo biti zelo natančno, dobro
                  določene, da ne bo mogoče to, kar je bilo do sedaj vedno mogoče, da se je govorilo
                  o prehodnosti. Prehodnosti pa v praksi v resnici ni bilo oziroma je bila tako
                  neprehodna, je postala nekaj, česar se ni dalo doseči.</p>
               <p>Za konec  - naše prepričanje je, da nevtralne šole ni. Na znanih osnovah je
                  praktično, razen univerzitetnega, skozi stoletja obstajalo cerkveno šolstvo in
                  šele konec 19. stoletja pomeni uveljavitev javne šole v veliki večini evropskih
                  dežel, med drugim tudi v Franciji, ki je nosilec koncepta javnega šolstva. In niso
                  vse države na enak način izšle iz tega cerkvenega šolstva. Je javno šolstvo na
                  osnovah, ki so zapisane na vrhu bele knjige. Te osnove niso nevtralne. To so
                  ideološke osnove tu zapisane. Skupna evropska dediščina političnih, kulturnih in
                  moralnih vrednot, ki so razpoznavne v človekovih pravicah v pravni državi, v
                  pluralni demokraciji, strpnosti in solidarnosti. To ni nevtralna šola. To je šola
                  teh vrednot.</p>
               <p>Bilo je pa tudi revolucionarno šolstvo, katerega cilj je bilo izdelovanje bodisi
                  novega socialističnega človeka bodisi novega arijskega nadčloveka. Mi smo za
                  ideologijo javne šole, tu zapisano, vendar z nekaterimi popravki in dodatki -
                  tistimi, ki jih je razvoj od takrat, ko je nastala javna šola, do danes prinesel.
                  Predvsem, da ta ustanova, ki naj bi bila enaka za vse, priprava, državljanska
                  ustanova, enaka za vse, sprejme, da obstajajo ljudje, ki niso enaki, morajo pa
                  imeti enake možnosti, da obstajajo razlike, ki jih mora šola vzeti v obzir, bodisi
                  tako, da jih zdravi in popravlja, kolikor jih pač more, bodisi tako, da jih
                  pripozna in omogoči enako dostopnost šolanja vsem ne glede na njihove razlike.
                  Osnovne vrednote, navedene torej na ovitku te knjige, niso nekaj razumsko
                  nedvomnega, kar se da dokazati iz splošno znane in vsem univerzalno dostopne
                  zakladnice temeljev evropske civilizacije, temveč je nekaj, kar terja več kot samo
                  razumsko pot, torej izobraževanje, je nekaj, kar terja vzgojo. Človekove pravice,
                  pravna država, pluralna demokracija, strpnost in solidarnost so nekaj, kar se ne
                  da doseči z izobraževanjem, temveč terjajo tudi vzgojno komponento. Mi smo seveda
                  za tako vzgojno komponento, ki uveljavlja te vrednote, vključno s tistimi, ki sem
                  jih pač v nastopu omenil. Hvala lepa.</p>
            </sp>
            <sp xml:id="SDZ1-Redna-29-1995-02-21.sp43">
               <speaker>PODPREDSEDNIK MIROSLAV MOZETIČ:</speaker>
               <p>Razprave so sicer nekoliko dolge, vendar so 10 minut. Na vrsti je za poslansko
                  skupino SNS Zmago Jelinčič, če želite? Dobro, da ne bi prekinjali razprave oziroma
                  krajšali odmor, preden gremo na opoldanski odmor, vas opozorim samo še na to, da
                  je bil razdeljen sklic za izredno sejo, ki bo danes po zaključku te redne seje.
                  Opozarjam na to, da je danes zvečer ob 17. uri izredna seja.  Zdaj pa sejo in to
                  točko prekinjam in želim dober tek.</p>
            </sp>
            <stage type="time">(Seja je bila prekinjena ob 12.45 uri in se je nadaljevala ob 14.20
               uri.)</stage>
            <sp xml:id="SDZ1-Redna-29-1995-02-21.sp44">
               <speaker>PODPREDSEDNIK MIROSLAV MOZETIČ:</speaker>
               <p>Kolegice in kolegi, prosim, da ugotovimo prisotnost oziroma sklepčnost v dvorani.
                     <stage>(42 prisotnih.)</stage>
                  <stage>(Še čakajo.)</stage> Prosim drage kolege, če se iz vsake skupine po eden
                  potrudi in gre po preostalo ljudstvo. Besedo ima Zmago Jelinčič.</p>
            </sp>
            <sp xml:id="SDZ1-Redna-29-1995-02-21.sp45">
               <speaker>ZMAGO JELINČIČ:</speaker>
               <p>Hvala lepa za besedo. Nastali kompleks šolske zakonodaje po moje in po mnenju
                  Slovenske nacionalne stranke je prišel konec koncev v parlament zadnji trenutek.
                  Problemi, ki v šolstvu so, se pa na žalost s to zakonodajo rešujejo samo delno. Ta
                  zakonodaja nam je bila predstavljena v tako imenovani beli knjigi, ki jo je
                  pravzaprav sestavilo sedem sestavljavcev, od katerih je bilo pet članov LDS in pa
                  dva goreča simpatizerja. To se pravi, da pri sestavi te knjige ni bilo nobenih
                  zunanjih strokovnjakov in mislim, da je ravno to tista napaka, ki je bila storjena
                  in zaradi katere zadeve niso širše obdelane. Bela knjiga in ta zakonodaja seveda
                  se v bistvu sploh ne dotika vsebinskih vprašanja vzgoje in izobraževanja ter
                  predlogov in strokovnih kritičnih pripomb, ampak v bistvu le pojasnjuje
                  zakonodajo, za katero sem pa že rekel, da ni najboljša. Če gremo samo k nekaterim
                  zadevam in pogledamo, recimo, uvedbo posebnega predmeta religija in etika v
                  osnovnih šolah in religija in kultura v srednjih šolah. Za poučevanje predmeta
                  religija in etika oziroma religija in kultura je potrebno najprej usposobiti
                  učitelje, in sicer po novi študijski smeri ene od laičnih fakultet. To bo mogoče,
                  ko bo iz sedanjega osnutka programa nastal pravi verificirani program na podlagi
                  tega programa, nove študijske smeri, kjer bi najprej moralo zaključiti študij
                  zadostno število diplomantov. Če pogledamo, kdo naj bi učil ta predmet in zagotovo
                  razni slovenisti, zgodovinarji, sociologi in podobno niso primerni za poučevanje
                  tega predmeta. V svetu se uveljavlja študij primerjalne religiologije, katerega
                  uvedbo tudi pri nas podpirajo določeni segmenti, predvsem mladi teozofi in
                  primerjalni religiologi, čeprav so zelo blizu krogom na teološki fakulteti, ki je
                  pa vendar izključno katoliška in zato tudi ne more usposabljati ustreznih
                  diplomantov. Če pogledamo in če se navezujemo na izhodišča, vemo, in pa pogledamo
                  dejstvo, da je v osnovni šoli le 9,7% učiteljev z visoko izobrazbo in da več kot
                  20% učiteljev nima ustrezne izobrazbe, niti višješolske, obenem pa gospod minister
                  Gaber predvideva, da lahko vsi visokošolci z enim semestrom dopolnilnega
                  izobraževanja predavajo ta predmet, kar pa, po domače rečeno, pomeni na podeželju
                  vdor vaških župnikov v šole.</p>
               <p>Uvajanje novega predmeta je pravzaprav oziroma bo tudi zelo drago. Če pogledamo,
                  da sednješolski profesorji dobivajo za nadomeščanje ure 800 tolarjev na uro in ni
                  mogoče dobiti niti anglistov niti slovenistov, še manj pa matematikov ali fizikov,
                  potem se lahko še toliko bolj zavedamo, kako veliki stroški bodo potrebni za
                  uvedbo tega novega predmeta in zato sodim, da naj se uvajajo novi predmeti na
                  zahtevo stroke, ne pa na zahtevo ministra, ki je v bistvu zadolžen za
                  regulativo.</p>
               <p>Nadaljnji problemi. Zagotovo je problem tudi vstop v šolo pred šestim letom.
                  Mislim, da je potrebno ne deklerativno to določiti, ampak je predvsem treba dobiti
                  zadostno število kvalificiranega učiteljskega kadra, ki ga zaenkrat še nimamo. Da
                  bi kader iz male šole presedlal v prvi razred bodoče osnovne šole, zagotovo ni
                  mogoče. Govori se tudi o eksternem preverjanju v vsaki triadi, namreč učencev.
                  Mislim, da ne samo učencev, potrebno je preverjanje tudi učiteljev oziroma
                  profesorjev, seveda eksterno. Zagotovo je to potrebno še posebej pri določenih
                  predmetih, kot je recimo zgodovina, kjer se nekateri segmenti  kažejo še vedno v
                  napačni luči, vendar s tem ne mislim na tisti način prikazovanja zgodovine, kot je
                  v učnem programu škofovske gimnazije v Šentvidu, ampak drugačen. Zagotovo tudi
                  matura kot takšna ne more biti vstopnica za univerzo kot znanstveno raziskovalno
                  ustanovo, saj zajema tudi strokovne šole, katerih programi so bistveno različni od
                  recimo gimnazij. Če vzamemo zgolj matematiko, matematika z nekih srednjih šol
                  "usmerjenega šolstva" zagotovo ni usklajena z matematiko na gimnazijah in tudi ni
                  usklajena z maturitetnimi katalogi in matura v takšni obliki bi bil velik fiasko
                  tako za učence, še bolj pa za univerzo, ki zagotovo od mature pričakuje
                  selekcioniran preliv študentov, skratka samo najboljše, ne pa najboljše iz
                  posameznega segmenta, medtem, ko ti segmenti med seboj niso primerljivi.</p>
               <p>Mislim, da si je gospod minister tudi prilastil vse kompetence in ne dopušča
                  preverbe avtonomnih strokovnjakov v zvezi s pripombami strokovnega sveta.
                  Strokovnemu svetu je za splošno izobraževanje, mislim, potrebno vrniti prejšnje
                  kompetence in naj bo sestavljen iz avtonomnih strokovnjakov po disciplinarnem
                  principu tako, da bodo zastopane vse stroke, in če se ne motim, imamo sedaj v tem
                  svetu tri telovadce. Ni nobenega biologa, ni nobenega geografa, ni nobenega
                  zgodovinarja, je pa član nove zaveze, slovenske nove zaveze pa je tam notri.
                  Mislim, da je smiselno, da naj bo udeležba praktikov vsaj tretjinska in ne zgolj
                  četrtinska, kot predvideva zakon, in praktiki naj bodo po možnosti učitelji,
                  svetniki, članstvo za vse člane pa mora biti pogojeno s strokovnimi objavami svoje
                  stroke. Mislim tudi da se ta zakon ne dotika enega segmenta, kot je recimo uporaba
                  tujih učbenikov v slovenskih šolah. Če samo za primerjavo vzamemo, da na Srednji
                  pomorski šoli v Piranu uporabljajo učbenike v srbohrvaškem jeziku, in da nekateri
                  profesorji, kot recimo profesor Devič in profesor Novak uporabljata tudi
                  srbohrvaški jezik za predavanje v slovenski šoli in slovenskim dijakom, je to
                  grozljivo in lahko naštejem kar nekaj naslovov, recimo: Pomočni brodski strojevi,
                  Brodska elektronika, Brodski motori in tudi angleški jezik Eanglish course for
                  notical scouls in pa italijanščina Italiana marinesco je ravno tako v srbohrvaškem
                  jeziku in seveda so to še učbeniki tistega bivšega usmerjenega dobesedno
                  "usmerenog obrazovanja", kajti so v srbohrvaščini.</p>
               <p>So še drugi segmenti, ki se jih bom tudi lotil. Mislim, da razvoj predšolske
                  vzgoje in varstva otrok ne more favorizirati le javnega sektorja. Razvoj mora biti
                  usmerjen v vključevanje zainteresiranih staršev in seveda tudi otrok in
                  decentralizacijo sredstev, storitev in programov. Razvojna strategija na tem
                  področju mora upoštevati možnost vključevanja novih eksperimentalnih projektov in
                  socialnih inovacij. V svetu je največja socialna inovacija na tem področju tretji
                  sektor, tako imenovani sektor neprofitnih interesnih in nevladnih organizacij. Pri
                  nas pa predlagatelj v tem zakonu oziroma v teh zakonih področje etatizira,
                  državljanom pa ne omogoča osnov za uveljavljanje tistih pobud, ki prihajajo od
                  spodaj navzgor ali kot se je temu reklo včasih, iz baze. Državljanom se celo
                  predpisuje oblika uresničevanja in interesov, z normativi pa se izključi njihova
                  možnost vstopa v to sfero. Če hočemo slediti razvojni politiki, potem bi morali
                  nujno predvsem v dveh zakonih, to je v zakonu o organizaciji in financiranju, v
                  vzgoji in izobraževanju in v zakonu v vrtcih opredeliti posebno poglavje o
                  neprofitnih in nevladnih organizacijah na področju predšolske vzgoje. S tem bi se
                  prvič držali mednarodnih konvencij iz tega področja, ki zavezujejo državne organe,
                  da omogočijo pluralnost oblik na tem področju, in uresničevanje pravice do izbire
                  staršev med različnimi programi in izvajalci. In drugič: država je prav tako po
                  teh konvencijah zadolžena, da omogoči vzpostavitev nevladnega sektorja, da
                  stimulira razvoj neprofitnih organizacij na tem področju oziroma, da jih sploh
                  pripusti k opravljanju teh dejavnosti. Zakonodajalec je našel na tako rešitev npr.
                  na področju kulture za tako imenovane ljubiteljske organizacije, ki jih ureja s
                  posebnim poglavjem zakon o kulturi. Prav tako bi moral zakonodajalec upoštevati
                  nastajajoči predpis o društvih, kjer se že predvidevajo taki tipi organizacij, ki
                  delujejo za uresničevanje javnih koristi. Sem zagotovo sodijo dejavnosti, ki so
                  namenjene otrokom. V pogojih sedanje organiziranosti lokalne samouprave je tudi
                  vprašljivo, ali lahko lokalna samouprava zares prevzame stroške za predšolsko
                  vzgojo. V nekaterih novih občinah bo že sedaj po prvih izračunih za ta sektor
                  potrebnih več kot 70% vseh sredstev, to se pravi kompletnega občinskega proračuna.
                  O manjših občinah, kjer je proračun še bistveno zmanjšan, sploh ni vredno
                  govoriti, ker bo požrl 120 ali pa še več odstotkov občinskega proračuna.
                  Predlagatelj s svojimi predlogi o financiranju predšolske vzgoje ni predvidel
                  posledic, ki jih je prinesla nova lokalna samouprava, temveč je v bistvu zastavil
                  model na prejšnje število in prejšnjo velikost občin. Skratka, zakon je delan in
                  pripravljen še na 60 občin po številu, ne pa na teh novih 100 in toliko. V
                  predlogu zakona o organizaciji in financiranju vzgoje in izobraževanja, če vzamemo
                  36. člen, je tudi zapisano, da zasebne vrtce oziroma šole lahko ustanavljajo
                  domače in tuje fizične in pravne osebe, razen osnovne šole, ki jo lahko ustanovijo
                  samo domače fizične ali pravne osebe. Tukaj sprašujemo predlagatelja, kdo so te
                  tuje fizične in pravne osebe, ki bodo na našem ozemlju ustanavljale svoje vrtce.
                  Tukaj se nam nekako ne postavlja vprašanje, ampak se nam kaže odgovor sam po sebi,
                  da so to razne muslimanske verske skupnosti, da je to bodoča hrvaška manjšina,
                  bodoča srbska manjšina, bodoča albanska manjšina in ne vem kdo še vse. Tega pač ne
                  moremo dovoliti. Že če se gremo samo evropsko zakonodajo, tega ne moremo
                  dovoliti.</p>
               <p>V predlogu zakona o gimnazijah in drugih splošnih srednjih šolah, v 8. členu, je
                  opredeljeno, da se na območju, kjer živijo pripadniki slovenskega naroda in
                  italijanske narodne skupnosti in so opredeljena kot narodnostno mešana območja, da
                  se v šolah s slovenskim učnim jezikom dijaki obvezno učijo jezik. To se pravi
                  italijanski jezik, v šolah z italijanskim učnim jezikom, pa da se obvezno učijo
                  slovenski jezik. Mislim, tega do sedaj ni bilo. Menimo, da ni potrebno na srednji
                  šoli določevati obveznosti učenja italijanskega jezika dijakom v šolah s
                  slovenskim učnim jezikom, prav pa je, da se dijaki v šolah z italijanskim učnim
                  jezikom obvezno učijo slovenski jezik. Konec koncev smo v državi Sloveniji in to
                  ne smemo oziroma tega ne smemo zanemariti.</p>
               <p>Če se še malo vrnem nazaj, sodim, da predlagatelj zakona ne upošteva dveh premis,
                  in sicer prva, kako bo zagotovil pogoje za uresničevanje oziroma zadovoljevanje
                  pravice do izbire med različnimi programi in izvajalci na področju otroškega
                  varstva; in drugo, kako bo omogočil, spodbudil, podal nastavke, nastanek pluralnih
                  oblik tipov organizacij na tem področju? In zakaj jih po naše ne upošteva.
                  Enostavno, ker razvija le koncept institucionalne predšolske vzgoje in ker
                  reducira vso razvojno strategijo na področju predšolske vzgoje tako, kot dejavnost
                  in kot organiziranje na razvitje vrtcev. Razvoj vrtcev domneva statično in
                  nerazvojno kot funkcioniranje mreže in izvajalcev.</p>
               <p>Tretje, ker ne upošteva družbene stvarnosti, to je, ne upošteva obstoja različnih
                  oblik zadovoljevanja potreb staršev in otrok na tem področju in različne interese,
                  ki jih imajo starši in otroci, ker ne upošteva različnih možnosti za zapolnitev
                  vrzeli v mreži javnih vrtcev.</p>
               <p>Zakonodajalec upošteva oziroma ureja področje otroškega varstva in predšolske
                  vzgoje tako, kot da bi bila vsa dejavnost sublimirana znotraj vrtcev, eventualno
                  tudi zasebnih seveda in etatizira organizacijske oblike, na nek način jo celo
                  predpisuje tudi tistim dejavnostim, ki so dosti učinkovitejše v drugačni
                  organiziranosti. To so na primer razna društva, združenja, zveze, servisi,
                  fondacije in podobne zadeve. In če sledimo tendenci zakona, potem lahko rečemo, da
                  se nek širši splošni program na mejna področja, celo marginalna, ki jih
                  institucija ne more zadovoljiti tako, kot jih lahko bolj fleksibilne in manjše
                  oblike organizacij, nezadržno širi. Te fleksibilne male enote se lahko pojavijo
                  vsakokrat, ko nastopi interes zanje, ko se združi dovolj zainteresiranih staršev,
                  pedagogov, vzgojiteljev, prijateljev otrok, če želimo in seveda tudi usahnejo
                  oziroma prenehajo, ko teh interesov ni več.</p>
               <p>Zakonodajalec državljanom predpisuje obliko uresničevanja interesov, z normativi
                  pa izključi njihovo možnost vstopa v to sfero. To se pravi, po eno strani
                  dovoljuje in včasih celo predvideva manjše zasebne vrtce, popoldanske privatne
                  vrtce, vrtci, igralnice s krajšimi delovnimi programi, po drugi strani pa jim ne
                  dovoljuje vstopa na širšem področju kot bi pravzaprav moral.</p>
               <p>Še enkrat bi poudaril, da mednarodne konvencije s tega področja zavezujejo državne
                  organe, da omogočajo pluralnost oblik na tem področju. Vendar pluralizacije
                  subjektov na tem področju ni moč razumeti zgolj kot zunanjo zahtevo in obveznost,
                  ampak kot nujo decentraliziranega razvoja. Država je zato tudi obvezana, da
                  omogoči vzpostavitev nevladnega sektorja, ki stimulira razvoj neprofitnih
                  organizacij na tem področju, oziroma da jih sploh pripusti. To lahko naredi tudi s
                  posebnim poglavjem v zakonu, tako kot sem že prej rekel, je naredil zakonodajalec
                  na področju zakona o kulturi. In tako bi moral tudi za šolsko področje
                  zakonodajalec predvideti take oblike združevanja.</p>
               <p>Še enkrat bi rekel, da naj pač upošteva predpise o društvih, te ki so v
                  nastajanju, kjer se predvidevajo taki tipi organizacij, ki delujejo za
                  uresničevanje javnih koristi in med javne koristi zagotovo sodijo dejavnosti, ki
                  so namenjene otrokom. Zakonodajalec ni upošteval, katere rešitve so v danih
                  pogojih optimalne tako po organiziranostih kot po stroškovnih postavkah,
                  Neprofitni sektor namreč vlaga ves svoj prihodek in vse svoje prihodke v razvitje
                  lastne dejavnosti. Tako zaposleni, kot upravni odbori v takih organizacijah si
                  namreč ne smejo deliti dobička, zainteresirani pa so tudi s tega stališča, da s
                  čim manjšimi stroški izpeljejo projekte, da ne zaposlujejo novih odvečnih kadrov
                  kar tako, ampak da organizirajo sodelavce za izvedbo vsakokratnih novih programov.
                  Zaradi same narave organiziranosti in zaradi interesnega povezovanja z uporabniki
                  skrbijo tudi za stalno zmanjševanje teh stroškov in še marsikaj drugega.</p>
               <p>Zatorej še enkrat, najboljša rešitev bi bila posebno poglavje o nevladnih
                  organizacijah v zakonu o financiranju vzgoje in izobraževanja, verjetno bolj kot v
                  zakonu o vrtcih. Zagotovo pa je potrebno konsistentneje urediti predvsem ta dva
                  zakona, ki sem ju že omenil. In če grem morda kar po členih, sodimo, da naj se v
                  4. členu zakona o organizaciji in financiranju vzgoje in izobraževanja na koncu
                  doda: "da vzgojno izobraževalno dejavnost opravljajo tudi druge organizacije, ki
                  pridobijo ustrezno koncesijo za delovanje. " Tu naj se opredeli oziroma
                  opredeljuje, kdo sme opravljati to dejavnost, medtem ko bi bili v 69. členu
                  opredeljeni tudi drugi subjekti po dodeljeni koncesiji. Zatorej jih kaže tudi
                  poimenovati, kateri so ti subjekti. 18. člen, mislimo, da bi bilo potrebno
                  dopolniti tako, da eksperimente izvajajo tudi druge organizacije, ki so
                  registrirane za izvajanje vzgojno izobraževalnega dela. Eksperimenti kot socialne
                  inovacije so brez dvoma nekaj nujnega za vsak razvoj, le tega pa ne morejo
                  sublimirati v celoti institucije in prav tako ideje v veliki meri ne prihajajo iz
                  teh velikih institucij, temveč od porabnikov storitev, to se pravi, predvsem od
                  staršev in pa zainteresiranih pedagogov, vzgojiteljev in podobnih kadrov.</p>
               <p>Realizacija takšnih pobud je bistveno bolj smotrna v manjših skupinah na manjšem
                  vzorcu konec koncev; tudi finančno je to dosti bolj sprejemljivo, kot pa da se
                  uvaja v cel šolski sistem po Sloveniji neke eksperimentalne zadeve in potem se jih
                  zopet vrača nazaj v prejšnje stanje. Mislimo, da smo te zadeve v polpretekli
                  zgodovini že imeli in se niso ne vem kako dobro obnesle. Kot sem že rekel,
                  eksperimenti zato tudi bistveno manj stanejo in se šele po evalvaciji vzpostavijo
                  kot neka nova metoda dela, ali pa se generalizirajo kot princip.</p>
               <p>Glede 23. člena naj se postavi vprašanje, kdo določa pogoje za opravljanje vzgojno
                  izobraževalnega dela v teh organizacijah.</p>
               <p>V 34.a členu bi se lahko opredelile tudi organizacije, ki bi organizirale,
                  povezovale in združevale zasebne vzgojitelje in varuhe, nekakšne pooblaščene
                  agencije. S tem bi se preprečila stihija, omogočen pa bi bil tudi bistveno boljši
                  nadzor nad tem segmentom. Možne pa so tudi rešitve, da se s temi ljudmi organizira
                  spremljanje tudi starejših otrok; potem za pomoč v domovih, mobilne službe in tako
                  naprej. Zato bi poleg statusa zasebnega vzgojitelja morali opredeliti tudi
                  zasebnega varuha, kjer se varstvu izvaja na domu otroka. Mislim, da ni potrebno
                  govoriti, da določeni otroci zahtevajo tudi varstvo na domu, to vemo tudi iz
                  problemov invalidnosti otrok.</p>
               <p>41. člen. Mislim, da so tudi tukaj lahko ustreznejše organizacije, ki so
                  registrirane za izvajanje dnevnega programa varstva otrok. Tukaj so lahko tudi
                  potujoče oblike in vsa paleta ugodnejših rešitev predvsem v ruralnih okoljih.</p>
               <p>68. člen je malo vprašljiv, ker se človek vpraša, ali ravnatelj potem odloča tudi
                  o takšnih dejavnostih, kot so na primer taborniki, vesela šola in drugih
                  izveninstitucionalnih programih, vsaj glede na prvi stavek tega člena.</p>
               <p>V 78. členu, ko govorimo o državnem proračunu, ni omenjenih nobenih sredstev za
                  koncesionarje, ki jih prispeva koncident, ki je opredeljen v 71. členu. Torej
                  zakon tudi sam po sebi ni dosleden v lastnih rešitvah.</p>
               <p>Glede zasebnih šol pa tam od 81. do 86. člena ni v zakonu odgovora na vprašanje,
                  kaj če lokalna skupnost nima denarja na primer za graditev novega vrtca, kaj če
                  gre za popolnitev vrzeli v mreži javnih vrtcev? Zakaj se takšnemu, recimo
                  zasebnemu vrtcu, ki nastane kot bolj optimalna rešitev problema varstva otrok ne
                  bi na primer odobrilo 100% pokrivanje sredstev za plače in za materialne
                  stroške.</p>
               <p>In v 99. členu - kako se pri napredovanju upošteva tudi delovanje v organizacijah,
                  ki so pristopile koncesivo, to ni opredeljeno. Tako, kot recimo, da je izvajanje
                  teh programov nekaj manj vrednega, manj kvalitetnega ali kaj podobnega.</p>
               <p>In sedaj še, če gremo naprej na zakon o vrtcih. Če pogledam samo oddelek za
                  občasno varovanje otrok na domu, v bistvu je ta del zakona na nek način povsem
                  vsiljen vrtcu, ki ga mora pač izpolnjevati. Vrtci lahko opravljajo sicer to
                  dejavnost, vendar je doslej še niso. To je za njih nekaj novega. Obstajajo pa
                  drugi tipi organizacij, tako je tudi drugod po svetu, ki so boljša rešitev tako s
                  kadrovskega, stroškovnega, kakor tudi z organizacijskega vidika in vrtec po svoji
                  funkcionalni ureditvi ni zmožen izpeljati tovrstnih storitev s svojimi zaposlenimi
                  delavci, niti z zunanjimi delavci oziroma sodelavci, saj to terja dodatno
                  organiziranost, obenem pa tudi dodatno zaposlovanje. In zakaj se ne bi na tem
                  področju uporabile pozitivne izkušnje iz že obstoječih oblik.</p>
               <p>21. člen tega zakona tudi ni usklajen s 60. členom zakona o organizaciji in
                  financiranju vzgoje in izobraževanja. Namreč, koncesijo podeljuje lokalna
                  skupnost, to govori 70. člen, pogoje pa določi minister. Prav tako
                  vzgojno-izobraževalne programe financira lokalna skupnost in zato se pravzaprav
                  tudi postavlja vprašanje v kontekstu s prejšnjim, kar sem povedal, kdo pravzaprav
                  financira te programe. No, v pogojih sedanje organiziranosti lokalne samouprave je
                  res vprašljivo, ali lahko lokalna samouprava prevzame vse te stroške za predšolsko
                  vzgojo? Prej sem povedal, da že po nekaterih občinah, kjer so naredili izračune,
                  70% občinskega proračuna bi šlo samo za pokrivanje te predšolske vzgoje. V večini
                  občin teh izračunov še niso delali. V tistih občinah, ki imajo manjše proračune,
                  bi bil proračun bistveno premalo, zato sem prej rekel, da bi šlo 120, 130%
                  proračuna samo za pokrivanje vsega tega.</p>
               <p>In še nekaj, v 22. členu je treba napisati, da so podatki iz evidence tajni, ne pa
                  trajni. Vsaj po moje tajnost teh podatkov mora biti zagotovljena, trajnost pa
                  verjetno ni, razen, če bo šlo za kakšnega ekstremno nadarjenega predšolskega
                  varovanca, ki bo, ko bo odrasel, prišel v zgodovino, pa da bomo imeli njegov
                     ...<stage>(ni na magn.traku)</stage>... pokrit za ves čas. Morda pa bi še nekaj
                  vprašanj pustil za kasneje. Hvala lepa.</p>
            </sp>
            <sp xml:id="SDZ1-Redna-29-1995-02-21.sp46">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Za poslansko skupino Slovenske ljudske stranke, Janez Podobnik.</p>
            </sp>
            <sp xml:id="SDZ1-Redna-29-1995-02-21.sp47">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Ko izkoriščam možnost, da v
                  imenu poslanske skupine Slovenske ljudske stranke podam naše stališče, da ga
                  imenujem o preambuli svežnjev šolske zakonodaje, torej globalnim izhodiščem novega
                  koncepta, bi v uvodu citiral misel znanega pedagoškega strokovnjaka, dr.
                  Pedička.</p>
               <p>"Šolski sistem zaradi usodne zapletenosti mladih rodov ne prenese poskusov in
                  zmot. Prenavlja se in počiva na svojih notranjih zakonitostih in zakonska določila
                  morajo biti zvesti, nepoljudni, še manj pa voluntaristični odsevi le-teh." Konec
                  citata. Zato v poslanski skupini Slovenske ljudske stranke poudarjeno zastopamo
                  stališče, da naj Državni zbor in seveda tudi Vlada kot predlagatelj, pretehtano
                  razmislita o postopnosti sprememb, ki jih nov koncept uvaja.</p>
               <p>Predlagamo, da se uveljavi raje na vzorcu šol, torej na vzorcu šol, kot s
                  frontalnim uvajanjem. Vprašljivo je med drugim tudi, ali imamo na voljo dovolj
                  tako strokovne pripravljenosti, finančnih sredstev in predvsem motiviranosti
                  učiteljev, ki je za uspeh sprememb najbolj potrebna. Tudi zato predlagamo, da naj
                  predlagatelj v zakone vgradi pravne instrumente, preko katerih bo zagotovljeno
                  neodvisno strokovno spremljanje reforme, še zlasti glede doseganja ciljev.</p>
               <p>Že v uvodu bi rad povedal, da smo v poslanski skupini v veliki dilemi, ali
                  podpremo predlagani koncept nove šolske zakonodaje? To našo dilemo bi ponovno
                  podkrepil s stališčem prej imenovanega dr. Pedička: "Predložena nova slovenska
                  šolska zakonodaja je gotovo zakonita z vsemi svojimi spornimi, prazninami,
                  pomanjkljivostmi in narodno usodnimi ter razvojno krivimi potmi. Zaradi vsega
                  naštetega pa ne more in ne sme biti legalizirana v Odboru za kulturo, šolstvo in
                  šport in v Državnem zboru Republike Slovenije. Nujno jo je treba vrniti
                  zakonodajalcu, da jo da v stope naše dosežene demokracije in javno mišljenjske
                  pluralnosti. Ne moremo in ne smemo namreč uzakonjevati nečesa, za kar ne vemo,
                  kako bo delovalo v praksi in kaj bo rodilo v življenju." Konec citata. Takoj
                  dodajam, da ni naše stališče tako radikalno, da v predlaganem svežnju vidimo
                  marsikatero dobro novost, ki jo tudi podpiramo. Toda ponovno poudarjam, da smo v
                  dilemi, ali predlagani koncept podpreti. V svoji razpravi bom poskušal to našo
                  dilemo tudi utemeljiti.</p>
               <p>Področje šolstva je eden od najbolj občutljivih družbenih segmentov. Zato je
                  naravno in tudi potrebno, da so vsake spremembe šolstva, še posebej, če so
                  programske in konceptualne narave, pod budnim drobnogledom javnosti. Razumljivo
                  je, da so zelo pomembna strokovna stališča, ki tako reformo spremljajo, torej da
                  imajo strokovna stališča veljavo, ki stroki gre. Toda zaradi že omenjenega
                  posebnega položaja, in šolstvo je imelo nek poseben položaj tudi v naši bližnji
                  preteklosti, torej ta poseben položaj, zato je toliko bolj pomembno, da se za vsak
                  večji poseg v šolski sistem išče in v dialogu pa tudi v kresanju različnih
                  konceptualnih pristopov najde prepričljiv družbeni konsenz. Konsenz, ki mora in
                  more premoščati bariere političnih opredelitev med levico in desnico oziroma med
                  levosredinsko in desnosredinsko politično opcijo. Te stvari sem pač povedal povsem
                  direktno kot jih vidimo in doživljamo. Lahko govorimo karkoli, če bo in če je tak
                  konsenz dosežen, se bo videlo danes tukaj v Državnem zboru. Prve razprave kažejo,
                  da ga je premalo. Uporabil bi to široko, jaz bi rekel tudi dialoško oznako, da je
                  tega konsenza premalo. In tukaj tudi kaže na trenutno situacijo na področju
                  šolstva in seveda politike v Sloveniji. Kajti, če ne gradimo na iskanju konsenza,
                  potem smo na poti ustvarjanja ozračja napetosti tudi s spremljajočimi ideološkimi
                  diskvalifikacijami.</p>
               <p>V poslanski skupini menimo, da so se nekatera vprašanja po nepotrebnem ideološko
                  pregrela in prenapela, nekatera pa so eminentna ideološka in vrednostna vprašanja.
                  Ta so in morajo najti pot in način, da o njih sproščeno, odprto, brez vnaprejšnjih
                  ocen o njih in tistih, ki govorijo o tem, razpravljamo. Menimo, da je skoraj
                  nekako izsiljena javna diskusija v zadnjih mesecih, da je to ozračje nekoliko
                  razelektrila in to pozdravljamo. Res pa je, kar predlagatelji vedno znova
                  poudarjajo, da se je v šolskih krogih, da tako imenujem, o tej zakonodaji v
                  preteklem obdobju zelo veliko govorilo. Upam, da se je govorilo sproščeno, široko,
                  da je vsak smel in povedal to, kar je o problemu mislil.</p>
               <p>Kot poslanska skupina se bomo trudili, da bomo v celotni obravnavi tega svežnja
                  zakonov, če bo danes sprejet, oziroma v teh dneh sprejet, nastopali strpno, toda z
                  jasnimi izhodišči. Probleme bomo vedno poskušali poimenovati s pravim imenom. Kot
                  že rečeno, vztrajali bomo na nujnosti postopnega uvajanja novega koncepta in ob
                  tem bomo podpirali rešitve, ki bodo pomenile prenovo. Morda bi bila ta beseda celo
                  boljša kot beseda reformo. Torej prenovo segmentov šolskega sistema v smeri večje
                  kvalitete. Cilj naj bi bila humana šola v vseh razsežnostih tega pojma. Šola, ki
                  bo predstavljala prostor za ustvarjalno delo tako učiteljev kot učencev.</p>
               <p>Gospod minister je v svojem uvodnem nastopu po našem mnenju preveč zlahka, skoraj
                  pikro zavrnil očitke, da je zasnova celotnega koncepta šole oziroma da je celotna
                  zakonodaja preveč tehnocistična in premalo antropološko utemeljena in usmerjena.
                  Mi na tej oceni vztrajamo in tudi naši dodatni sklepi in amandmaji bodo poskušali
                  graditi na tej tako imenovani antropološki paradigmi šole, če jo smem tako
                  imenovati, toda dodajam pa tudi to, da že iz uvodnega nastopa gospoda ministra je
                  vidno in to zelo pozdravljam, da se tega vprašanja oziroma resnosti te kritike
                  zelo zaveda in je vendarle o teh stvareh pripravljen razpravljati. Kajti tudi na
                  tem segmentu bo treba iskati konsenz. Ko se odpirajo načelna vprašanja, je zelo
                  dobro, da se ima v vidu vedno tako preteklost, kot sedanjost in prihodnost. Glede
                  šolstva in njegovega mesta v preteklosti, in če tu recidirano omejim čas obdobje
                  socialističnega sistema, potem je potrebno tukaj in zdaj jasno povedati, da je
                  takratna šola učno snov prilagajala potrebam ideologije, še zlasti pri predmetih,
                  ki bi utegnili vplivati na duhovno podobo mladega človeka. Velika večina nas
                  poslancev je bila vzgajana v taki šoli.</p>
               <p>Prav tako je tukaj in zdaj potrebno omeniti zavoženost usmerjenega izobraževanja.
                  O tem obdobju šolstva je Braco Rotar pred kratkim v razmišljanju "Milenarizem in
                  šolstvo" - to razmišljanje je po mojem osebnem mnenju primer netolerantnega
                  pisanja o problemu šolske reforme - zapisal tudi tole: "V usmerjenem izobraževanju
                  so reformatorji s psevdouniverzalističnimi koncepcijami, denimo z vsestransko
                  razvito osebnostjo, s humanizacijo oziroma razšolanjem šole in podobno,
                  uveljavljali parcialne, utilitarne cilje v imenu namišljenih potreb gospodarstva
                  in sprožali zadnjo etapo razkroja šolskega sistema. Iz zornega kota izobraževanja
                  je šlo za voluntaristične posege na ravni količin pouka, za arbitrarnost in
                  nekonsistentnost kriterijev. Šlo je tudi za uvedbo posebnega indoktrinacijskega
                  predmeta STM", konec citata, če se še spominjate tega predmeta.</p>
               <p>Iz bežne ocene oziroma omembe preteklosti bom navedel nekaj stališč, ki so po
                  našem mnenju pomembna, ko se sprašujemo o ciljih zakonodaje, o umestitvi šole, o
                  razmerju deležev v slovenski državi, o slovenskih učiteljih, o vprašanjih vrednot.
                  Poskušal bi biti v teh vprašanjih zelo kratek. Torej bom samo povzetke
                  navedel.</p>
               <p>Po vsem, kar se je dogajalo s slovensko šolo v preteklosti, bi bilo treba v logiki
                  lucidnega uvida v naravo sedanjega časa zavestno in pretehtano izdelati zakonske
                  temelje za novo šolo. Po našem mnenju bi zakonodaja morala imeti vsaj tri cilje.
                  Prvič, morala bi omogočati in spodbujati prehod v normalno stanje, pri čemer bi
                  lahko, po našem mnenju, normalnost določali z merili evropske zavesti na izhodu iz
                  tisočletja. Drugič. Morala bi prenesti težišče kulturnega oblikovanja na izročilo,
                  ki se je spričo civilizacijskega karambola našega stoletja izkazala za
                  najučinkovitejše jamstvo normalnega razvoja. In tretjič, v svojem izobrazbenem in
                  vzgojnem prizadevanju bi moralo upoštevati epohalnost novega stanja v razvoju
                  slovenskega naroda, ki je zaznamovano z obstojem slovenske države. To ni nobena
                  indoktrinacija, to ni roberspierizem, ko bi morda lahko zavračali to izhodišče,
                  ampak po našem mnenju vsestranska priprava na ustrezno ostajanje v položaju, ki je
                  preprosto tukaj in danes.</p>
               <p>Drugič. Iz predlagane zakonodaje se premalo vidi, v kakšen zgodovinski, kulturni
                  in politični prostor postavljamo našo šolo. To pomeni, da nismo bili dovolj
                  izpostavljeni oziroma, da predlagatelj ni dovolj izpostavil potrebna začetna
                  vprašanja, ki morajo vedno zanimati zakonodajalca, ko se loti kateregakoli
                  kulturnega področja, kajti po našem mnenju je tudi reforma šolskega sistema tudi
                  kulturno vprašanje.</p>
               <p>Tretjič, o razmerjih deležev. Iz predlagane zakonodaje pogrešamo, da bi
                  predlagatelj premišljeno pristopil do vprašanja oziroma do nerešenih dilem o
                  temeljnih kolikostnih razmerjih slovenske države. Namreč o deležih slovenske
                  države, katera področja narodovega gospodarstva bomo razvijali in katere in
                  koliko, če omenim kulturne, znanstvene ali upravne ustanove bomo potrebovali in
                  jih tudi vzdrževali. Nikjer ni jasno navedeno, da je za državo z velikostjo, kot
                  jo ima Slovenija, kljub še tako gospodarni izrabi moči potrebna dodatna storilnost
                  njenih prebivalcev. To dodatno storilnost njenih prebivalcev bi po našem mnenju
                  moral predlagatelj vgraditi v izhodišča zakonodaje. Tu bi pričakovali tudi
                  zahtevo, ki je bila v slovenski tradiciji uveljavljena in je na nek način naravna.
                  Mladega človeka je potrebno opremiti z naraščajočo odgovornostjo za svojo usodo,
                  kajti samo v tem pomenu je učenec subjekt vzgoje. In če na kratko rečem, tu je naš
                  temeljni pomislek, v tem segmentu imajo vrednote tudi svoje mesto v šoli, da je
                  učenec subjekt vzgoje, da ga šola opremi z naraščajočo odgovornostjo za svojo
                  usodo. Če izpeljujem misel naprej, tako stališče potem tudi izpelje zahtevo po
                  globji zavesti po identiteti hoteti biti to kar si. to pa je vedno tudi vprašanje
                  vrednot v najširšem smislu besede.</p>
               <p>Četrtič, slovenski učitelj. Slovenski učitelj je razdvojen. Slovenski učitelj je
                  določen od dveh izkušenj in dveh sil. Slovenskega učitelja je v preteklosti kot
                  državljana in žal tudi kot učitelja zajela partijska politika s svojo ideologijo.
                  To je dejstvo. Toda, po umiku ideologije se je žal v njem zaradi nekakšne vdaje
                  razbohotila izpraznjenost. Slovenski učitelj je v tem smislu razdvojen. Izražam
                  vse spoštovanje do slovenskih učiteljev, ki so v mnogih desetletjih storili
                  ogromno in je na njih glavna zasluga, da je slovenska šola to, kar je. Toda
                  mislimo, da je potrebno spregovoriti tudi o tem vprašanju. Ali so bile slovenskim
                  učiteljem v preteklosti na nek način krnjene tudi njihove človekove pravice? V teh
                  dneh sem dobil zelo veliko pošte takih slovenskih učiteljev. Če koga zanima, mu
                  jih lahko pokažem.</p>
               <p>Petič, dotikam se vprašanja vrednot. Najbolj, na nek način dinamično oziroma
                  vznemirljivo pa je v tej zakonodaji dejstvo, da ni v zakonodaji tega, kar je
                  condicio sine gua non vsake vzgoje, to pa so vrednote. Normalni človek funkcionira
                  tako, da ugotavlja, poleg tega pa tudi vrednoti in se odloča. Ugotavljati človeka
                  šola uči, ga še uči, vrednotenje pa prepušča posamezniku in to prepuščanje
                  označuje za svobodo. Toda, ker se z vrednotenjem šola nekako ne želi ukvarjati, ga
                  s tem odriva, torej vrednotenje, iz javnega prostora in se ustvarja nekakšen vtis,
                  kot da je vrednotenje nelegitimno in da modernemu človeku ne pristoji. Toda človek
                  brez nekega elementarnega vrednotenja ne more obstajati in se na ta način
                  uveljavlja razpoloženje nekakšnega kaotičnega vrednotenja. Dobimo vzdušje,
                  razpoloženje zmede in odsotnost normalne človekove družbenosti.</p>
               <p>Res je, vrednotenje je predvsem stvar človeka, človeka posameznika. Toda, ali to
                  pomeni, da za to ni potrebna nobena priprava, da ne bomo napačno razumljeni. Toda
                  kljub temu tvegamo misel, ki sem jo osebno že izrazil na prvi nekakšni
                  predpripravi, na razpravi na matičnem odboru, ko sem postavil tezo, da se je v
                  šoli potrebno vrednotenja tudi učiti. Kajti, če pomislimo na to, da bo od tega,
                  katere stvari človek spozna za vredne, odvisna trdnost temelja, na katerega pa
                  postavi svoje življenje, potem se lahko strinjamo s Platonom, da je to največje
                  znanje, ki nikakor ne pride samo po sebi. In seveda, človekov izbor vrednot je
                  vedno odvisen tudi od stanja kulture posamezne dobe, to pa je skupno delo narodnih
                  ustanov, med katerimi bomo šolo postavili na najvidnejše mesto. Torej, gre nam za
                  razvijanje vrednot, ki niso merljive kot golo znanje.</p>
               <p>Sedmič. Krščanstvo je s svojo kulturno intergracijsko močjo povzelo bistvene
                  prvine judovskega in grškega duha in postalo poglavitna oblikovalka duhovne in v
                  veliki meri tudi družbene podobe Evrope. Krščanstvo je danes prisotno v
                  civilizaciji na dva načina. Kot živa vera, ki vključuje integralno etično
                  utemeljitev in kot kulturna podstat celotnemu spektu duhovnega ustvarjanja.</p>
               <p>V prvem pomenu ne zajema več evropskega človeka v celoti, v drugem pa še vedno
                  izkazuje univerzalno veljavo. Tudi v moderni Evropi ni mogoča oziroma ni celovita
                  nobena kulturna formulacija, pa naj krščanstvu pritrjuje ali nasprotuje zunaj
                  krščanskih referenc.</p>
               <p>Podal sem nekaj izhodišč, ki so po našem mnenju potrebna, ko govorimo o
                  vrednostnih izhodiščih šolske zakonodaje. Če bi na kratko ocenili, kaj je bistvena
                  novost celotnega svežnja, potem bi videli dve bistveni novosti, ki sta po našem
                  mnenju tudi bili nekako mišljeni s strani predlagatelja. Namreč, prva je ta, da se
                  uvaja enotno devetletno osnovno šolo. O tem vprašanju je bila v zadnjih mesecih v
                  javnosti, tako v laični kot strokovni odprta vrsta razprav, vse od pobud za
                  referendume na to vprašanje in torej to je prva novost. In druga novost, ki je
                  posledica te novosti, pa je, da se utrdi sedanja štiriletna gimnazija. Tudi o tej
                  novosti je v javnosti, tako strokovni kot laični, veliko različnih stališč. Upamo
                  in pričakujemo, da se bodo v Državnem zboru nekako srečala in da bomo tudi pri tem
                  vprašanju prišli do konsenza.</p>
               <p>Zaključil bi z mislijo, ki jo je zapisal dr. Jan Makarovič, ko je govoril o
                  nadarjenih v šolstvu. Tako pravi: "Predstavniki raznih strok so seveda prepričani,
                  da vedo, kaj vse bi moral mlad človek poznati in obvladati. Ni zveličanja brez
                  trigonometrije, brez piškurjevih škrg in žabjih paglavcev, pa še celo ne, toda,
                  kdo ve, ali bi Mozart v resnici postal Mozart, če se ne bi njegov oče z vso vnemo
                  posvetil razvoju njegovih talentov in ga držal v varni oddaljenosti od sleherne
                  šole, kjer bi se moral seveda učiti o trigonometriji in piškurjevih škrgah. Nismo
                  seveda prepričani, da vemo, kaj potrebuje naš mladi Mozart. Toda, če je Mozart v
                  resnici Mozart, obstaja dokajšnja verjetnost, da je bistrejši od nas samih, in da
                  bolj od nas ve, kaj v resnici potrebuje. Naša naloga tedaj ni, da bi mu
                  pripisovali to in ono, pač pa je naša dolžnost, da mu odpremo čim širše možnosti
                  za razvoj njegovih talentov". Hvala lepa.</p>
            </sp>
            <sp xml:id="SDZ1-Redna-29-1995-02-21.sp48">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Za poslansko skupino narodnosti, Maria Pozsonec.</p>
            </sp>
            <sp xml:id="SDZ1-Redna-29-1995-02-21.sp49">
               <speaker>MARIA POZSONEC:</speaker>
               <p>Hvala. Spoštovani! Tudi pripadniki narodne skupnosti veliko pričakujemo od nove
                  šolske zakonodaje. Pričakujemo trdno osnovo za našo narodnostno šolstvo, saj je
                  šolstvo v narodnostnem življenju vitalnega pomena. Prepričani smo, da je
                  narodnostno šolstvo del slovenskega šolstva. Usposablja otroke za vključitev v
                  življenje v kateremkoli delu Slovenije. Obenem pa da možnost za spoznavanje
                  materinega jezika, za dosežke narodnostne kulture, zgodovine in tradicije. Zato
                  ima tudi svoje specifike. Dvojezično šolstvo v Prekmurju pa vzgoja tudi sostrpno
                  sožitje med večinskim narodom in narodnostjo. V isti klopi sedijo pripadniki
                  narodnosti in večinskega naroda osem let, postanejo pa prijatelji za celo
                  življenje.</p>
               <p>Naše dvojezično šolstvo je znano in spoštovano v svetu tako, da predstavlja
                  Slovenijo v pozitivni luči. To so vrednote, ki jih bo potrebno ohraniti v celoti
                  in dograditi v pozitivnem smislu. Torej, z nekaterimi dopolnitvami podpiramo
                  predložene zakone. Zavedamo se, da na tem področju za narodnost ne bo zmožen
                  popravni izpit. Hvala lepa.</p>
            </sp>
            <sp xml:id="SDZ1-Redna-29-1995-02-21.sp50">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še katera od poslanskih skupin predstaviti stališče. Prosim, za
                  LDS, gospa Šturmova.</p>
            </sp>
            <sp xml:id="SDZ1-Redna-29-1995-02-21.sp51">
               <speaker>JADRANKA ŠTURM-KOCJAN:</speaker>
               <p>Hvala za besedo gospod predsedujoči, spoštovane poslanke, dragi poslanci,
                  spoštovani gospod minister in ostali predstavniki Vlade! V poslanski skupini
                  Liberalne demokracije Slovenije menimo, da je v tem Državnem zboru bilo zelo malo
                  predlogov zakonov, ki bi bili deležni tako celovite in obsežne javne razprave, kot
                  so zakoni, ki jih imamo sedaj na dnevnem redu. Zavedajoč se pomembnosti tega
                  področja, smo se tudi članice in člani naše poslanske skupine temu vprašanju zelo
                  posvetili in lahko rečem, sodelovali povsod tam, kjer so bila ta vprašanja
                  predstavljena tudi v javnosti, ne samo v tej hiši. Razprava o novi šolski
                  zakonodaji se je, lahko rečemo, pričela že pred približno dvema letoma, ko so se
                  začele razprave bodisi o zgodnjem vpisu v osnovno šolo bodisi o zasebnem šolstvu.
                  Torej, te razprav trajajo že skoraj dve leti. Na razprave so se odzvali različni
                  strokovnjaki, ne samo s področja šolstva in stroke, ki se tako ali drugače veže na
                  to polje, ampak tudi predstavniki laične družbe, starši in vsi, ki so soudeleženi
                  v tem procesu. Ne vem, če je kakšen zakon, ki je bil deležen razprave še pred tem,
                  ko je prišel v vladno proceduro. Naj spomnim, da so bili šolski zakoni javno
                  objavljeni zadnjega septembra, da so se problematike lotili na različnih aktivih
                  ravnateljev skoraj po vsej Sloveniji, da je bilo v te razprave vključenih nekaj
                  1000 ljudi, tako da v poslanski skupini LDS menimo, da je bila ta razprava že do
                  tega nivoja dokaj kvalitetna. Seveda, s tem želim tudi povedati, da se bomo
                  zavzemali za vse tiste dodatne pripombe in spremembe, ki se nam bodo zdele tako
                  kvalitetne, da jih bomo lahko podprli in s čimer bi doprinesli k izboljšanju
                  omenjenih predlogov.</p>
               <p>Kolikor smo seznanjeni v naši poslanski skupini, je tudi na obravnavi Vlade dobil
                  ta predlog podporo. Bila je usklajena z vsemi člani Vlade. V Državnem zboru pa je
                  matično delovno telo, to je Odbor za kulturo, šolstvo in šport, omenjen paket
                  šolske zakonodaje večkrat obravnaval, pripravil v tej hiši tudi javno predstavitev
                  mnenj na omenjeni predlog šolske zakonodaje, ki je bil v tej dvorani, kjer sedimo,
                  in je bila za vse udeležence lahko rečem skoraj premajhna, tako da kakršnikoli
                  očitki, da je bilo premalo storjenega, da je prehitro prišla v parlamentarno
                  proceduro, vse te očitke v naši poslanski skupini zavračamo, menimo, da je prav
                  nasprotno. Kot sem že rekla, malo je bilo zakonov, ki bi bili deležni take
                  pozornosti in tako širokega odziva.</p>
               <p>V naši poslanski skupini podpiramo tudi način, kako je do te obravnave prišlo.
                  Namreč paket šestih zakonov, ki ga imamo se nam zdi primeren. Primeren zato, ker
                  nam omogoča sistematično in celovito obravnavo tega področja, s tem da seveda
                  zakon o organizaciji in financiranju vzgoje in izobraževanja nekako pojmujemo kot
                  krovni zakon in kot podlago ostalim zakonom. Seveda, hkrati ko zagovarjamo to, da
                  je bila razprava kvalitetna in dovolj široka, se seveda zavedamo, da tako
                  občutljivo področje, kot je šolstvo, pravzaprav ni nikoli dorečeno, kolikor časa
                  bi bila odprta ta razprava, toliko časa bi verjetno prihajale pripombe, stališča
                  in novi predlogi.</p>
               <p>V poslanski skupini LDS menimo, da je sprejemanje šolske zakonodaje v tem času
                  nujno potrebno; da nekatere spremembe v šolstvu, ki že potekajo, terjajo spremembo
                  šolske zakonodaje. Naj spomnim, da so recimo primeri, ko je tretjina zakonov že
                  tako zastarelih, da jih je praktično že skoraj pravno vprašljiv ponekod pedagoški
                  proces. Tako, da tudi s tega vidika menimo, da je pravi čas za sprejem šolske
                  zakonodaje. Prav gotovo bo to sprejemanje trajalo nekaj mesecev, morda pol leta,
                  tako da v tem času, mislim, da imamo vso možnost, da kolikor se da kvalitetno te
                  stvari pripravimo.</p>
               <p>Kvalitetno obravnavo predlagane zakonodaje ne omogoča samo široka predstavitev,
                  kakršna je bila opravljena tudi na terenu. Vsaj ne poznam primera, da bi katero
                  ministrstvo obiskalo toliko krajev v Sloveniji, praktično vse regije in se tam
                  srečalo z vsemi zainteresiranimi, ki so želeli tako ali drugače vplivati na te
                  predloge, ampak tudi bela knjiga, ki je bila hkrati ponujena in predstavljena, saj
                  menimo, da so strokovne podlage, ki jih bela knjiga vsebuje, na visokem evropsko
                  primerljivem pedagoškem standardu in da so dovolj kvalitetna podlaga za to, kar
                  danes obravnavamo.</p>
               <p>Menimo, da se Slovenija s svojo kulturo in identiteto  mora vezati tudi na
                  evropski prostor in da je ta vez skozi šolstvo tudi ena od vezi, ki jo lahko
                  odpre, tako da naši otroci, menimo, niso bistveno drugačni v tem pogledu kot
                  otroci nekaterih drugih evropskih držav. Tako, da je ta primerljivost z
                  najboljšimi šolskimi sistemi v Evropi, kot jih predstavlja bela knjiga, dobra
                  podlaga za to šolsko zakonodajo.</p>
               <p>V zvezi s tem tudi v poslanski skupini LDS podpiramo predlog devetletne osnovne
                  šole. Vstop v šolo leto prej se nam ob taki zasnovi, kot je tukaj ponujena, zdi
                  ustrezen, saj v prvih treh letih, če pač sprejemamo to, da se osnovno šolanje
                  razdeli v tri obdobja, se nam zdi dovolj mehak prehod zato, da so vsi ti stresi
                  čim manjši. Tudi standardizacija znanj, kot jo predvideva zakon, menimo, da bo
                  omogočala našim otrokom in naši mladini dovolj dobro primerljivost z drugimi
                  evropskimi državami.</p>
               <p>V poslanskem klubu liberalne demokracije Slovenije podiramo predlog, da se
                  opravljanje javne službe vzgojnoizobraževalne dejavnosti, organizirane v javni
                  mreži, ki jo sestavljajo javni vrtci in javne šole, šole s koncesijo ter zasebni
                  vrtci in zasebne šole. V javnem šolskem sistemu pa ne podpiramo konfesionalne
                  dejavnosti in se bomo dosledno zavzemali za to, da javni sistem ostaja laičen.
                  Izhajajoč iz tega se tudi zavzemamo za avtonomijo šolskega prostora, kot je
                  začrtano v zakonodaji.</p>
               <p>Pri financiranju zasebnega šolstva se strinjamo s predlogom. Prav tako tudi
                  menimo, da je netočno govoriti o tem, da v predlogu te zakonodaje ni dovolj
                  vzgoje. Vzgoja je, je ponujena, saj imamo cel sistem osebnih vzgojnih predmetov,
                  skozi katere se lahko tudi ta del uresničuje, če omenim samo primer etike in
                  družbe. Še vedno pa je odprta varianta religija in etika med izbirnimi
                  predmeti.</p>
               <p>Vzgoja je zelo kompleksen proces. Prepričani smo, da bo na tem mestu še veliko
                  govora o tem, morda pa bomo pustili še kaj časa za kasnejše razprave, vendar
                  vzgojo razumemo kot udejanjanje preko izobraževanja, preko različnih vedenj, preko
                  identifikacije in socializacije.</p>
               <p>V poslanskem klubu LDS torej podpiramo stališča matičnega delovnega telesa, saj
                  menimo, da so bile pripombe, ki smo jih imeli možnost dati že prej, zajete in smo
                  pripravljeni tudi sproti še razpravljati in podpreti morda še dodatna stališča in
                  predloge, ki bodo še prišli na naše klopi in se nam bodo zdeli, kot sem že prej
                  rekla, primerni za dograditev šolske zakonodaje.</p>
               <p>V našem klubu pa menimo, da nobena, še tako idealna šolska zakonodaja ne more
                  zaživeti in ne more doseči svojega namena, če se vzporedno z njo ne posvetimo tudi
                  vsebini ter pritegnemo k realizaciji tega tistih, ki so pravzaprav odločilni
                  dejavnik v šoli, to so vzgojitelji in vzgojiteljice, učiteljice in učitelji. Njim
                  moramo posvetiti posebno skrb, njihovemu položaju, izobraževanju in napredovanju,
                  namreč menimo, da je to pravzaprav vzporednica temu, kar sedaj sprejemamo.</p>
               <p>Ta Državni zbor je del tega, da se šolska zakonodaja uresniči in da bolje zaživi
                  šolsko delo v Sloveniji, na nek način že opredelil oziroma prisluhnil temu
                  sprejemu šolskega tolarja, kar gotovo ni zanemarljivo za to, če želimo, da bo ta
                  dejavnost dobila tisto mesto, kot ji v tej družbi gre. Hvala lepa.</p>
            </sp>
            <sp xml:id="SDZ1-Redna-29-1995-02-21.sp52">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še katera od skupin, ki še ni predstavila svojega stališča?
                     <stage>(Ni več.)</stage> Stališča Komisije za žensko politiko bo predstavila
                  Vika Potočnik.</p>
            </sp>
            <sp xml:id="SDZ1-Redna-29-1995-02-21.sp53">
               <speaker>VIKTORIJA POTOČNIK:</speaker>
               <p>Spoštovane poslanke in poslanci! Cenjeni predstavniki Vlade! Da vas na začetku
                  obvestim, vsa stališča, ki ste jih dobili na klop z mojim podpisom, naj povem, da
                  so to stališča Komisije za žensko politiko. Moj priimek in ime sem dala zaradi
                  tega, da smo pokrili proceduralno vrzel, ki je nastala. Drugače pa mi dovolite, da
                  v kratkih besedah predstavim v tem splošnem delu tematiko, ki smo se je lotili v
                  komisiji.</p>
               <p>Malo je bilo danes v tej splošni razpravi rečeno o teh stvareh, zato se mi zdi, da
                  jih je potrebno predstaviti. Lotili smo se naslednjih vidikov. Kako povečati
                  participacijo pri odločanju v tako imenovanem šolskem prostoru, participacijo
                  staršev, posebej še v tem obveznem delu vzgoje in izobraževanja, to je v osnovni
                  šoli in delo v vrtcu. Namreč ocenjujemo, da je v tem delu participacija staršev,
                  ki se kaže skozi udeležbo v svetih teh institucij, premalo zastopana oziroma
                  premalo številčno zastopana. Zakaj? Tako kot je potrebno pridobiti pri angažiranju
                  seveda stroko učitelja, učiteljice za ta poklic, tako je nujno potrebno v teh
                  institucijah povečati udeležbo in tudi participacijo pri preobrazbi in prenovi
                  staršev.</p>
               <p>Naslednje je tudi vprašanje, kako povečati participacijo naših učenk in učencev,
                  tako v najnižji stopnji, pa naj gre to za vrtec, kjer je mogoče težje govoriti,
                  ampak začne se že v osnovni šoli, pa tja do študentskih let. Slovenska praksa,
                  posebej še, če se spomnite tako imenovani otroški parlament, je za to situacijo
                  dokaz, da so učenci sposobni kritično in realno ocenjevati svoj prostor in da so
                  marsikdaj tudi njihove pobude in ideje zanimive in so lahko tudi vpliv na hitrejšo
                  in kvalitetnejšo preobrazbo šolskega sistema. To so dileme, na kakšen način, ne z
                  neko obliko zavreti, po drugi strani pa dovoliti takšne oblike organiziranja in
                  seveda prevzeti odgovornost v institucijah države, posebej še v Ministrstvu, da se
                  v skladu z mednarodno konvencijo o otrokovih pravicah stališča, pogledi mladih, ki
                  so najbolj udeleženi in zaradi katerih imamo te sisteme, tudi vključujejo njihovi
                  pogledi v kvalitetnejši izobraževalni proces.</p>
               <p>Naslednje poglavje, katerega smo se lotili, je poglavje financiranja, predvsem še
                  tistega dela, ki se govori tako imenovano obvezno izobraževanje. Zagotoviti
                  financiranje s strani države tako, da bodo čim manj prisotne, prisotna
                  diferenciacija, predvsem socialna diferenciacija. S tega vidika smo podprli
                  obvezno financiranje enega toplega obroka v vrtcih oziroma v osnovnih šolah in
                  srednjih šolah in seveda obvezno financiranje države, tako imenovanega in že
                  uveljavljenega pri nas, šole v naravi. Šola v naravi ne sme postati za nekatere
                  žalosten pogled na odhajajoči avtobus veselih otrok, ki odhajajo na enotedenske
                  počitnice oziroma šolo v naravi, za druge pa, ki so socialno nižjih kategorij, pa
                  kazen. Zato mora država stopiti oziroma v večji meri poseči v to in tudi v celoti
                  pokriti. Ne pomeni pa, da bi se izognili temu, da ga enostavno črtamo iz
                  programov, mislim, da bo stroka znala povedati, kako pomembno in kako kvalitetno
                  smo zapeljali v tako imenovano šolo v naravi.</p>
               <p>Naslednje poglavje je občutljivo poglavje, poglavje Varstvo osebnih podatkov.
                  Skušali smo s svojimi predlogi in stališči, ki jih imate v pregledu, zavarovati
                  tako učenca, učenko, učitelja, učiteljico, strokovnjaka, strokovnjakinjo seveda,
                  ki delata na področju tako imenovanega preizkusa, kot se sedaj imenuje. Seveda pa
                  zagotoviti največjo možno, bom rekla, posebej strogo in omejeno zbiranje podatkov
                  in isto časno tudi varovanje osebnih podatkov v skladu s podpisano konvencijo in
                  Zakonu o varstvu osebnih podatkov. Tukaj so različni pogledi z matičnim delovnim
                  telesom, matičnim delovnim telesom posebej, kar se tiče zajemanja nekaterih
                  osebnih podatkov na področju osnovnega šolstva, kar bom predstavila seveda ob
                  samem zakonu, in seveda še nekaterih drugih podatkov, ki se zajemajo v vrtcih,
                  seveda z ciljem, da se ti podatki zajemajo tam in za namene, ki so jasno
                  opredeljeni in da je njihovo varovanje maksimalno. V cilje na področju vzgoje in
                  izobraževanja vnašamo tako imenovano politiko enakih možnosti oziroma
                  enakopravnost med spoloma kot cilj vzgoje in seveda, če bo nek majhen prispevek
                  tudi te Komisije za žensko politiko, dajemo sugestijo, da se v vseh zakonih
                  uporabljajo, ko gre za osnovne termine, ko se govori o učenki, učencu, učitelju,
                  učiteljici, obe spolni obliki, seveda z željo, da bo predlagatelj in sicer v
                  posameznih zakonih naštevali, kateri pojmi oziroma katere besede naj se preimenuje
                  v obe spolni obliki, seveda pa prosimo tudi predlagatelje, da nam tukaj priskoči,
                  da ne pridemo v kakšne nesmisle, seveda se bomo pa oglasile pri posameznih
                  zakonih.</p>
               <p>Naj še povem, Komisija za žensko politiko je vsem zakonom dala zeleno luč. Hvala
                  lepa.</p>
            </sp>
            <sp xml:id="SDZ1-Redna-29-1995-02-21.sp54">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Stališča Komisije za vprašanja invalidov bo predstavila Danica
                  Simšič.</p>
            </sp>
            <sp xml:id="SDZ1-Redna-29-1995-02-21.sp55">
               <speaker>DANICA SIMŠIČ:</speaker>
               <p>Hvala za besedo, gospod predsedujoči, spoštovane kolegice in kolegi! Tudi Komisija
                  za vprašanja invalidov je razpravljala o šolski zakonodaji in v uvodu seveda
                  omenila dve hibi. Prva je ta, da ni nacionalnega programa in druga je ta, da je v
                  tem paketu šolske zakonodaje v proceduri tudi zakon, ki opredeljuje potrebe otrok
                  in mladostnikov, ki imajo posebne potrebe. Tako da so v vseh zakonih doslej
                  imenovani otroci ali mladostniki z motnjami v razvoju, bi rekla, obravnavani ali
                  odpravljeni samo v dveh ali treh členih, kajti vsa ta vprašanja naj bi rešil
                  poseben zakon. Moram reči, da ga v Komisiji resnično pogrešamo in da je zavoljo
                  tega celovitost obravnave tega paketa kar precej, zlasti s tega vidika,
                  okrnjena.</p>
               <p>Posebej smo se zavzeli za dejansko enake možnosti in kolikor je le mogočo
                  integracijo in upamo, da bo ta zakon, za katerega je gospod minister obljubil, da
                  ga bomo dobili že v mesecu marcu, te stvari dodobra razdelal in da bomo ugotovili,
                  ali je potrebno zakon integrirati oziroma določila tega novega zakona, ki bo
                  prišel, integrirati v te posamezne zakone, ali pa ostanemo pri posebnem zakonu.
                  Del naših predlogov in stališč je pravzaprav vsebovan v predlogu matičnega
                  delovnega telesa. Seveda bomo člani komisije pozorno spremljali razpravo in če
                  bomo ugotovili, da so nekatere pomanjkljivosti, bomo še dodatno predlagali
                  nekatera stališča. Dejstvo pa je, da manjka opredelitev in da manjka rešitev
                  vprašanja, kaj pa storiti z odraslimi, ki imajo posebne potrebe? Ta zakon, ki je v
                  pripravi v zaključni fazi, bo seveda opredeljeval potrebe, posebne potrebe otrok
                  in mladostnikov. Ampak zakon narave je že tak, da potem ko ti otroci, mladostniki
                  odrastejo in ko najbolj potrebujejo neko skrb, jih zapusti tako institucija,
                  imenovana država, kot tudi starši, iz preprostih razlogov, ker kratkomalo ne
                  morejo več in jih ni več. Zato naša Komisija še posebej terja odgovor na
                  vprašanje, kaj pa z odraslimi, ki imajo posebne potrebe. Toliko samo v razmislek,
                  kajti z vidika enakih možnost in integracije je ta zakon, ki ga nimamo v
                  proceduri, izjemno občutljiv in potreben. Hvala lepa.</p>
            </sp>
            <sp xml:id="SDZ1-Redna-29-1995-02-21.sp56">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi o tej splošni razpravi k vsem zakonom sodelovati tudi kdo od
                  poslancev in poslank? Če ne, bi prešli, gospod Bučar prosim.</p>
            </sp>
            <sp xml:id="SDZ1-Redna-29-1995-02-21.sp57">
               <speaker>DR. FRANCE BUČAR:</speaker>
               <p>Gospod predsedujoči, spoštovani zbor! Mislim, da gre pri tej temi vendarle za
                  nekatera vprašanja, ki so splošno nacionalnega pomena. Meni je popolnoma jasno, da
                  ne govorim tukaj kot strokovnjak, jasno mi je tudi, da tudi na področju vzgoje in
                  izobraževanja znanost prihaja do novih spoznanj in da rešitve, ki smo jih nekoč
                  imeli za najbolj ustrezne in najboljše, zastarevajo in je potrebno nekaj novega.
                  To mi je popolnoma jasno, vendarle se mi je v dosedanji razpravi in ob temeljnem
                  ekspozeju, ki smo ga tu imeli, postavilo nekaj vprašanj in mislim, da gre pri
                  nekaterih stvareh za določene konstante, ki nas zadevajo vedno in ob vsaki
                  priliki.</p>
               <p>Prvič gre za vprašanje integracije družbe in kot vemo, je sleherna družba
                  integrirana tako na normativnih sestavinah, kot tudi na vrednostnih sestavinah.
                  Vsak sociolog dobro ve, da je brez vrednostne integracije sleherna družba soočena
                  z nevarnostjo razpada. In problem sedanje evropske družbe, ne samo naše družbe, je
                  ravno vrednostna dezintegracija. Družbeni svet, kot vemo, obstoja pravzaprav samo
                  iz pričakovanj o ravnanju drugih in družbeni svet obstaja samo toliko časa, dokler
                  ga ravnanje ljudi vsakodnevno potrjuje. Čim tega stalnega potrjevanja,
                  pričakova-</p>
               <p>nega ravnanja ni, potem vrednostni, zlasti pa družbeni svet razpade. To je danes
                  splošni problem, ne samo evropske družbe, tudi posebej naše družbe.</p>
               <p>Bil sem nekoliko, ne presenečen, ampak sem se nekako čutil praznega ob razlagi, ki
                  je bila dana tukaj, da pravzaprav ni posebej eksplicirano vprašanje vzgoje na tem
                  vrednostnem izhodišču. Se pravi, če tukaj ne bomo prešli korak naprej, da bi
                  pravzaprav šolski sistem moral predvsem vršiti to funkcijo, kot pravimo,
                  socializacije, če te funkcije šola ne vrši, potem je popolnoma jasno, da družba
                  razpade in se potem soočamo s problemi kriminalitete, socialne patologije in
                  podobno. Pri nas se postavlja se vprašanje, kaj naj vednostni sistem, na katerem
                  moramo mi graditi celotni šolski sistem. To bi se pri nas pravzaprav v veliki meri
                  vrtelo vsaj v dosedanji razpravi tudi vprašanje, ali verska vzgoja, ali pouk v
                  šoli in tako naprej. Mislim, gre za širše vprašanje, ki je dosti bolj kompleksno.
                  Katere so tiste splošne vrednote, ki nas oblikujejo kot posebno družbo, kot
                  identiteto posebne nacionalnosti. O teh stvareh bi se morali kot na izhodišču
                  zediniti in to integrativno funkcijo celotnega tega sistema pogrešam.</p>
               <p>Dobili smo tudi razlago, da naj šola ne bo ideološka, s čimer se lahko popolnoma
                  vsi strinjamo, kar pa seveda ne pomeni, da ni vrednostna. Brez vrednot nobena
                  družba ne more obstajati in tudi, če hočemo govoriti o tem, da obstajamo kot
                  nacija, če se mi odrečemo tistih vrednot, ki so nas posebej oblikovale kot nacijo,
                  potem se mi sedaj preko drugega šolskega sistema odrekamo tistemu, kar smo
                  pravzaprav mi dobili z našo osamosvojitvijo. Ni zadosti, da se proglašamo za
                  Evropejce. To je bistveno premalo. Ne samo, da je Evropa sama v krizi, ampak gre
                  za to, da ta Evropa poudarja kot svojo posebno prednost ravno to različnost
                  kulture in vrednot in nosilci evropske kulture so posamezni narodi. Mi nismo imeli
                  nikoli neke splošne evropske kulture. Jasno, imamo elemente, ki so skupni vsem
                  evropskim narodom in s te plati lahko govorimo o neki nadevropski kulturi, ampak
                  ta evropska kultura je poleg tega specifična kultura vseh posameznih narodov, ki
                  to evropsko skupnost oblikujejo. To pravzaprav v tem konceptu, kot je bil
                  razložen, pogrešam. Mi moramo vzgajati, če hočemo ostati pri tem, kar smo dosegli,
                  se pravi, če smo dosegli svojo državnost, če smo se oblikovali kot nacija, potem
                  je popolnoma jasno, da moramo mi v našem šolskem sistemu zagotoviti prav to
                  vrednostno integracijo na slovenski nacionalni zavesti. To ni nacionalizem, da se
                  razumemo. Mislim, to je ena izjemno pomembna stvar, ki se mi zdi, da vsaj v
                  dosedanji razlagi, to kar sem videl, ni dobila potrebnega odgovora.</p>
               <p>Drugo vprašanje, ki se meni pojavlja v tej zvezi, je tudi vprašanje gimnazije. Ne
                  pojmujem ga v ogranizacijskem pomenu, češ, ali bo gimnazija toliko let ali manj
                  let in tako naprej, pa gre za nekaj drugega. Gre za vprašanje, in to postavljam
                  bolj kot vprašanje kot trditev, ali in kako naj v tej naciji formiramo
                  izobraženstvo? Če je osnovna šola predvsem element socializacije, naj bi bila
                  gimnazija predvsem instrument dialektičnega in analitičnega mišljenja. V tako
                  svojstvo se človek izobrazi prav v času odraščanja od 10. do 20. leta, govorim na
                  splošno.</p>
               <p>Bistvo moči neke nacije je ravno v tem, da ima izobraženstvo, ki je sposobno tega
                  dialektičnega in analitičnega mišljenja. Tega ne bomo dobili s kumuliranjem
                  znanja. Popolnoma se strinjam, da je znanje nujno potrebno. Toda meni je jasno, da
                  je znanstveno oziroma kreativno delovanje, sestavljanje in kombiniranje elementov,
                  pri čemer niti točno ne vemo, kako ti procesi tečejo. Ampak vendarle, če teh
                  elementov ni, nimaš kaj sestavljati in razstavljati. To je popolnoma jasno. Toda
                  kreativno delo je bistveno več kot samo kumulacija znanja. Če mladega človeka mi
                  ne naučimo tega, potem je izgubljen. Tukaj pa lahko govorim iz svoje lastne
                  prakse. Ko sem bil profesor na pravni fakulteti, sem se stalno soočal s tem
                  deficitom v sposobnosti analitičnega kritičnega mišljenja. Zato smo mi
                  spreminjali, naj se omejim samo za svoje področje, pravno fakulteto bolj za pravni
                  tehnikum kot pa za pravno fakulteto. Mi smo vzgajali, da ne bom mogoče še koga
                  užalil, bolj pravne obrtnike, kot pa kreativne pravnike prav zaradi tega, ker
                  gimnazije nismo imeli, ki naj bi ljudi usposobila za tak način umskega dela. Tudi
                  iz lastne prakse lahko povem.</p>
               <p>Po tej svetovni vojni cela vrsta naših ljudi ni mogla zaradi vojne opraviti
                  rednega šolanja. Potem smo tem ljudem dali možnosti, da so se naknadno izobrazili.
                  Pa ne s kakšnimi kratkimi</p>
               <p>kurzi. Tudi ljudje, ki so v celoti potem opravili vse izpite, vse religioznosti
                  šole. Nikoli več niso to postali intelektualci. Način njihovega mišljenja je bil
                  popolnoma drugačen in moč našega naroda je bila ravno v bogastvu teh ljudi,
                  sposobnih kritičnega mišljenja. Tudi naša osamosvojitev pravzaprav, nosilec naše
                  osamosvojitve in tudi formiranje nacionalne zavesti, za razliko z drugimi
                  evropskimi narodi, ni bilo meščanstvo, ampak je bila naša kulturniška elita, mi
                  smo preko kulture postali to, kar smo.</p>
               <p>To postavljam bolj kot vprašanje. Zakaj, ali so kakšni posebni razlogi, ki jih
                  mogoče ne poznam? Mi ukinjamo ta sistem šolanja. Se pravi, da mi onemogočamo
                  človeku, da bi organsko zrasel v kritičnega, analitičnega intelektualca. Ne bi bil
                  rad žaljiv, ampak poglejte, v prejšnjem sistemu smo se soočali ravno s koncepti,
                  češ mi nočemo več imeti tega intelektualca, mi hočemo drugače formiranega človeka.
                  Če mi lahko postrežete z argumentom, da je to zastarelo mišljenje in me v to
                  prepričate, bom absolutno umaknil svoje poglede in jih spremenil, ampak zaenkrat v
                  tem sistemu, ki je sedaj predložen, enostavno tega najbolj pomembnega elementa ni.
                   </p>
               <p>Če govorimo danes o ekologiji, če govorimo o potrebi, da pametno ravnamo z
                  omejenimi dobrinami, naravnimi dobrinami, s prostorom itd., potem je še kako
                  pomembno, da najbolj gospodarno ravnamo s tistim kapitalom, ki je najbolj
                  pomemben, to je s človeško pametjo. Tukaj pa se obnašamo, kot da je to
                  brezvrednostna sestavina. In dejansko mislim, da problem nas kot nacije je, kako
                  do maksimuma izkoristiti svoje intelektualne potenciale. To mogoče zveni kot
                  fraza. Ampak vendarle, to lahko storimo samo s tem, da mi že v zelo zgodni dobi
                  začnemo pri ljudeh vzgajati to kritično mišljenje, ta analitični pristop k
                  stvarem. Pravim še enkrat, to ni kumulacija znanja, čeprav gre  velikokrat za te
                  potrebe, to je drugačen pristop, drugačen način do problemov.</p>
               <p>Mnogi smo bili pred različnimi nalogami, kjer ni bila važna tvoja prvotna
                  izobrazba, tudi fakultetna izobrazba. Ti si bil sposoben soočati se s problemi, če
                  si bil usposobljen za ta kritičen način mišljenja. To je koncem koncev, če stvar
                  še na politično plat obrnem, kar mi je sicer zoprno, samo tako oblikovan človek je
                  lahko tudi resnični nosilec demokratične družbe. In če teh ljudi ne bomo imeli,
                  potem je meni popolnoma jasno, da tudi demokracije nikoli pri nas ne bo, če ne
                  bomo imeli takega sistema in na drugi strani. Izgleda mogoče zelo megalomansko
                  rečeno, ob sistemu vzgoje in izobraževanja, kar pojmujem kot enoto, jaz si ne
                  morem predstavljati izobraževanja brez vzgoje in obratno, se mi opredeljujemo o
                  vprašanju, ali hočemo ohraniti in naprej razvijati to, kar smo dosegli z našo
                  osamosvojitvijo. Izgleda zelo patetično rečeno, pa vendarle, za to gre v bistvu
                  pri tej stvari. Hvala lepa.</p>
            </sp>
            <sp xml:id="SDZ1-Redna-29-1995-02-21.sp58">
               <speaker>PODPREDSEDNIK MIROSLAV MOZETIČ:</speaker>
               <p>Gospod Kocuvan, razen če imate repliko. Gospod Kocuvan, izvolite.</p>
            </sp>
            <sp xml:id="SDZ1-Redna-29-1995-02-21.sp59">
               <speaker>JOŽEF KOCUVAN:</speaker>
               <p>Spoštovani poslanci, poslanke, predsedstvo, minister in predstavniki Vlade. Ta
                  šolska zakonodaja, kljub temu, da so nekateri trdili, da ne prinaša velikih
                  sprememb, po mojem prinaša velike spremembe, posebej na področju osnovne šole.
                  Mislim, da sprememba, da je devetletno šolanje, potem vstop s šestim letom v šolo,
                  potem dvotirnost šolskega izobraževanja v zadnjih treh razredih, eksterno
                  preverjanje znanja, zaključno preverjanje znanja, potem popravni izpiti, zasebne
                  šole, izobraževanje na domu, so nekatere stvari, ki bistveno posegajo v šolski
                  sistem. In te spremembe so ena izmed takšnih, kot je bila recimo sprememba lokalne
                  samouprave.</p>
               <p>Omenjeno je bilo, da je bila javna razprava široka in da so bili široko vključeni
                  vsi. Torej, po mojih informacijah pa je to, da učitelji, torej tisti, ki bi
                  izvajali ta šolski sistem, niso bili vključeni, prav tako tudi starši ne. Prav
                  tako se ne strinjam s tezami in trditvami nekaterih, ki pravijo, da je šolska
                  zakonodaja dobra zaradi tega, ker stoji za njo bela knjiga, ki je alfa in omega
                  šolske stroke.</p>
               <p>Predlagatelji zakona niso upoštevali v zadostni meri trenutnih razmer v šolstvu.
                  Ob vsem prevelikem sklicevanju na približevanje evropskim šolskim sistemom, pa je
                  zanemarjen nacionalni vidik. To je nujno za ohranjanje nacionalne in pa državne
                  identitete. Tu se globo strinjam z gospodom Peršakom.</p>
               <p>Šolski sistem je preveč usmerjen k pridobivanju znanja, zanemarjeno pa je
                  pridobivanje civilizacijskih kulturnih vrednot. Predlagana zakonodaja prinaša
                  veliko centralizacijo in kopičenje pristojnosti ministra za šolstvo. Tukaj bi
                  zopet lahko navedel nekatere primere, da je tako. Recimo, merilo za postavitev
                  javne mreže šol določa minister oziroma Vlada. Šolsko upravo vodi načelnik, ki ga
                  imenuje minister. Potem postopek strokovnega izobraževanja in pa usposabljanja
                  napredovanja določa minister. Sredstva v skladu s standardi in normativi določa
                  minister. Imenovanje direktorja osnovne šole, torej soglasje daje minister. Dalje,
                  pred sprejemom zakonskih sprememb je potrebno doseči vsesplošen konsenz o reformi
                  izobraževanja ne le v strokovnih krogih, zato naj se s sprejemom te zakonodaje ne
                  hiti. To je bilo tukaj večkrat poudarjeno. Predlagana zakonodaja uvaja preveč
                  zunanjega preverjanja znanja, ki bo povratno vplivalo na večjo potrebo po
                  faktografiji, šola pa bo bolj storilno naravnana, selektivna in za učence manj
                  prijazna. Šola se bo usmerila v eksterno preverjanje, kar pomeni, da se bodo učili
                  za tako imenovane državne teste. Uvajanje novosti naj ne bo nasilno, ampak
                  rezultat preverjenih rešitev.</p>
               <p>Niso dovolj jasne rešitve za izobraževanje posebej nadarjenih in tudi ne za motnje
                  v razvoju, učencev mišljeno. Še vedno obstaja potreba po opredelitvi nacionalnega
                  programa izobraževanja. Država naj prevzame večjo skrb za financiranje vrtcev in
                  nadstandardnih storitev v osnovni šoli. Tu je mišljeno to, kar je bilo že
                  povedano: šola v naravi, kulturni dnevni, športni dnevi, itd. Starši naj imajo
                  večji vpliv na delo v šoli, zato predlagam, da bi morala biti v svetu šole večja
                  udeležba staršev, torej 3, 3, staršev 5. Urediti je treba učno in delovno
                  obveznost učiteljev. Razbremeniti je potrebno učence, prečistiti učni načrt in
                  določiti nižjo učno obveznost. Predlagam, da bi bila ta 25 ur, ostale zadeve pa
                  naj se vključijo v interesne dejavnosti. Omiliti kriterije za ustanavljanje
                  zasebnih vrtcev in šol z vidika večje kvalitete izobraževanja, prevelika zaščita
                  javnih šol. Mislim, da je potrebna konkurenčnost zasebnih šol. Svetovalna služba
                  ima v šoli premajhen poudarek glede na to, da je že v postopku tako imenovani
                  zakon o šolski inšpekciji, je nujno potrebno, da se hkrati pripravlja tudi
                  zakonodaja ali pa nekatere rešitve, ki bi bile bolj opredeljene v tej zakonodaji,
                  kar se tiče svetovalne službe. Prav tako bi bilo potrebno - moje mnenje - o
                  koncesijah bi moral biti poseben zakon, ki bi natančno opredelil, kaj mora storiti
                  koncesionar, da bo lahko pridobil koncesijo. Hvala lepa.</p>
            </sp>
            <sp xml:id="SDZ1-Redna-29-1995-02-21.sp60">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Rupel.</p>
            </sp>
            <sp xml:id="SDZ1-Redna-29-1995-02-21.sp61">
               <speaker>DR. DIMITRIJ RUPEL:</speaker>
               <p>Spoštovani gospod predsedujoči, spoštovane kolegice in kolegi. S tem zakonom sem
                  povezan mogoče še nekoliko bolj kot drugi kolegi, ker sem pač predsednik Odbora za
                  kulturo, šolstvo in šport in sem bil prav pri teh zadnjih opravilih, odkar je
                  zakon prišel v parlament, ves čas zraven in moram reči, da biti zraven pri tem
                  zakonu, ni bila niti duševno niti fizično lahka reč. Priprave za to današnjo sejo
                  so trajale precej časa. Razprave so bile, moram reči, precej izčrpne in precej so
                  šle tudi v podrobnosti. Jaz verjamem, da bomo, ko bomo prišli do posameznih
                  zakonov, seveda govorili zelo precizno, zelo podrobno o členih itn. Jaz upam, da
                  je naš odbor sicer že pripravil ustrezne podlage za to, da se bo dalo po čim
                  krajšem postopku odločati tudi o zadevah, ker so stvari pripravljene na tak način,
                  da se je mogoče odločati za ali proti. Ampak sedaj smo pri tej splošni razpravi,
                  ki je uvod v postopek odločanja in uvod v to, da Slovenija dobi drugačno
                  zakonodajo na področju šolstva, drugačno od tiste, ki smo jo poznali prej in ki je
                  bila dejansko produkt usmerjenega izobraževanja in vsega tistega, kar je z njim
                  povezano.</p>
               <p>Verjamem, da smo to pot svojo nalogo dobro izvršili. Imam občutek, da smo se
                  potrudili, ko smo o teh zakonih razpravljali in ko smo pravzaprav razpravljali o
                  vseh važnih konceptualnih in tudi ideoloških in drugih vrednostnih vprašanjih, o
                  katerih je bilo malo prej govora. Ne spomnim se, odkar sem tukaj v parlamentu,
                  nekateri kolegi so dalj časa v parlamentu kot sam, vendar se ne spominjam, da bi
                  se kateremukoli zakonu s takšno skrbjo posvečali, kot smo se temu. Če pustim
                  tisto, kar je naredilo ministrstvo, preden je zakon poslalo v proceduro, smo mi
                  sedeli na naših odborih v zvezi s tem zakonom čistega časa 10 ur, posvetovali smo
                  se z mnogimi ustanovami, ki delujejo na področju šolstva, naša služba za
                  zakonodajo je dajala zelo precizne smernice naše razprave in tako naprej. Tukaj, v
                  tej dvorani smo imeli, spomnite se nekateri, bila je nabito polna, razpravo o
                  reformi in o tem, kaj prinaša.</p>
               <p>Mislim, da smo opravili svoje delo dobro in odločitev oziroma mnenje, ki smo ga
                  lahko razbrali iz vseh teh razprav, kljub temu, da so bili tudi kritični poudarki,
                  v principu je bilo nesporno pozitivno. To, kar je javna razprava prinesla doslej,
                  tudi v tej dvorani, je bilo nesporno pozitivno. Tako, da imam kar dober občutek,
                  ko se pojavljam v tej uvodni razpravi, in ko o tem zakonu oziroma o tem paketu
                  zakonodaje razpravljam. Mislim, da smo svoje delo dobro opravili, in da bo stvar
                  stekla tako, kot je bilo predvideno. Mislim, da smo na začetku zelo važne faze
                  naše politične transformacije. Dejansko gre za važno poglavje našega družbenega,
                  političnega presnavljanja, reforme. Šolstvo je dejansko, kot so poprejšnji govorci
                  opozorili, eno ključnih področij socializacije, eno ključnih področij, na katerem
                  seveda država na nek način skrbi s svojimi ukrepi, usmerja dejavnosti, na katerem
                  skrbi tudi za ustrezno raven, skrbi za to, da se mlada generacija kolikor toliko
                  spodobno pripravi za življenje, da ne filozofiram naprej.</p>
               <p>Je pa takole in to bi rad sedaj posebej poudaril in s tem pravzaprav končam tisti
                  uvodni del, v katerem sem hotel povedati, da je bilo vendarle opravljeno neko
                  pomembno delo, in da nas čaka od sedaj naprej, upam vendarle, lažji del, je pa
                  takole. Poglejte, pa ne mislim, nisem koncipiral tega, kar mislim sedaj povedati,
                  kot polemiko. Bilo je takole, da je dejansko v prejšnjih časih, kot je bilo prej
                  rečeno, kultura bila tista, v kateri je Slovenec in v kateri je slovenski narod
                  ohranjal svojo identiteto. Dejansko je bila kultura, je bila tudi še posebej
                  umetnost, še posebej literatura in o tem smo brali in pisali in tako naprej, tisto
                  mesto, kjer so Slovenci v pomanjkanju državnosti in pomanjkanju demokratičnih,
                  političnih institucij ustvarjali svojo državnost in na nek način poskrbeli za to,
                  da je ta identiteta tudi narasla do tiste visoke in spodobne mere, ki nam
                  zagotavlja, da danes s to državo kolikor toliko spodobno tudi upravljamo. Na nek
                  podoben način kot kultura v tem širšem smislu, ali pa kot umetnost v nekoliko
                  ožjem smislu, je pa tudi šola tisti prostor, v katerem je Slovenec in je slovenski
                  narod ohranjal svojo identiteto. Spomnite se dolge in obširne in naporne razprave
                  o skupnih programskih jedrih, ki je bila neke vrste sprožilec nekega važnega
                  političnega dogajanja pri nas. Tista šolska jedra so pravzaprav bila neke sorte
                  katalizator za nacionalno občutje na Slovenskem. Mi nismo imeli kakšnih drugih
                  pomembnejših vzvodov na razpolago, s katerimi bi lahko državi sporočali svoje
                  nezadovoljstvo, ali pa svojo pripravljenost, da vzamemo stvari v svoje roke, ampak
                  je bila to recimo šolska problematika. Torej, šola in kultura sta bili tisto
                  mesto, kjer so se Slovenci identificirali in pripravljali za svojo zrelo državno
                  življenje. Moja teza je, da na nek način danes država vendarle, ne popolnoma,
                  ampak na nek način, do neke mere, v nekaterih važnih dimenzijah zapušča področje
                  kulture in področje šolstva in tista področja, kamor smo se zatekali v pomanjkanju
                  boljših vzvodov, ali pa, ker smo imeli takšne razmere, kakršne smo imeli. Nekaj
                  časa smo imeli Avstrijo, potem smo imeli Jugoslavijo, potem smo imeli diktaturo,
                  potem smo imeli komunizem itd. Vedno nam je nekaj manjkalo. Mislim, da smo danes
                  prvič v svoji zgodovini v tistem položaju, ko lahko razpravljamo, in to se mi zdi
                  važen poudarek, o šolstvu in o kulturi na nek sproščen način, podobno kot o njima
                  razpravljajo drugi Evropejci. Zaradi tega se mi zdi zelo važno upoštevati pri tej
                  razpravi evropske standarde.</p>
               <p>Čutim in slišim nekatere poudarke, češ šola je sedaj tisto mesto, kjer je treba
                  ohranjati slovenski narod. <stage>(Ne.)</stage> Gospe in gospodje, ni šola tisto
                  mesto, kjer je treba ohranjati slovenski narod. Država je tisto mesto, kjer
                  skrbimo za narodno identiteto in kjer ohranjamo slovenski narod za prihodnje
                  generacije itd. in upam, da bo ta država uspešna.</p>
               <p>Mešati razprave, ki smo jih poznali pred petimi ali desetimi leti z razpravami, ki
                  jih vodimo danes, po moji sodbi ni ustrezno.</p>
               <p>Sedaj pa nekaj drugega. Šola kot kovačnica nacionalnih vrednot ali šola kot šola
                  evropejstva, to je zelo važna dilema. Tega vprašanja ne bi podcenjeval. Gotovo
                  mora šola biti, po nekaterih definicijah je šola biološki aparat države. Gotovo
                  mora šola še nekaj tega vsebovati in mora vzgajati k temu, da naslednje generacije
                  ne izgubijo tega, kar je naša generacija s trudom pridobila. Vendarle šola ne more
                  biti samo to oziroma ne more biti to na takšen način, ki bi bil povsem drugačen
                  kot je v drugih državah in kot je danes na evropskem prizorišču. Mi bomo v
                  prihodnjih letih gotovo negovali slovenstvo, gotovo branili slovenstvo, upam, da
                  rajši v tem parlamentu in skozi vse mogoče instrumente, ki so v moderni državi na
                  razpolago, ne verjamem pa, da bo treba dejansko v šoli ali s korenčkom ali s
                  palico ali na kakšen drugačen način ubijati otrokom ljubezen do domovine. Mislim,
                  da to ne bo potrebno. Upam, da to ne bo potrebno in v zvezi s tem opozarjam na to,
                  da bomo mi čez nekaj let se znašli pred nalogo, da naša šola vzgaja ne samo
                  Slovence in dobre Slovence in Slovenke, ampak da vzgaja tudi dobre Evropejke in
                  Evropejce. Mi se moramo soočiti s tem, da bodo naše šole morale vzgajati in
                  izobraževati takšne ljudi, ki bodo lahko jutri nastopali v Evropski uniji in v
                  Evropskem parlamentu, v Evropskem svetu, na pogajanjih z drugimi državami, ki se
                  bodo pogovarjali s predstavniki drugih držav o vseh mogočih zadevah, od šolstva do
                  vodovoda, če hočete itd.</p>
               <p>Govoriti o tem, da bi naša šola morala biti drugačna od drugih šol, nekaj takih
                  razprav sem slišal v odboru in smo se o tem že sporazumeli, to bi se mi zdelo
                  napačno. Kaj je tisto, kar je za evropejstvo in kar je za evropejsko šolo danes
                  bistvenega pomena? Vsi, ki hodite okrog in ki berete časopise in ki se s temi
                  stvarmi ukvarjate, se boste spomnili, da so stvari, s katerimi se Evropa ukvarja
                  in s katerimi se ukvarja evropska šola, vprašanje multikulturnosti, vprašanje
                  strpnosti do drugače mislečih, vprašanje strpnosti do drugih nacionalnosti, do
                  drugih etničnih skupnosti, do drugih narodnostih skupnosti, do manjšin itd. Ko bi
                  šola, in to je njena prva naloga, ko bi šola znala izobraziti, mladim ljudem na
                  nek način prinesti ustvarjalnost, jih navaditi na to, da bodo ustvarjalni, da bodo
                  samostojni, da bodo mislili s svojo glavo, da bodo mislili analitično, profesor
                  Bučar je o tem govoril, in s tem se popolnoma strinjam, takrat, ko bodo ljudje
                  ustvarjalni in odprte glave in pripravljeni za inovativnost in za, bi rekel
                  dojemanje kompliciranih procesov, ki jih moderni čas prinaša. Takrat seveda bodo
                  tudi strpni, takrat bodo tudi seveda imeli posluh za drugače misleče, takrat bodo
                  tudi imeli posluh za drugačne narodne skupnosti in bodo seveda imeli globoko v
                  srcu, bi rekel v najsvetlejšem predelu svojega srca vsajeno ljubezen do svoje
                  domovine. Jaz se seveda za to nič ne bojim. Mislim pa seveda, prvič, dve stvari
                  bom še povedal. Prvič, da je to, kakšna ta šola bo, bolj kot od tega zakona
                  oziroma od te zakonodaje, ki jo danes obravnavamo, bolj kot od tega odvisno od
                  kadrovske politike, od učiteljev, od ljudi, ki bodo v šolah delali, bo bolj
                  odvisno od tega, koliko bomo te učitelje plačali, ali bo družba znala zgraditi
                  ustrezen vrednostni, vrednotni odnos do ljudi, ki učijo v šolah, ali pa jih bo
                  obravnavala tako, družba namreč, učitelje, kot jih je obravnavala v preteklih
                  časih, ko so bili bodisi, da tako rečem, zvočniki za vladajočo ideologijo, ali pa
                  pravzaprav neke sorte reveži, ki se morajo ukvarjati z neposlušnimi otroki in ki
                  bežijo s teh poklicev, kadar morejo in ki se odločijo za kaj bolj pametnega, če je
                  le mogoče. Torej to mislim, da je bistveno in drugo kar je bistveno, je po moji
                  sodbi to, da se odpremo evropskim modelom, da priznamo evropske modele kot svoje
                  modele in tu je bela knjiga tako zelo pomembna, ker dejansko je črno na belem
                   napisano. V beli knjigi je črno na belem napisano, od kod so ti modeli, po
                  katerih modelih so se predlagatelji zgledovali in kaj je sedaj tisto, kar ta
                  zakonodaja prinaša.</p>
               <p>In dajmo si biti na jasnem. Ta zakonodaja odpravlja tisto, bi rekel navlako, ali
                  pa tisto šolo, ki smo ji rekli usmerjeno izobraževanje in ki je v bistvu bila
                  ideološki aparat socialistične samoupravne ali pa ne vem kakšne države in dobivamo
                  šolo, kjer je na najbolj pomembnem mestu zapisan nek člen, ki se mu reče
                  avtonomija šolskega prostora. In mi se moramo prav skoncentrirati na debato o tem,
                  ali želimo avtonomen šolski prostor, ali želimo šolo kot avtonomen prostor, ali
                  želimo šolo kot prostor, kjer se bodo ljudje dejansko lahko ustvarjalno razvijali,
                  ali pa želimo morebiti okna, skozi katera prodira evropska svetloba tudi malce
                  zamračiti ali pa prebarvati s kakšnimi našimi narodnimi motivi, pa reči, ne ne,
                  naša šola mora biti pa nekoliko drugačna od tiste šole, ki jo poznajo drugje, naši
                  otroci so malo drugačnih od drugih otrok, so bolj občutljivi, mi smo majhen narod,
                  moramo nek poseben model za to šolo itn. Ne, jaz sem zato, da imamo tak model kot
                  ga imajo drugod. Gre za to, da dejansko naše šolske razprave in našo šolsko
                  zakonodajo in našo šolsko ureditev odpremo v evropsko smer. Edino na ta način bomo
                  lahko zavarovali našo državo in bomo lahko zavarovali našo narodnost, lahko
                  zavarovali naše strateške in vitalne interese. Na nek način je temu, ta razprava,
                  če prav razumem, posvečena.</p>
            </sp>
            <sp xml:id="SDZ1-Redna-29-1995-02-21.sp62">
               <speaker>PODPREDSEDNIK MIROSLAV MOZETIČ:</speaker>
               <p>Mislim, da ima sedaj dve repliki, gospod Bučar in pa gospod Janez. Prosim,
                  proceduralno. Izvolite! Gospod Bučar in pa gospod Janez Podobnik, proceduralno,
                  izvolite. Gospod Bučar, samo trenutek. Podobnik ima proceduralno.</p>
            </sp>
            <sp xml:id="SDZ1-Redna-29-1995-02-21.sp63">
               <speaker>JANEZ PODOBNIK:</speaker>
               <p>Se opravičujem, da nastopam s proceduralnim predlogom po tej tehtni razpravi dr.
                  Rupla, toda če bomo res čez dobre pol ure pričeli z izredno sejo, potem bi imel
                  predlog, da prekinemo, da se lahko vsaj nekoliko pripravimo poslanci. Mi smo danes
                  dobili zakon. Sicer ne vidim možnosti, da bomo danes imeli izredno sejo Državnega
                  zbora. Imel bi predlog, da prekinemo sejo in da, seveda, da bi po tej repliki šli,
                  potem pa prekinemo in da se lahko pripravimo na izredno sejo. Hvala.</p>
            </sp>
            <sp xml:id="SDZ1-Redna-29-1995-02-21.sp64">
               <speaker>PODPREDSEDNIK MIROSLAV MOZETIČ:</speaker>
               <p>Gospod Podobnik, jaz sem gledal skozi na uro in računal sem ob pol prekiniti, tako
                  da je ta predlog, mislim brez da o njem glasujemo. Gospod Bučar ima besedo.</p>
            </sp>
            <sp xml:id="SDZ1-Redna-29-1995-02-21.sp65">
               <speaker>DR. FRANCE BUČAR:</speaker>
               <p>Čisto kratko pojasnilo je vendarle potrebno o tej stvari. Če govorimo zgolj o
                  slovenski nacionalni zavesti in o slovenstvu, mislim, da je popolnoma jasno, da je
                  slovenska kultura del evropske kulture. Tukaj ni nekega antagonizma. Češ, moramo
                  se odpreti Evropi in pustimo enkrat tule slovensko pri miru. Jaz se popolnoma
                  strinjam, da slovenska ni več tista v preteklem stoletju, ki so, malo
                  parafraziram, ki je bil simbol slovenske družbe kmet, ki je kaj jaz vem pozimi za
                  pečjo sedel, pa suhe hruške grizel pa Mohorjeve bukve bral, kajne. Jasno, tega ni
                  več, ampak dejstvo pa je, da imamo Slovenci svojo kulturo, ki je evropska kultura
                  in se nam ni treba popolnoma nič sramovati in mi se bomo v Evropo obračali takrat,
                  če bomo slovensko kulturo, ki je evropska kultura, negovali in naprej razvijali.
                  Mislim, da je to zelo potrebno vedeti in ne nam umetno zabijati v glavo kompleks
                  manjvrednosti, češ čim je slovenska kultura, je pa nekaj manjvrednega. Mi se
                  moramo odpirati Evropi. Tudi Evropa se ima od Slovencev marsikaj naučiti.</p>
            </sp>
            <sp xml:id="SDZ1-Redna-29-1995-02-21.sp66">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peršak.</p>
            </sp>
            <sp xml:id="SDZ1-Redna-29-1995-02-21.sp67">
               <speaker>ANTON PERŠAK:</speaker>
               <p>Jaz se oglašam dodatno zaradi tega, ker je najbrž del diskusije gospoda Rupla
                  referiral na tisto, kar sem tudi jaz govoril ne samo danes, ampak tudi na
                  odboru.</p>
               <p>Rad bi povedal naslednje. Najbrž se da tisto, kar sem govoril jaz ali pa še kdo,
                  razumeti zelo radikalno, kot se da seveda tudi to, in jaz bi rad opozoril predvsem
                  na to, da se da to, kar je govoril gospod Rupel, razumeti tudi zelo radikalno in
                  na nek način nevarno. Da se razumeti kot neko novo obliko internacionalizma. Mi
                  smo nekoč imeli internacionalizem z določenim pridevnikom, v imenu katerega smo se
                  določenim ljudem odpovedovali in jih nekako zatirali, tlačili itd. Nevarno bi
                  bilo, da bi se nam zgodilo v imenu želje po modernizaciji itd., še enkrat
                  isto.</p>
               <p>Sedaj bom malo ponovil, kar je z drugimi besedami povedal tudi gospod Bučar. Ne
                  gre zato, da bi naša šola bila nacionalistična ali pa nacionalna ali pa da bi
                  sedaj mi želeli ostati nekje za plankani, ampak gre za to, da najbrž vsaka družba,
                  če hoče biti družba, mora imeti nek svoj temelj, neko svojo podstat. To ne pomeni
                  zaprtosti ali česarkoli. Ampak bojim se pa tega, da bi mi v želji po tem, malo bom
                  nalašč karikiral, da bi bili evropski, da bi bili moderni, pravzaprav v Sloveniji
                  naredili ameriško šolo ali pa francosko šolo ali pa ne vem kakšno. Prepričan sem,
                  da se evropske šole razlikujejo med seboj tudi po tem, da ima francoska šola
                  nedvomno obeležje francoskosti, da tako rečem, pa evropska. Nemška nedvomno beleži
                  tudi nemškosti v tistem delu, o katerem sem, upam, jaz med drugim tudi govoril.
                  Zato gre, vemo pa, da na svetu obstojajo sistemi, politični, ki na nek način
                  izvažajo svoje šolstvo. Vi vsi ste brali recimo o tem, kako Japonska na nek način
                  skozi izvažanje svoje znanosti, tudi svojega izobraževanja na nek način kolonizira
                  recimo, ne vem, sedaj bom rekel afriške dežele, ker jim ob tem, da jim ponuja
                  proizvode, ponuja tudi japonske sisteme izobraževanja, japonsko znanost in
                  nenazadnje japonski način mišljenja, kolikor se to seveda da. Jaz sedaj nalašč
                  pretiravam pa karikiram, ampak, če bi se odločili za nekaj takega, bi bilo najbrž
                  napačno. Ne dvomim oziroma ne želim pripisati, da ima predlagatelj to željo, vidim
                  pa v določenih določbah in o tem sem govoril na odboru in tukaj, nekakšen strah
                  pred nekaterimi formulacijami. Ali bi se zdele mogoče komu patetične ali
                  sentimentalne, če bi se govorilo tako, kot je bilo rečeno v ljubezni do domovine
                  in zaradi tega se je nekako predlagatelj izognil tem formulacijam. Mislim, če
                  gremo gledati zakonodajo kakšnih drugih držav, da bi marsikaj od tega našli.
                  Hvala.                          </p>
            </sp>
            <sp xml:id="SDZ1-Redna-29-1995-02-21.sp68">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Rupel.</p>
            </sp>
            <sp xml:id="SDZ1-Redna-29-1995-02-21.sp69">
               <speaker>DR. DIMITRIJ RUPEL:</speaker>
               <p>Spoštovani gospod predsedujoči, spoštovane kolegice in kolegi! Spomnil bi vas, da
                  so naši predniki ljubili svojo domovino in so hodili v tuje šole in da so tisti,
                  ki so največ na svoji koži protislovenskega izkusili, bili najboljši Slovenci itd.
                  Ne bi želel zelo daleč iti s to debato. Že tako kot je koncipirano, ne pelje
                  nikamor. Mislim, govoriti o tem, da je mogoče interpretirati to, kar sem rekel,
                  kot zavzemanje za internacionalizem, mislim, to je podtikanje.</p>
               <p>Bi pa rad tole povedal, samo en stavek v pojasnilo, kaj sem hotel povedati, saj
                  mislim, da v bistvu spora ni me profesorjem Bučarjem in menoj. Samo poglejte,
                  nekaj korakov naprej pa je treba narediti. Ko sem delal na Ministrstvu za zunanje
                  zadeve, sem en velik del svojega časa porabil za to, da sem korigiral pisma, ki so
                  jih pisali moji sodelavci, prevajalci, strokovnjaki in tako naprej, ampak tista
                  pisma, vsaj dokler se nismo navadili drug drugega, niso bila za v tujino. So bila
                  za domačo rabo. Niso bila primerna za to, da bi jih poslal na kakršenkoli evropski
                  naslov, žal moram to reči. Sedaj sem na nekem drugem položaju, kjer imam spet
                  podobne probleme s pismi v tujih jezikih. Kaj hočem povedati? Hočem povedati to,
                  da želim, da bi bila ta šola dobra in da bi se ljudje v tej naši šoli naučili vsaj
                  tako dobro tuje jezike, kot se jih učijo v drugih evropskih šolah, da se naučijo
                  vsaj tako dobro izdelovati stroje ali pa razumeti stroje ali pa razumeti pojave,
                  razumeti fiziko, kemijo in tako naprej, kot se to naučijo v drugih šolah. To je
                  tisto, kar imenujem evropeizacijo te šole. Ne želim, da bi bili naši ljudje
                  obvarovani pred vetrovi širnega sveta. Tisti, ki so zavarovani, in ki so v vati
                  zrasli, tisti niso ničesar vajeni in ne bodo ničesar dosegli v svojem življenju,
                  to vsi prav dobro vemo. Potrebno je konec koncev reči, da smo sedaj Slovenci
                  normalen narod, da nismo več narod, ki ga je treba dati pod posebno zaščito ali
                  pa, ne vem, mu dati neke popuste. <stage>(Ne.)</stage> Nobenih popustov ne
                  potrebujemo več in dajmo se že enkrat iti evropsko življenje tako, kot se spodobi
                  v normalni državi. To je vse, kar sem hotele povedati in upam, da se moji
                  predgovorniki vendarle s tem lahko tudi strinjajo. Hvala.</p>
            </sp>
            <sp xml:id="SDZ1-Redna-29-1995-02-21.sp70">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ivan Sisinger ima besedo.</p>
            </sp>
            <sp xml:id="SDZ1-Redna-29-1995-02-21.sp71">
               <speaker>IVAN SISINGER:</speaker>
               <p>Spoštovani predsedujoči! Bom kratek glede na to, da samo še pet minut manjka do
                  tega časa, ko bi naj prekinili. Rad bi se pridružil seveda tistim razpravam, kjer
                  sem tudi imel sam priliko, da sem pri nekaterih razgovorih o teh paketih šolske
                  zakonodaje sodeloval, bolj poslušal druge, in mislim, da je resnica le v tem, da
                  je prav v tem paketu šolskega zakona bilo v naši javnosti vse od jeseni resnično
                  organiziranih, pa ne mislim samo na parlament, na te razprave, ampak tudi zunaj.
                  Mnoge stranke dobro poznate, ki so bile organizatorji takšnih razprav, vsaj za
                  Maribor lahko to rečem in mislim, da je pravzaprav ta razprava o številnih
                  predlogih, ki so že prišli v tej prvi razpravi oziroma v času te prve razprave, pa
                  še bomo komaj začeli obravnavati stališče in sklepe na posamezne zakone, vendarle
                  dokazujejo, da bomo seveda po končani splošni razpravi lahko sposobni, da bomo
                  sprejeli stališče in sklepe tako matičnega odbora, ki jih predlaga do teh zakonov,
                  do katerih, kot je povedal predsedujoči, gospod Rupel, ni bilo tako lahko in
                  enostavno priti, in da bomo lahko tudi seveda ta stališča in sklepe dopolnili tudi
                  s številnim našim sodelovanjem pismenih predlogov v sami razpravi in se
                  pridružujem seveda tudi tistim, ki ocenjujete, da je ta paket šolske zakonodaje
                  sposoben, da ga sprejmemo v tem prvem branju, sposoben, da ga predlagatelj začne
                  pripravljati za drugo branje, seveda ob upoštevanju teh predlogov, ki so dani.</p>
               <p>Rad bi pa rekel še to. Kar se tiče vprašanja ali v osnovno šolo že s šestim ali
                  sedmim letom, bi rekel sledeče. Če govorimo o tem, da bo devetletno osnovno
                  šolanje po zakonu, to pomeni, da bo tudi vsak star štirinajst let, in ko bo končal
                  poleg osnovne šole še srednjo šolo ali gimnazijo, bo imel že najmanj 19, mnogi že
                  20 let, potem pa nastane vprašanje naše ocene, kaj pravzaprav narediti. Včasih, ko
                  gledamo male vnuke, ali pa svoje otroke, rečemo, pri treh, štirih letih je že tako
                  brihten, da je groza, pri petih letih normalno še bolj, in pri šestih letih že
                  pravzaprav bere časopis. To se pravi, je potem vprašanje, kaj je sedaj šest let.
                  Ali je sedaj čas, da razmislimo, ali naj gre v osnovno šolo ali naj ga imamo še
                  nekaj v mali šoli, v vrtcu. Pridružujem se predlagateljem, da gremo po tem
                  predlogu in lahko bi rekel, če gledam samo svojega vnuka, ki že dve leti, in je
                  šel sedaj v prvi razred, že dve leti bere doma časopis normalno, potem mi ni treba
                  nič razmišljati, ali naj gre v šolo s šestim letom ali ne in da bo končal tam pri
                  20 letih vsaj srednjo šolo ali gimnazijo.</p>
               <p>Kar se pa tiče vprašanja, veste, ko je bilo dosti govora tu o vzgoji. Kakšna
                  vzgoja? Kje naj to vzgojo mladina dobi? Kje naj jo dobi? Mislim, da kar se tiče
                  vzgoje, jo mora otrok dobiti v prvi vrsti doma in potem mora dobiti vzgojo v šoli.
                  Če bi samo gradili, da bo vzgojo dobil v šoli, doma pa te vzgoje ni, takšne kot bi
                  morala biti, potem bi bil defekt jasen in mislim, da se moramo tega odločno
                  zavedati.</p>
               <p>In da končam. Mislim, da se mi ne bomo pri tej zakonodaji spuščali v nobene
                  programe, zato imamo ministrstvo, zato imamo univerze, zato imamo druge
                  institucije, ki programe pripravljajo in se pridružujem tistim, ki pravijo, da je
                  treba dati tem našim kulturnim vrednotam posebna vprašanja v šolskih programih, da
                  je treba dati demokratičnosti te naše družbe in tej vzgoji tudi dovolj prostora v
                  teh šolskih programih, tako na srednjih, višjih in tudi visokih šolah in da je
                  treba v tej smeri namreč delati, da bo tudi ta naša šola takšna, kot sem že na
                  mnogih razpravah tudi slišal. Moram reči, nisem imel osebne prilike, pa sem bil na
                  nekaterih razpravah in slišal silne pripombe, da nimamo prijaznih šol, da nimamo
                  prijaznih vrtcev. Tega za Maribor, pa sem mnogo teh šol v zadnjem času obiskal, še
                  ni dolgo nazaj, ko sem bil v vrtcu in ne samo v enem, nedolgo nazaj sem bil tudi v
                  osnovni šoli, kjer imam prijatelje ravnatelje in jih rad obiščem, pa moram reči,
                  da tudi od otrok ne slišim, nikjer nisem slišal, da je šola tako neprijazna kot bi
                  radi nekateri prikazali tudi v tej razpravi. Mislim, da od primera do primera ni
                  mogoče iti, da pa je včasih mogoče za kakšnega otroka šola neprijazna, je tudi
                  vrtec neprijazen. To je pa poseben primer. Hvala lepa.</p>
            </sp>
            <sp xml:id="SDZ1-Redna-29-1995-02-21.sp72">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali bi še kdo sodeloval v tej splošni razpravi? Če so še
                  razpravljavci, potem bi raje to točko zaključil. Nadaljevali bomo jutri. Sedaj bi
                  imeli odmor do 17.00 ure. Točno ob 17.00 uri bi nadaljevali oziroma začeli z
                  izredno sejo.</p>
            </sp>
            <stage type="time">(SEJA JE BILA PREKINJENA 21. FEBRUARJA 1995 OB 16.25 URI IN</stage>
         </div>
      </body>
   </text>
</TEI>
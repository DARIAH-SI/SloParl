<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <bibl>
               <idno type="custom" subtype="session">7CBDD4CC454AA098C1257832004838E1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=I&amp;type=sz&amp;uid=7CBDD4CC454AA098C1257832004838E1</idno>
            </bibl>
         </sourceDesc>
         <sourceDesc>
            <p>Information about the source</p>
         </sourceDesc>
      </fileDesc>
  </teiHeader>
  <text>
      <body>
         <div>
            <stage>SE JE NADALEJVALA 24. JANUARJA 1996 OB 10.15 URI.)</stage>
            <sp>
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam nadaljevanje 38. izredne seje Državnega zbora Republike Slovenije.</p>
               <p>Obveščen sem, da so zadržani, in se današnje seje ne morejo udeležiti, naslednje poslanke in poslanci: dr. France Bučar, Ivo Hvalica, dr. Leo Šešerko, Miroslav Mozetič, Irena Oman, Vitodrag Pukl in Borut Pahor. Ugotovimo sklepčnost! (65 prisotnih.)</p>
               <p>Ugotavljam, da je Državni zbor sklepčen in lahko odloča.</p>
               <p>Na to sejo so bili povabljeni predstavniki Vlade Republike Slovenije, ki jih lepo pozdravljam.</p>
               <p>Za današnje nadaljevanje 38. izredne seje nam je preostala obravnava prekinjene <title>4. TOČKE DNEVNEGA REDA - to je PREDLOGA ZAKONA O SPREMEMBAH IN DOPOLNITVAH ZAKONA O POKOJNINSKEM IN INVALIDSKEM ZAVAROVANJU</title>.</p>
               <p>Obravnavo te točke dnevnega reda smo zaključili s predlogom poslanske skupine Slovenskih krščanskih demokratov za odmor in sprašujem, ali želi predstavnik poslanske skupine besedo, preden nadaljujemo pri tej točki.</p>
               <p>Izvolite. Besedo ima gospod Lojze Peterle.</p>
            </sp>
            <sp>
               <speaker>ALOJZ PETERLE:</speaker>
               <p>Spoštovani gospod podpredsednik, spoštovane poslanke in poslanci! Mi smo včeraj vzeli odmor zato, da se je poslanska skupina lahko še enkrat natančno pogovorila o temi oziroma problematiki, o kateri se tukaj odločamo. Ugotovili smo, da je seveda prišlo z umikom podpisa oziroma besede, ki jo je dala Združena lista v tristrankarskem sporazumu glede tega, do nove situacije. Ugotovili smo, da lahko tak razplet vodi v polarizacijo s socialnimi, gospodarskimi in drugimi posledicami. Preverjali smo, kako je potekalo vse sodelovanje oziroma pogovarjanje med predstavniki Vlade in upokojenci in ugotovili, kot je ponovno, kot je včeraj že predsednik Odbora za socialno politiko oziroma zdravstvo, družino in delo pojasnil v tej hiši, da ni bilo povsem jasno, kaj vse pomenijo vladni predlogi oziroma vladni amandmaji.</p>
               <p>Mi mislimo, da bi bila lahko zelo škodljiva pot, po kateri teče sedaj ta razprava, ki bi vodila v polarizacijo in ki ne bi upoštevala vseh segmentov slovenske družbe, kajti rešitev takšna ali drugačna zadeva tudi delavce, zadeva tudi druge sloje. Mi smo za to, da najdemo socialno uravnoteženo rešitev, ki ne bo imela takih posledic, o katerih sem govoril. Naši pogovori z upokojenci nam govorijo, da tam niso absolutno na pozicijah, iz katerih se ne bi dalo pogovarjati. Mislimo, da na dosedanjih pogovorih tudi niso bile izčrpane vse možnosti, zato predlagamo, da se vendar naredi še en poskus. Mislimo, da bi bilo modro poskusiti še enkrat uskladiti stališča in predlagamo, da se na tem usklajevanju, ki ga je mogoče opraviti danes dopoldne, dobijo predsednik Vlade, ministrica za delo gospa Klinarjeva, minister Gaspari, ki pozna podrobne finančne zadeve, s strani Državnega zbora predsednik Odbora za zdravstvo, delo, družino in socialno politiko in seveda predstavniki upokojencev. Mislimo, da bi nam bilo po tem ponovnem poskusu usklajevanje lahko neprimerno lažje in računamo na to, da bi bilo možno doseči kompromis, ki ne bo vodil v nepotrebno polarizacijo. Sedaj mislim, da gre zadeva v to smer. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Včeraj smo zaključili razpravo s tem pojasnilom o odmoru. Prehajamo k glasovanju o amandmajih. ...(Pripombe iz klopi.)...</p>
            </sp>
            <sp>
               <speaker>ALOJZ PETERLE:</speaker>
               <p>Spoštovani! Se opravičujem, ker nisem dal proceduralnega predloga. Predlagam v imenu poslanske skupine SKD, da si vzamemo odmor, da bi lahko opravili to usklajevanje oziroma ta pogovor.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala. Torej predlog za usklajevanje je bil podan že prej, proceduralni predlog za odmor pa sedaj in jaz predlagam, da sejo nadaljujemo ob 12. uri. Poslanska skupina Slovenskih krščanskih demokratov je ponovno predlagala odmor. V skladu s poslovnikom ga odrejam. Ob 12. uri nadaljujemo z delom.</p>
            </sp>
            <stage>(Seja je bila prekinjena ob 10.21 uri in se je nadaljevala ob 12.12 uri.)</stage>
            <sp>
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje! Nadaljujemo z delom Državnega zbora. Ugotovimo sklepčnost! (63 prisotnih.) Državni zbor je sklepčen in lahko odloča. Prekinili smo pri 4. točki dnevnega reda na osnovi prošnje za prekinitev zaradi posvetovanja v poslanski skupini in sprašujem predstavnika poslanske skupine Slovenskih krščanskih demokratov, če želi besedo? Gospod Lojze Peterle ima besedo v imenu poslanske skupine. Izvolite.</p>
            </sp>
            <sp>
               <speaker>ALOJZ PETERLE:</speaker>
               <p>Spoštovani gospod podpredsednik, spoštovane poslanke in poslanci! Sedaj še tečejo pogajanja, ki smo jih predlagali prej in mislim, da bi bilo modro počakati na izid tega. Poučen sem, da bi približno pol ure še potrebovali in mislim, da je prišlo do nekaterih premikov, ki govorijo o boljši situaciji, zato predlagam, da bi podaljšali ta odmor do izida teh pogovorov.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala. Da ne bo nesporazumov, mi dovolite - glede na to, da je bilo nekaj vprašanj že prej, češ, da je ena poslanska skupina, kar se še ni zgodilo, dvakrat zapovrstjo predlagala odmor. Ne vem, če se je to že kdaj zgodilo ali ne, ampak v vsakem primeru vam bom prebral 72. člen in potem na ta predlog odločil. 72. člen pravi takole: "Predsedujoči lahko med sejo prekine delo Državnega zbora in določi, kdaj se bo nadaljevalo. Predsedujoči prekine delo Državnega zbora, če to zahteva poslanska skupina zaradi posvetovanja v skupini." Kot vidite, tu ni nikakršnih omejitev. "Predsedujoči prekine delo Državnega zbora, če se ugotovi, da seja ni več sklepčna, če so potrebna posvetovanja, če je treba dobiti mnenja delovnih teles ali Vlade in v drugih primerih, kadar tako sklene Državni zbor. Če je delo Državnega zbora prekinjeno zato, ker seja ni več sklepčna, sklepčnosti pa ni niti v nadaljevanju seje, predsedujoči sejo za ta dan konča." Jaz razumem predlog, do katerega je prišlo zdaj, ki ga je podal gospod Peterle, kot predlog za prekinitev po tretjem odstavku tega člena, zato dajem predlog za prekinitev na glasovanje, ker gre za posvetovanja. Ugotovimo sklepčnost! (65 prisotnih.)</p>
               <p>Kdo je za? (57 poslancev.) Je kdo proti? (6 poslancev.)</p>
               <p>Ugotavljam, da smo predlog za prekinitev sprejeli.</p>
               <p>S tem prekinjam izredno sejo, ki jo bomo nadaljevali ob 14.00 uri. Hvala.</p>
            </sp>
            <stage>(Seja je bila prekinjena ob 12.17 uri in se je nadaljevala ob 14.08 uri.)</stage>
            <sp>
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje nadaljujemo z delom. Ugotovimo prisotnost v dvorani! Še vedno ugotavljamo prisotnost v dvorani! Še vedno ugotavljamo prisotnost! (69 poslank in poslancev.) Državni zbor je torej sklepčen in lahko odloča.</p>
               <p>Vračam se na točko, kjer smo prekinili z glasovanjem Državnega zbora zaradi potrebe po posvetovanjih, skratka v skladu s tem tretjim odstavkom 72. člena in sprašujem, kdo lahko poroča o tem, kar se je dogajalo v času prekinitve? Ne, kaj se je v njej dogajalo, kaj se je sicer dogajalo v zvezi s točko dnevnega reda. Gospa ministrica ima besedo.</p>
            </sp>
            <sp>
               <speaker>RINA KLINAR:</speaker>
               <p>Hvala lepa gospod podpredsednik. Glede na to, da bi lahko verjetno gospod Kociper podrobneje pojasnil tudi kaj, kako so potekala pogajanja. Glede na to, da je bilo temeljito razpravljano tudi o dodatnih možnostih, Vlada predlaga, ker je seja ob 14.45, da se seveda to dejstvo upošteva, zato da bi lahko potem nadaljevali razpravo na to temo.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Bom dal na glasovanje, tako kot sem dal prej na glasovanje. Velja 72. člen tako kot vedno in dajem na glasovanje predlog, da se seja nadaljuje potem ob 16. uri.</p>
               <p>Dajem na glasovanje proceduralni predlog, da se seja prekine in se delo nadaljuje ob 16. uri. Ugotovimo sklepčnost! (58 prisotnih.)</p>
               <p>Kdo je za? (43 poslancev.) Je kdo proti? (21 poslancev.)</p>
               <p>Ugotavljam, da je ta sklep sprejet.</p>
               <p>Delo bomo torej nadaljevali ob 16. uri. Ste vi želeli, gospod Tone Peršak, dati proceduralni predlog? Gospod Zmago Jelinčič ima proceduralni predlog. Počakajte, da slišimo ostale proceduralne predloge.</p>
            </sp>
            <sp>
               <speaker>ZMAGO JELINČIČ:</speaker>
               <p>Ker gre za očitno norčevanje iz dela Državnega zbora, predvsem pa iz opozicije, bi predlagal, da navkljub vsemu blagovolijo gospodje, ki so se pogajali, povedati vsaj, kdo se je pogajal, o čem se je pogajal, s kom se je pogajal in vsaj približno, za kaj je pri stvari šlo.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želite to izvedeti pred četrto uro, gospod Jelinčič? Dobro. Sprašujem, če lahko na to vprašanje, predno dam odmor, kdo odgovori? Mislim, da boste odgovor dobili ob 16. uri. Delo nadaljujemo ob 16. uri. Ni bil proceduralni predlog to, ne morem pomagati, drugače bi ga dal na glasovanje.</p>
            </sp>
            <stage>(Seja je bila prekinjena ob 14.13 uri in se je nadaljevala ob 16.06 uri.)</stage>
            <sp>
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje! Nadaljujemo z delom. Ugotovimo sklepčnost! (70 prisotnih.) Državni zbor je sklepčen in lahko odloča. Sprašujem predstavnika Vlade, če želi besedo? Besedo ima gospa ministrica Rina Klinar. Izvolite.</p>
            </sp>
            <sp>
               <speaker>RINA KLINAR:</speaker>
               <p>Hvala, gospod podpredsednik. Cenjene poslanke, spoštovani poslanci! Vlada se je odločila, da vloži spremembo amandmaja k 22. členu, ki dejansko pomeni ugodnejšo rešitev kot je tisti amandma, ki ga je Vlada predlagala pred tem v sami proceduri in dovolite mi, da glede na to, da boste ta predlog spremembe dobili na mizo v tem času, vam to spremembo preberem, tako da bi lahko vsakdo o tem tudi vedel, kako se glasi. Ta sprememba se glasi, in sicer, da se 22. člen takole glasi: 160. člen se spremeni tako, da se glasi: "Pokojnine se usklajujejo na podlagi uradnih statističnih podatkov o mesečnem gibanju plač vseh zaposlenih delavcev na območju Republike. Februarske pokojnine se uskladijo tako, da se zagotovi razmerje iz prvega odstavka 159. člena. Pri tem se namesto gibanja povprečnih plač, ugotovljenega za december preteklega leta, upošteva povprečna plača na zaposlenega v Republiki iz preteklega leta, povečana z rastjo življenjskih stroškov v mesecu februarju tekočega leta glede na povprečje preteklega leta. Pri izvedbi uskladitve pokojnin v mesecu februarju se akontativno upošteva dejansko rast življenjskih stroškov do meseca januarja tekočega leta in oceno gibanja življenjskih stroškov v mesecu februarju tekočega leta v višini povprečne mesečne rasti življenjskih stroškov v preteklem koledarskem letu. Dokončna uskladitev v skladu z drugim odstavkom tega člena se opravi v mesecu marcu glede na dokončni podatek o gibanju življenjskih stroškov v mesecu februarju tekočega leta. Upokojencem pripada pokojnina, usklajena po prejšnjih odstavkih, od prvega dne meseca, v katerem je ugotovljen porast plač, ki še ni bil upoštevan pri zadnji uskladitvi pokojnin. Izplačilo pokojnin ne more biti nižje od izplačila pokojnin za prejšnji mesec. Pri uskladitvi se upoštevajo vsa gibanja plač od zadnje uskladitve pokojnin." Konec te spremembe. In glede na to, kot sem že dejala, je zaradi jasnosti v tem spremenjenem amandmaju določeno besedilo celotnega 160. člena, po vsebini pa je ta sprememba ta, da v nobenem mesecu ne more priti do znižanja pokojnine v primerjavi z izplačilom za prejšnji mesec. Na tak način so skozi vse leto pokojnine varovane pred nominalnim znižanjem. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala. Ali nam lahko daste besedilo, da ga bom dal v razmnoževanje? Torej, 193. člen poslovnika pravi: "Predlagatelj amandmaja ga lahko umakne, ali spremeni do začetka glasovanja o amandmajih k členu, h kateremu je bil predlagan amandma." Smatram, da gre za spremembo v skladu s 193. členom poslovnika. Seveda pa menim, da gre za take vrste spremembo, da je potrebno, da imamo vsi v pisni obliki to spremembo pred seboj, še zlasti zaradi tega, ker so vlagatelji amandmajev na prejšnji amandma upravičeni, da tudi sami lahko svoje amandmaje na prejšnji amandma prilagodijo temu novemu, spremenjenemu tekstu amandmaja Vlade. Glede na to, da je amandma Vlade že v razmnoževanju, predlagam, da nadaljujemo delo čez 15 minut, ko bomo lahko dobili ta amandma na klopi.</p>
               <p>Sejo bomo torej nadaljevali ob pol peti uri, ob 16.30.</p>
            </sp>
            <stage>(Seja je bila prekinjena ob 16.11 uri in se je nadaljevala ob 16.26 uri.)</stage>
            <sp>
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje, nadaljujemo z delom. Spremenjeni amandma ste prejeli na klop in prosim, da najprej ugotovimo prisotnost poslank in poslancev v dvorani. Ugotavljamo prisotnost! (68 prisotnih.) Državni zbor je torej sklepčen in lahko odloča.</p>
               <p>Proceduralno sta se za besedo javila gospod Zmago Jelinčič in gospod Janez Podobnik. Preden jima dam besedo, naj povem, v kakšni situaciji smo zdaj.</p>
               <p>Prvič, vložen je bil spremenjen amandma. Navedel sem vam člen poslovnika, na osnovi katerega je bil vložen. Drugič, ker sta bila pred tem vložena dva amandmaja na prejšnji amandma Vlade, novih amandmajev pa ni možno več vlagati, se imata ti dve poslanski skupini pravico opredeliti o bodoči usodi svojih prejšnjih amandmajev na amandma. To pomeni, da lahko amandma umakneta ali spremenita tako, da se lahko nanaša na novo besedilo, spremenjeno besedilo amandmaja Vlade. To je stvar, o kateri se lahko zjasnita ti dve poslanski skupini, torej Socialdemokratske stranke Slovenije in Liberalne demokracije Slovenije. Hkrati se je za besedo javil gospod Lojze Peterle. Razprava je bila včeraj zaključena, vendar glede na to, da naš poslovnik dovoljuje spremembo pred prehodom na glasovanje, mi pa na glasovanje še nismo prešli, je bila ta sprememba izvršena. Sprememba pa ne pomeni popravka tipkarske napake, ampak pomeni spremembo in je seveda nelogično, da poslanke in poslanci ne bi mogli o taki spremembi razpravljati. Zato bom seveda tudi omogočil razpravo o spremembi, s tem da je seveda moja želja, da pred razpravo o spremembi hkrati že imamo tudi stališča obeh poslanskih skupin, ki lahko spreminjata svoje amandmaje na amandma Vlade, zato da bomo v celoti vedeli, ali o njej razpravljamo kot celoti ali so ti amandmaji tudi spremenjeni ali umaknjeni. In zdaj dajem besedo gospodu Zmagu Jelinčiču za proceduralni predlog. Izvolite.</p>
            </sp>
            <sp>
               <speaker>ZMAGO JELINČIČ:</speaker>
               <p>Hvala lepa. Na mizo smo dobili amandma k 22. členu, ki v bistvu popolnoma na drugačen način usklajuje oziroma opredeljuje usklajevanje pokojnin, tako da v bistvu dosedanji 160. člen popolnoma spreminja, zato v imenu poslanske skupine zahtevam odmor do konca današnjega dne, da se pogovorimo o popolnoma novo nastali situaciji in da razpravljamo o tej zadevi jutri zjutraj. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala. Preden odločim o tem, gospod Podobnik, ali je bil vaš predlog te vrste? To mislim zato, da ne bi, ko določim, kdaj bomo nadaljevali z delom, potem imeli ponovno iste vrste predlog. Predlagam vam, da poveste svoj predlog zato, da bom lažje odločil. Popolnoma jasno je, da bom upošteval vaš predlog.</p>
            </sp>
            <sp>
               <speaker>JANEZ PODOBNIK:</speaker>
               <p>Gospod podpredsednik, poslanke in poslanci! Hvala za besedo. V poslanski skupini Slovenske ljudske stranke ne želimo zavlačevati pri sprejemu tega zakona, smo pa dobili na klop spremembo, ki je tudi s strokovnega vidika zelo pomembna. Mi bi radi v miru v poslanski skupini proučili to spremembo in zato prosimo v skladu s poslovnikom za pol ure odmora. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala. Če to seštejemo skupaj, nadaljujemo delo jutri ob 10.00 uri. Hvala in nasvidenje.</p>
            </sp>
            <stage>(SEJA JE BILA PREKINJENA 24. JANUARJA 1996 OB 16.30 URI IN</stage>
         </div>
      </body>
  </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-30-1995-03-24">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">BDD877A4C6C69D2BC1257832004838F7</idno>
               <idno type="URI">BDD877A4C6C69D2BC1257832004838F7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-30-1995-03-24.DZ" n="30">
               <name>Redna</name>
               <date when="1995-03-24"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-30-1995-03-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 24. MARCA 1995 OB 10.11 URI.)</stage>
            <sp xml:id="SDZ1-Redna-30-1995-03-24.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovani kolegi, poslanci, gospe in gospodje! Pričenjam nadaljevanje 29.seje
                  Državnega zbora Republike Slovenije. Se opravičujem, 30. seje; 29. sejo smo že
                  končali.</p>
               <p>Obveščen sem, da so zadržani, in se današnje 30. seje ne morejo udeležiti,
                  naslednje poslanke in poslanci: Dragan Černetič, Vitodrag Pukl, Dušan Bavdek, Maks
                  Lavrinc, Jožef Kocuvan, Marjan Šetinc, Roberto Battelli, Janez Jug od 11.30 ure
                  dalje, Franc Avberšek, Bojan Korošec, Feri Horvat, Mateja Kožuh-Novak za eno uro,
                  Andrej Lenarčič, Marijan Podobnik, Janez Kocijančič, Borut Pahor in gospod Sašo
                  Lap se opravičuje za dve uri.</p>
               <p>Vse ostale pa prosim, da potrdite svojo prisotnost v dvorani. Ugotavljamo
                  prisotnost v dvorani! Še vedno ugotavljamo prisotnost; prosim, da jo potrdite.
                     <stage>(59 prisotnih.)</stage></p>
               <p>Ugotavljam, da je zbor sklepčen in lahko odloča.</p>
               <p>Na to sejo sem vabil predstavnike Vlade in predstavnike Računskega sodišča in jih
                  lepo pozdravljam.</p>
               <p>Skladno z včerajšnjih sklepom zbora bomo današnje nadaljevanje 30. seje pričeli z
                  41. točko dnevnega reda, to je s soglasjem k poslovniku Računskega sodišča
                  Republike Slovenije.</p>
               <p>Nato bomo sejo nadaljevali z včeraj prekinjeno deveto točko dnevnega reda, in
                  sicer s splošno razpravo o predlogu zakona o ukrepih za sanacijo gospodarskega
                  položaja TAM Maribor d.d. in njegovih odvisnih družb ter Avtomontaže AM bus d.o.o.
                  Ljubljana, po hitrem postopku in po dnevnem redu dalje.</p>
               <p>Kolegice in kolegi! Predlagam, da sejo zaključimo, ne ob 15.00 uri, ampak ob 14.00
                  uri in da vmes ne naredimo odmora. Ali se strinjate? Hvala lepa. Krasno.</p>
               <p>Prehajamo na <title>41. TOČKO DNEVNEGA REDA</title>, to je <title>NA OBRAVNAVO
                     PREDLOGA ZA SOGLASJE K POSLOVNIKU RAČUNSKEGA SODIŠČA REPUBLIKE
                     SLOVENIJE</title>.</p>
               <p>Predlog za soglasje k statutu je v obravnavo zboru posredovalo Računsko sodišče
                  Republike Slovenije.</p>
               <p>Želi predstavnik Računskega sodišča besedo? <stage>(Ne želi.)</stage> Kolegice in
                  kolegi, prosim za malo več miru in prosim tudi, da zasedete svoja mesta. Kolegice
                  in kolegi! Prosil bi za malo več miru in tišine v dvorani.</p>
               <p>Predlog je obravnaval Odbor za finance in kreditno monetarno politiko kot matično
                  delovno telo, ki je pripravil tudi predlog odloka o soglasju k statutu
                  sodišča.</p>
               <p>Želi poročevalec odbora besedo? <stage>(Ne želi.)</stage> Želi besedo predstavnik
                  Sekretariata za zakonodajo in pravne zadeve? <stage>(Ne želi.)</stage> Želi besedo
                  predstavnik Vlade? <stage>(Ga ni v dvorani.)</stage> Želijo besedo predstavniki
                  poslanskih skupin? <stage>(Ne.)</stage></p>
               <p>Besedo dajem poslankam in poslancem. Gospa Metka Karner-Lukač.</p>
            </sp>
            <sp xml:id="SDZ1-Redna-30-1995-03-24.sp2">
               <speaker>METKA KARNER-LUKAČ:</speaker>
               <p>Spoštovani zbor! Galantnost poslancev Državnega zbora - torej tisti, ki ste
                  pritisnili na tipko zato, da bi se ta točka iz čisto zadnje premaknila v ospredje,
                  ste gotovo doumeli, kako pomemben je ta poslovnik Računskega sodišča, saj to je
                  pravzaprav akt, ki ureja organizacijo in pa način dela Računskega sodišča.</p>
               <p>Sama sem res v zadnjem trenutku to pogledala, ker sicer bi si vzela več časa, če
                  bi mi bilo to dopuščeno in menim tako; da je ta poslovnik izredno nekako prazen in
                  pa revno napisan, vendar so pa tudi vse določbe v njem tako ohlapne, da bi lahko
                  Računsko sodišče delalo tako, kakor bi pač hotelo, predvsem pa bi lahko v celoti
                  delalo z najetim kadrom; torej, angažiralo bi zunanje revizijske hiše in pa
                  zunanje strokovnjake in bi Računsko sodišče lahko predstavljalo nekakšen servis,
                  ki bo razdeljeval delo in tako kontroliralo nadzor nad porabo javnega denarja.
                  Mislim, da je to mnogo premalo in da bi se Državni zbor moral posvetiti temu
                  poslovniku.</p>
               <p>Pa bom šla kar na konkretne člene. Recimo v 4. členu pravi tako: "Predsednik
                  Računskega sodišča s posebnim aktom določi, kateri podatki Računskega sodišča
                  predstavljajo uradno skrivnost. Z istim aktom določi tudi ukrepe ali postopek za
                  njihovo zavarovanje." Mislim, da mora biti delo Računskega sodišča predvsem javno,
                  v porabi javnega denarja ne more biti poslovnih oziroma uradnih skrivnosti, razen
                  morda za tisti del, ki obravnava varnostno informativne službe. Javnost ima
                  pravico izvedeti, kako se razpolaga z javnim denarjem in nikakor ni sprejemljivo,
                  da bi en sam človek določal, kaj je uradna skrivnost. Akt, ki bo to določal, mora
                  biti predložen temu Državnemu zboru in Državni zbor mora dati soglasje k temu
                  aktu, sicer se nam bo zgodilo, da bo delo Računskega sodišča v celoti postalo
                  uradna skrivnost. Tega si pa najbrž ne želimo. Niti sedaj vi kot koalicijski
                  poslanci niti sedaj mi kot opozicijski in tudi v bodoče, ko se bo to zamenjalo,
                  recimo.</p>
               <p>Druga zadeva. 8. člen govori o pristojnostih velikega senata. Navedla bom samo eno
                  točko. 7. točka: "Obravnava revizijske standarde." Mislim, da ta veliki senat
                  lahko obravnava tudi marsikaj. Lahko se pogovarja, kar se hoče. Mislim, da gre tu
                  za napako. Verjetno je mišljeno, da sprejema revizijske standarde, po katerih bo
                  Računsko sodišče delalo, kajti če jih bo samo obravnavalo in ne sprejelo, potem bo
                  lahko tudi vsak član delal danes tako, jutri pa drugače. Mislim, da bi bilo to
                  potrebno popraviti.</p>
               <p>Nadalje, 11. člen. To je pa posebnost. Govori o revizijskem delavcu. "Za
                  revizijskega asistenta je lahko imenovan, kdor ima visokošolsko izobrazbo in
                  ustrezno število točk, s katerimi se merijo revizijski dosežki." Kaj so to
                  revizijski dosežki in kaj so to točke, ki se bodo dajale? Kdo bo opredelil
                  revizijske dosežke? Ali morda to Računsko sodišče, ki je na začetku svojega
                  začetka ali jih bo postavil predsednik sam? Točkovanje teh revizijskih dosežkov
                  mora temeljiti na strokovnih kriterijih, ki jih Računsko sodišče samo sebi ne more
                  izdelati, vsaj na začetku ne. Potrebno je s tem preprečiti notranje podeljevanje
                  nazivov zaradi zunanje podobe Računskega sodišča, pa tudi morda zaradi pomikov v
                  plačilnih razredih. Pri tem je potrebno poudariti, da mora biti raven
                  usposobljenosti revizorjev javne porabe vsaj tako visoka kot je raven
                  usposobljenosti komercialnih revizorjev. Vemo pa, da se za komercialne revizorje
                  zahteva večja usposobljenost kot pa tukaj.</p>
               <p>Predlagam <stage>(sem nekaj amandmajev k temu vložila, in kasneje jih bom
                     razdelila)</stage>, da bi morala merila za revizijske dosežke biti izdelana v
                  strokovni instituciji, v Inštitutu za revizijo Republike Slovenije, ki bi moral
                  spremljati in kontrolirati revizijske dosežke.</p>
               <p>Zadnji odstavek 11. člena govori tako: "Revizijski sektor lahko za izvajanje
                  posameznih nadzornih opravil angažira zunanje sodelavce in organizacije." To je
                  vse lepo in prav, samo, ne more jih angažirati, da bi na mesto njega opravljali
                  celotno delo in bi Računsko sodišče postalo samo, kot sem že prej rekla, servis,
                  ki te ponudbe zasebnih revizijskih hiš zbira in jim tudi daje delo. Tukaj bi
                  morali to mejo, koliko lahko teh nadzornih opravil da zunanjim delavcem,
                  opredeliti s številko; predlagam ne več kot 20% z letnim programom predvidenih
                  del.</p>
               <p>Pri 19. členu imamo spet tako zadevo, in sicer tretji odstavek: "Če Računsko
                  sodišče za izvedbo nadzora angažira pooblaščene revizijske organizacije, ima
                  njihovo poročilo status protokola o opravljenem nadzoru." Verjetno je tukaj
                  predstavnik predlagatelja in ga bom vprašala, kaj je to  "Ima poročilo status
                  protokola o opravljenem nadzoru." Ali si razlaga tako, da je ta protokol že
                  poročilo, na osnovi katerega lahko potrdi končno revizijsko poročilo. Mislim, da
                  tega ne bi smeli prepustiti, kajti v zadnjem času smo priča, ko je prišlo do
                  razhajanj med poročili zasebnih revizijskih hiš in poročili Službe družbenega
                  knjigovodstva, vendar takrat, ko gre za nadzor nad javnimi financami in porabo
                  davkoplačevalskega denarja do teh razhajanj ne bi smelo prihajati. Računsko
                  sodišče lahko angažira pooblaščene revizijske hiše, vendar mora sodelovati pri
                  načrtovanju njihovega dela in nad njihovim delom vršiti stalni nadzor. Samo tako
                  pripravljeni protokoli so lahko pogoj za verodostojno izkazovanje izsledkov
                  angažiranih zunanjih revizorjev, Računsko sodišče pa bi moralo nositi odgovornost,
                  če njihovega dela ni nadzorovalo in je potem njihove izsledke iz protokola povzelo
                  v končnem poročilu.</p>
               <p>Te amandmaje sem zelo na hitro vložila. Verjetno boste na to imeli tudi drugi
                  poslanci določene pripombe. Predlagam, da bi o teh amandmajih glasovali in da bi
                  sprejeli sklep, da Državni zbor ne sprejema poslovnika Računskega sodišča in da
                  priporoča Računskemu sodišču, da upošteva sprejete amandmaje pri ponovni
                  predložitvi poslovnika, seveda, če bodo amandmaji sprejeti.</p>
            </sp>
            <sp xml:id="SDZ1-Redna-30-1995-03-24.sp3">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospa Metka Karner-Lukač. Žal, moram povedati, da je procedura
                  drugačna. Mi sprejemamo odlok, ki ga lahko sprejmemo ali zavrnemo, nikakor pa ne
                  moremo spreminjati poslovnika Računskega sodišča.</p>
               <p>Želi še kdo besedo? In prosim, da če razpravljamo razpravljajmo o odloku, ker
                  odlok sprejmemo ali zavrnemo. Želi še kdo besedo? Razpravo zaključujem in na
                  glasovanje dajem odlok: "Državni zbor Republike Slovenije daje soglasje k
                  poslovniku Računskega sodišča Republike Slovenije z dne 16.2.1995 ter njegovim
                  spremembam in dopolnitvam številka RS 42, NPČ 95 z dne 17.3.1995". Obrazložitev
                  glasu gospa Lukačeva.</p>
            </sp>
            <sp xml:id="SDZ1-Redna-30-1995-03-24.sp4">
               <speaker>METKA KARNER-LUKAČ:</speaker>
               <p>Spoštovane poslanke in poslanci! Glasovala bom proti sprejemu oziroma proti temu,
                  da Državni zbor da soglasje za sprejem poslovnika Računskega sodišča. Navedla sem
                  samo nekaj pomanjkljivosti, ki so zelo pomembne in bistvene, če hočemo, da bo
                  dejansko ta kontrola nad porabo javnega denarja taka, kot smo si jo želeli in
                  zaradi česar smo to institucijo ustanovili. Tudi druge pripombe bi še imela, pa
                  jih nisem mogla napisati zaradi časovne stiske. Mislim, da bi bilo pametno -</p>
               <p>Računsko sodišče z delom jutri ne bo začelo, čeprav svoj poslovnik rabi-  da ne
                  damo soglasja tokrat in da Računsko sodišče ima možnost za naslednjo sejo ponovno
                  predložiti poslovnik.</p>
            </sp>
            <sp xml:id="SDZ1-Redna-30-1995-03-24.sp5">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Obrazložitev glasu gospod Tone Peršak.</p>
            </sp>
            <sp xml:id="SDZ1-Redna-30-1995-03-24.sp6">
               <speaker>ANTON PERŠAK:</speaker>
               <p>Rad bi povedal to, da sem seveda tudi sam v precejšnji zadregi. Namreč, pričakoval
                  bi, da se bo predstavnik predlagateljev opredelil do pripomb, ki so bile dane s
                  strani sekretariata, odbora za finančne zadeve itd. in da bo vsaj zavrgel te
                  pripombe ali karkoli. Mi smo sicer dobili nekatera dopolnila k osnovnemu tekstu,
                  vendar ni povsem jasno, ali so  sedaj vse te pripombe sanirane ali ne. Vsaj neko
                  zagotovilo bi najbrž bilo dobro, da bi dobili, ker je drugače težko kar tako
                  glasovati za. In če teh pripomb ne bo oziroma če nekega pojasnila v zvezi s tem ne
                  bomo dobili, potem žal tudi jaz ne bom glasoval za.</p>
            </sp>
            <sp xml:id="SDZ1-Redna-30-1995-03-24.sp7">
               <speaker>PODPREDSEDNIK VLADIMIR TOPLER:</speaker>
               <p>Gospod Tone Peršak, sedaj je obrazložitev glasu in jaz tudi po poslovniku sedaj ne
                  morem dati besede gospodu Antončiču, predsedniku Računskega sodišča. Izvolite
                  gospod Kopač, obrazložitev glasu je.</p>
            </sp>
            <sp xml:id="SDZ1-Redna-30-1995-03-24.sp8">
               <speaker>JANEZ KOPAČ:</speaker>
               <p>Hvala lepa. Glasoval bom za poslovnik. Ta poslovnik je prestal mnoga sita. Najprej
                  je prestal sito pravne fakultete, potem je prestal sito Sekretariata za zakonodajo
                  in pravne zadeve še v neformalnem postopku, potem je prestal sito Odbora za
                  finance, dvakrat, potem je prestal sito Vlade in še enkrat sito Sekretariata za
                  zakonodajo in pravne zadeve. Tako da moram reči, da je bila razprava na seji
                  Odbora za finance nenavadno obsežna <stage>(jaz osebno sploh nisem pričakoval, da
                     se bodo ljudje tako zanimali za ta akt)</stage>, izčrpna.</p>
               <p>Iz te razprave je izhajalo veliko pripomb in izključno vse pripombe je Računsko
                  sodišče upoštevalo v spremembah poslovnika, o katerem danes razpravljamo.</p>
               <p>Želel bi povedati še to. Poslovnik v glavnem sledi zakonu o Računskem sodišču -
                  drugače tudi biti ne more - in sledi še nekaterim drugim zakonom, ki so povezani z
                  delovanjem  Računskega sodišča kot institucije državne uprave, mislim, kot
                  institucije, ki ima neke sličnosti z državno upravo in podobno. Zato v njem ne
                  vidim nobenih tovrstnih dilem. Tudi način obveščanja parlamenta je v poslovniku
                  dosti natančno določen in po mojem ni nobenih strahov, da bi parlament oziroma
                  javnost do zaključkov ne prišla; seveda pa šele takrat, ko bodo prestali proceduro
                  na Računskem sodišču - kar pa navsezadnje zakon o Računskem sodišču govori.</p>
               <p>Povedal bi še to, da poslovnik Računskega sodišča predstavlja pogoj za začetek
                  dela te institucije in zato odlaganje sprejetja poslovnika pomeni odlaganje
                  začetka dela Računskega sodišča. To dilemo smo imeli pred seboj tudi, ko smo o
                  prvi verziji poslovnika razpravljali na odboru in zato smo predlagali proceduro,
                  ki se je tudi uresničila, da smo poslovnik obravnavali, nanj dali svoje pripombe,
                  predlagali na uvrstitev na dnevni red Državnega zbora, Računskemu sodišču pa naj
                  samo spremeni nekatere določbe poslovnika v skladu z našimi pripombami. To so tudi
                  naredili.</p>
            </sp>
            <sp xml:id="SDZ1-Redna-30-1995-03-24.sp9">
               <speaker>PODPREDSEDNIK VLADIMIR TOPLER:</speaker>
               <p>Obrazložitev glasu je, gospod Kopač.</p>
            </sp>
            <sp xml:id="SDZ1-Redna-30-1995-03-24.sp10">
               <speaker>JANEZ KOPAČ:</speaker>
               <p>Opravičujem se, da izrabljam to, da stvari nekoliko obrazložim, nisem pa mislil,
                  da bo še kakšna razprava po vseh teh instancah, zato se že prej nisem javil kot
                  predstavnik matičnega odbora.  </p>
               <p>Skratka, glasoval bom za ta poslovnik, ker v njem ne vidim nobenih dilem, o
                  katerih je bil tukaj govor. Hvala lepa.</p>
            </sp>
            <sp xml:id="SDZ1-Redna-30-1995-03-24.sp11">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti svoj glas? Gospod Ignac Polajnar.</p>
            </sp>
            <sp xml:id="SDZ1-Redna-30-1995-03-24.sp12">
               <speaker>IGNAC POLAJNAR:</speaker>
               <p>Hvala lepa. Lepo pozdravljeni! Jaz se bom vzdržal. Dobili smo tudi mnenje Vlade z
                  datumom 21.3.1995, ki pravi, da nekatere rešitve niso skladne z zakonom. Ker sedaj
                  ne morem od Vlade dobiti pojasnila, kaj to pomeni, pač ne morem narediti drugega,
                  kot da se vzdržim. Sem pa bral to vladno mnenje in moram reči, da ima kar nekaj
                  pripomb oziroma zadržkov. Sprašujem se tudi, kako je prišlo do te neusklajenosti.
                  Eni govorijo vse je usklajeno in urejeno, vladno mnenje pa kaže, da stvar ni taka.
                  Hvala lepa.</p>
            </sp>
            <sp xml:id="SDZ1-Redna-30-1995-03-24.sp13">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Proceduralno ima gospod Mozetič.</p>
            </sp>
            <sp xml:id="SDZ1-Redna-30-1995-03-24.sp14">
               <speaker>MIROSLAV MOZETIČ:</speaker>
               <p>Hvala lepa za besedo. Predlagam samo to. Če je to res <stage>(v tej množici
                     papirjev, ko imamo sejo prek seje, je težko)</stage>, če je Vlada res rekla, da
                  je to neusklajeno, potem predlagam, da predsedujoči ponovno odpre razpravo, da se
                  vrnemo en korak nazaj in da dobimo vsa ta stališča in to razčistimo.</p>
            </sp>
            <sp xml:id="SDZ1-Redna-30-1995-03-24.sp15">
               <speaker>PODPREDSEDNIK VLADIMIR TOPLER:</speaker>
               <p>Na glasovanje dajem predlog, da ponovno odpremo razpravo, ki sem jo že zaključil.
                  Prej se ni javil nihče, niti predstavnik matičnega delovnega odbora, niti
                  predstavniki poslanskih skupin, niti Vlada in niti predlagatelj se ni javil in
                  zaradi tega sem razpravo zaključil.</p>
               <p>Dajem na glasovanje predlog gospoda Mozetiča, da ponovno odpremo splošno razpravo.
                  Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da smo predlog sprejeli.</p>
               <p>Že prej se je pa javil predlagatelj, gospod Antončič, predsednik Računskega
                  sodišča, izvolite.</p>
               <p>Proceduralno imate? Prosil bi, da ne... Izvolite, gospod Kopač. Proceduralno ima
                  seveda prednost.</p>
            </sp>
            <sp xml:id="SDZ1-Redna-30-1995-03-24.sp16">
               <speaker>JANEZ KOPAČ:</speaker>
               <p>Se opravičujem. Hotel sem imeti samo repliko na...</p>
            </sp>
            <sp xml:id="SDZ1-Redna-30-1995-03-24.sp17">
               <speaker>PODPREDSEDNIK VLADIMIR TOPLER:</speaker>
               <p>Ne. Replike pa nimate. Vam je ne dajem. Gospod predsednik Računskega sodišča ima
                  besedo.</p>
               <p>Proceduralno? Gospod Jelinčič, izvolite.</p>
               <p>Se opravičujem, ampak da bo res proceduralno, izvolite.</p>
            </sp>
            <sp xml:id="SDZ1-Redna-30-1995-03-24.sp18">
               <speaker>ZMAGO JELINČIČ:</speaker>
               <p>Gospod predsedujoči hvala za besedo in bo res proceduralno.</p>
               <p>Prosil bi, če daste na glasovanje predlog, da se ta točka prestavi na kasnejši
                  čas, da dobimo nekaj časa, da preštudiramo nove materiale. Obenem pa mislim, da so
                  druge točke, ki so na današnji seji tako pomembne, da bi bilo smiselno, da ne
                  izgubljamo časa s to zadevo, ampak s tem pridobimo tudi malo več za razmislek.</p>
               <p>Skratka, dajem predlog, da bi se ta točka prestavila, recimo na drugi teden in da
                  bi danes šli z ostalimi točkami naprej. Hvala.</p>
            </sp>
            <sp xml:id="SDZ1-Redna-30-1995-03-24.sp19">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Jelinčič, ne vem, če ste bili včeraj v dvorani. Včeraj je
                  Državni zbor sprejel ravno obratno stališče; da je točka tako pomembna in jo je
                  uvrstil danes na to zasedanje današnjega dne prav zaradi pomembnosti točke in tega
                  ne morem dati na glasovanje.</p>
               <p>Besedo dajem predsedniku Računskega sodišča.</p>
            </sp>
            <sp xml:id="SDZ1-Redna-30-1995-03-24.sp20">
               <speaker>VOJKO ANTON ANTONČIČ:</speaker>
               <p>Hvala lepa. Spoštovani! Tistim, ki sodite, se strinjate, da je točka pomembna, se
                  zelo zahvaljujem.</p>
               <p>Glede pripomb na poslovnik, gospa Lukačeva je imela nekaj pripomb in del njenih
                  pripomb zadeva status revizijskih delavcev Računskega sodišča. Seveda, obravnavala
                  je samo revizijskega asistenta, pri katerem se ne zahteva strokovnega izpita.
                  Verjetno ni treba razlagati, kaj imam v mislih z nazivom revizijski asistent. Pri
                  vseh naslednjih nazivih: pri višjem,  pri revizijskem sodelavcu, višjem
                  revizijskem sodelavcu in revizijskem svetniku poslovnik določa, da je eden od
                  pogojev, ki ga mora kandidat izpolnjevati, zato da bi bil imenovan v naziv, tudi
                  strokovni izpit; in pri strokovnem izpitu se zgledujemo po pravilih, ki veljajo za
                  komercialno revizijo.</p>
               <p>S slovenskim Inštitutom za revizije smo že v dogovoru, da bo inštitut izvajal
                  program, po katerem bodo revizijski delavci Računskega sodišča lahko opravili
                  strokovni izpit in s tem pridobili tudi enega od zahtevanih pogojev za imenovanje
                  v naziv.</p>
               <p>Glede druge pripombe, ki se nanaša na določilo, po katerem lahko Računsko sodišče
                  za opravljanje posameznih opravil v postopku nadzora angažira tudi zunanje
                  sodelavce in organizacije, lahko pojasnim naslednje: bojazen, da bi Računsko
                  sodišče nadzorno avtoriteto, ki mu jo daje zakon, preložilo na koga drugega, je
                  povsem neutemeljena.To določilo je treba brati skupaj s tistim, ki ga je gospa
                  Lukačeva tudi opazila, v katerem pravimo, da ima poročilo, ki ga za Računsko
                  sodišče opravi kakšna zunanja organizacija, status protokola; pri čemer je status
                  protokola definiran v celotnem postopku nadzora. Postopek nadzora se začne tako,
                  da član Računskega sodišča izda sklep o izvedbi nadzora v izbrani pravni osebi.
                  Nadzor se začne ali se opravlja med drugim tudi tako, da se na kraju samem, v
                  poslovnih prostorih nadzirane pravne osebe opravi pregled. Po opravljenem pregledu
                  se izdela protokol, pri čemer je protokol dokument, na podlagi katerega Računsko
                  sodišče opravi postopek, ki je, po moji oceni, dovolj natančno opisan v zakonu.
                  Protokola, recimo, se ne daje stranki v postopku. Na podlagi protokola član
                  Računskega sodišča sestavi predhodno poročilo - predhodno poročilo je izraz iz
                  zakona o Računskem sodišču - in obvezni sestavni del predhodnega poročila je
                  mnenje o poslovanju stranke v postopku. Predhodna poročila, torej izrek mnenja o
                  poslovanju stranke v postopku, ne izreka nihče razen član oziroma senat Računskega
                  sodišča. Samo ugotovitve ali posamezna opravila v postopku nadzora lahko, po tej
                  določbi, Računsko sodišče poveri in zaupa tudi kakšni zunanji organizaciji. Tu ne
                  gre za nevarnost, da bi Računsko sodišče svojo nadzorno odgovornost ali svojo
                  nadzorno avtoriteto preložilo na koga drugega, kajti mnenje izreka Računsko
                  sodišče na podlagi ugotovitev, ki jih Računskemu sodišču priskrbi lahko, za
                  posamezen primer, za posamezen aspekt pregleda tudi kakšna revizijska družba. To
                  možnost je treba dopustiti tudi zaradi racionalnosti, še posebej na začetku, ko
                  Računsko sodišče ne bo imelo velikega števila revizijskih delavcev. Prosim, če
                  upoštevate razliko med opravljanjem posameznega opravila v postopku nadzora med
                  posameznim dejanjem in nadzorno avtoriteto, ki se kaže v izrekanju mnenja o
                  poslovanju stranke v postopku.</p>
               <p>Še pripomba oziroma pojasnilo glede posameznih pripomb. Ko smo pripravili
                  poslovnik smo ga, preden smo ga dali v redno proceduro, poskušali testirati pri
                  relevantnih strokovnjakih; med drugim smo ga podrobno prediskutirali, še preden
                  smo ga dali v proceduro, v Sekretariatu za zakonodajo in pravne zadeve. Potem smo
                  obravnavali oziroma je bil poslovnik obravnavan na odboru in smo ponovno pripombe,
                  ki so bile izrečene na odboru, obravnavali na Računskem sodišču na velikem senatu
                  in jih upoštevali. Spotoma smo ugotovili, da obstajajo tudi pripombe Vlade. Preden
                  smo oddali to, čemur pravimo spremembe in dopolnitve na naš prvi tekst, smo
                  upoštevali tudi pripombe Vlade; oziroma, ko smo jih pregledali, se je izkazalo, da
                  smo nekaj pripomb upoštevali že s tem, ko smo upoštevali pripombe odbora. Pripombe
                  Vlade, strogo vzeto, se nanašajo na prvotni tekst, ne na tekst, ki smo ga v
                  postopku, ki ga je opisal gospod Kopač, že spremenili in dopolnili. Hvala lepa za
                  možnost, da sem pojasnil.</p>
            </sp>
            <sp xml:id="SDZ1-Redna-30-1995-03-24.sp21">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Najprej gospod Kopač in potem gospod Mozetič. Boste dobili gospa
                  Lukačeva.</p>
            </sp>
            <sp xml:id="SDZ1-Redna-30-1995-03-24.sp22">
               <speaker>JANEZ KOPAČ:</speaker>
               <p>Hvala za besedo. Povedal bom tisto, kar sem hotel že prej. Mogoče je gospoda
                  Mozetiča zmotil datum pripomb Vlade, ki je 21. marec, vendar te pripombe Vlade so
                  bile takrat res formalno poslane, predhodno pa je bilo - to kar smo bili na odboru
                  seznanjeni - Računsko sodišče seznanjeno z njimi in ko smo preverjali pripombe
                  Vlade in spremembe poslovnika, ki jih je Računsko sodišče poslalo na podlagi
                  odborovih pripomb, smo ugotovili, da so upoštevali sočasno tudi vse pripombe, ki
                  jih je dala Vlada. Samo, da ne bi bilo nesporazuma, češ da morebiti pripombe
                  Vlade, ki se slišijo - zato, ker je tam govor o skladnosti z raznimi zakoni - zelo
                  resno, da niso bile upoštevane. To ne drži. Pripombe Vlade so bile upoštevane, kar
                  je tudi odbor v svojem poročilu ugotovil. Hvala lepa.</p>
            </sp>
            <sp xml:id="SDZ1-Redna-30-1995-03-24.sp23">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Mozetič. Potem gospa Lukačeva. Vsi imajo replike.</p>
            </sp>
            <sp xml:id="SDZ1-Redna-30-1995-03-24.sp24">
               <speaker>MIROSLAV MOZETIČ:</speaker>
               <p>Hvala lepa. Opravičujem se, gospod predsednik me je tudi pokaral, zakaj sem
                  predlagal, da se vrne nazaj, ampak bom povedal. Dejansko ti datumi - sedaj sem
                  tudi poročilo prebral - tega nikjer ne piše, kar je povedal gospod Kopač.
                  Zahvaljujem se tako predsedniku Računskega sodišča in matičnega delovnega telesa.
                  Če bi to prej storili - tega v tem parlamentu nikoli ne delamo. To je žalostno, da
                  Vlada po pravilu redkokdaj odgovarja na določene pripombe in vprašanja. Če bi to
                  delali, potem ne bi bilo treba predlagati, to bi prej rešili in bi verjetno že
                  sedaj izglasovali. To bi bil lahko dober nauk za vse tiste, ki prihajajo v
                  parlament, nosijo določene predloge in pustijo, da se poslanci z njimi "matramo"
                  kot vemo in znamo. Hvala lepa.</p>
            </sp>
            <sp xml:id="SDZ1-Redna-30-1995-03-24.sp25">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospe Lukačevi.</p>
            </sp>
            <sp xml:id="SDZ1-Redna-30-1995-03-24.sp26">
               <speaker>METKA KARNER-LUKAČ:</speaker>
               <p>Imam repliko na gospoda predsednika, pa bom začela tam, kjer je on končal, in
                  sicer na pripombo, ki sem jo imela k 19. členu.</p>
               <p>Gospod predsednik, jaz sem zelo natančno povedala, da nimam nič proti, če vi
                  angažirate nekatere zunanje revizijske hiše, ki vam bodo pisale protokole. Vendar
                  pa morajo biti vaša predhodna mnenja, ki so vpisana na podlagi teh protokolov tudi
                  tako, mislim, morate narediti to mnenje, ki bo pisano na podlagi teh protokolov,
                  da bomo dejansko verjeli, da so izsledki teh protokolov pravi. In zato morate vi
                  te revizijske hiše, ki pišejo protokole, v toku njihovega dela nadzirati. In samo
                  to je problem. Vi lahko z enim samim stavkom dopolnite ta poslovnik in bomo potem
                  mirni.Da se ne bo zgodilo tako, da bo te revizijske hiše prepuščene same sebi in
                  bodo pisale protokole kakršne bodo hotele in potem jih boste vi upoštevali v vašem
                  mnenju. Mislim, tukaj je sedaj osnovna dilema, ki bi jo moral ta poslovnik
                  razrešiti, ker jo zakon ne razrešuje. Potem, nadaljna zadeva k 4. členu. To mi pa
                  niste odgovorili. Poglejte, tole, da s posebnim aktom določite, kateri podatki
                  Računskega sodišča predstavljajo uradno skrivnost. Ali ni to preseženo, da to en
                  sam človek v tej državi lahko odredi? Naj Državni zbor pove načeloma, kaj meni, da
                  je uradna skrivnost. To je tisto, kar ne bo moglo priti med javnost. Mislim, da bi
                  moralo tega biti čim manj, ko gre za porabo javnega denarja. In da ima javnost
                  pravico to zvedeti. No, na to nam niste odgovorili.</p>
               <p>Poleg tega pri 11. členu, tam kjer govori, kako se mirijo s številom točk
                  revizijski dosežki. Povejte, na katerih kriterijih in kaj to pomeni "revizijski
                  dosežki" in kaj to pomenijo te točke? V tem smislu je treba poslovnik dodelati.
                  Nimam nič proti tem revizijskim točkam, če bodo, pa revizijskim dosežkom, samo ta
                  poslovnik mora doreči, kaj to je in kdo jih bo izdelal in kdo bo preverjal, da so
                  res ti dosežki bili doseženi. Samo to je. Če mi na to lahko odgovorite. Mislim, da
                  so te moje pripombe ne v smislu distrukcije. Nisem jih dala. Saj bi mi bilo zelo
                  enostavno, če bi bila tiho, verjemite mi. Ampak mislim, da bo s tem vaš poslovnik
                  izboljšan v skupno zadovoljstvo.</p>
            </sp>
            <sp xml:id="SDZ1-Redna-30-1995-03-24.sp27">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Tone Peršak.</p>
            </sp>
            <sp xml:id="SDZ1-Redna-30-1995-03-24.sp28">
               <speaker>ANTON PERŠAK:</speaker>
               <p>Imam samo še eno vprašanje. Upam, da me bo gospod predsednik Računskega sodišča
                  potolažil in mi bo pojasnil, da je moje vprašanje neumestno. Vprašanje se pa
                  povezuje s 14. členom, v katerem, kot vsa poročila gledam, ni bilo nikjer nobenih
                  vprašanj niti govora. No, v tem 14. členu je dvakrat poudarjeno izrecno v drugem
                  odstavku, da pač opravlja redne nadzore pri pravnih osebah, ki so navedene v 21.
                  členu, in sicer v dveh odstavkih tega člena zakona o Računskem sodišču. Sedaj jaz
                  predpostavljam, ker pač poznam to, da seveda najbrž v tem 21. členu niso naštete
                  čisto vse pravne osebe, ki v skladu z ustavnim členom, ki opredeljuje pristojnosti
                  Računskega sodišča, pridejo v poštev za inšpekcijo, za preglede redne in občasne
                  itn. Dikcija je pa tako, bi rekel nekako zavezujoča v tem, da je na nek način tudi
                  izključevalna v tem drugem odstavku 14. člena; še zlasti, če jo berem potem v
                  kontekstu zadnjega odstavka 14. člena, kjer pravi, da računsko sodišče pri
                  določanju letnega programa odloča tudi o morebitnih zahtevah po uvedbi nadzora, ki
                  jo vloži Državni zbor, Vlada itn. To pomeni prvič, da Računsko sodišče, če jaz
                  prav berem, lahko odloči, da tudi ne bo šlo v nadzor nekje, kjer nekdo zahteva
                  nadzor, takrat, ko pripravlja svoj letni program, to je prvo. In drugo, kaj če
                  pridejo te zahteve iz takšnih ali drugačnih utemeljenih razlogov med letom po
                  uvedbi nadzora zato, ker se pač tu pokaže, ali v Državnem zboru, ali v Vladi, ali
                  kje, da obstaja takšen ali drugačen dvom o poslovanju kakšnega porabnika javnih
                  sredstev. Namreč, opozarjam na to, da ustava zelo izrecno pove, da je celotna
                  javna poraba pod nadzorom Računskega sodišča. Se pravi, vsi ki uporabljajo deloma
                  ali v celoti proračunska sredstva, druga javna sredstva iz drugih naslovov, so in
                  morajo biti pod nadzorom Računskega sodišča. In kot pravim, prav gotovo niso vsi
                  našteti v 21. členu zakona o Računskem sodišču in še ta možnost selekcije je, kot
                  pravim, pri računskem sodišču, da preprosto reče: smo prezasedeni in nekaterih
                  zahtev ne bomo upoštevali. Tako pač jaz sklepam iz te določbe poslovnika in bi
                  rad, da mi seveda, kot pravim, pojasnite, dokažete, da temu ni tako. Hvala.</p>
            </sp>
            <sp xml:id="SDZ1-Redna-30-1995-03-24.sp29">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo razpravo? Besedo dajem predsedniku računskega sodišča.
                  Izvolite.</p>
            </sp>
            <sp xml:id="SDZ1-Redna-30-1995-03-24.sp30">
               <speaker>VOJKO ANTON ANTONČIČ:</speaker>
               <p>Kaj so revizijski dosežki, sprašujete, gospa Lukačeva. Pri imenovanju revizijskih
                  delavcev v posamezen naziv upoštevamo te eksterne kriterije, <stage>(strokovni
                     naziv ali strokovni izpit)</stage>, razen teh pa tudi interne zahteve. Imamo že
                  narejen pravilnik o točkovanju revizijskih dosežkov. Revizijski dosežki so,
                  recimo, najzahtevnejši revizijski dosežek je po naši oceni revizija zaključnega
                  računa proračuna Republike Slovenije; revizijski dosežek je revizija zaključnega
                  računa posamezne pravne osebe <stage>(manj zahteven kot prvi)</stage>; revizijski
                  dosežek je opravljen inšpekcijski pregled v pravni osebi <stage>(recimo opravljena
                     inšpekcija o izplačevanju plač v zadnjih treh mesecih)</stage>. To so
                  revizijski dosežki in te revizijske dosežke merimo po njihovi teži. Rekel sem,
                  najzahtevnejši je po naši oceni revizijski dosežek, ki mu pravimo revizija
                  zaključnega računa proračuna republike. In za vsakega revizijskega delavca bomo
                  imeli dokumentacijo, iz katere bo razvidno, kaj je v posameznem letu opravil - in
                  ta njegova opravila bomo izmerili s točkami. Pri tem ne bomo upoštevali samo,
                  koliko takih revizijskih opravil je opravil, koliko zaključnih računov je
                  pregledal, marveč bomo upoštevali tudi pri tem merjenju, kako dobro je opravil,
                  kar mu je bilo naloženo, da naj opravi; tudi za to imamo postopek. In potem pač v
                  danem sistemu točkovanja za vsak naziv postavimo spodnje število točk, koliko
                  najmanj točk mora imeti posameznik, da bi lahko bil imenovan v enega od teh
                  nazivov. Se pravi, to je ta notranji promocijski sistem. Zato da bi nekdo postal
                  višji revizijski sodelavec, ni dovolj, da ima samo teoretska ali ta strokovna
                  znanja, ki so izkazana s strokovnim izpitom, diplomo itd. Vse to so potrebni
                  pogoji, niso pa tudi zadostni; tem je treba dodati še revizijske dosežke. Lahko pa
                  ljudje začnejo pri manj zahtevnih revizijskih opravilih, zato imamo na začetku te
                  lestvice revizijskega asistenta. Revizijskega asistenta razumemo kot revizijskega
                  delavca, ki ne more sam opravljati revizijskih opravil, ampak dela v skupini in
                  dobi navodila od bolj usposobljenih revizijskih delavcev, kaj naj opravi in kako
                  naj opravi. Potem si, tako kot je v navadi v organizacijah, postopoma pridobiva te
                  strokovne izkušnje, ki se jih na ta način meri. In s tem merjenjem hočemo doseči
                  ravno to, da ne bo napredovanje oziroma imenovanje v posamezne nazive arbitrarno.
                  Namreč, da bo formalizirano, objektivizirano, postane nekdo lahko samostojni
                  revizijski delavec potem ko je izkazal, da zna ta dela samostojno in na ustrezen
                  strokovni način opravljati. To pač poskušamo meriti na ta način; ponavadi se reče
                  točke. Zdi se nam, da bi bilo pretiravanje s podrobnostmi, če bi v poslovniku
                  razkazovali ta točkovni sistem itd. Poleg tega se lahko sedaj, ko ga nastavljamo,
                  tudi zmotimo <stage>(lahko postavimo prenizke spodnje meje)</stage> in bomo potem
                  to spremenili, bomo postavili višje meje. Najbrž ne bo učinkovito, če bomo vsako
                  spremembo dali v poslovnik <stage>(treba je pač upoštevati tisto staro pravilo, da
                     se poslovnik spreminja na enak način, kot se sprejema)</stage>; potem bi za
                  vsako tako drobnarijo morali prihajati v Državni zbor po soglasje. Najbrž tega ne
                  boste veseli, pa tudi zelo produktivno to ni, pa tudi ne vem, da je nujno
                  potrebno, zato da bi Računsko sodišče legitimno in profesionalno delovalo.</p>
               <p>Skratka, rad bi povedal, da s tem točkovanjem naš namen ni v tem, kar morda
                  nekateri vidite, da bi zgolj z nekakšnimi internimi kriteriji ali da bi po domače
                  razdeljevali revizijske nazive. Popolnoma obratno. S tem skušamo te nazive dodatno
                  zaostriti, jih zavarovati pred arbitrarnostjo. Strokovni, zunaj verificirani
                  kriteriji pa ostanejo v veljavi. Strokovni izpit mora imeti po sedanjem nastavku
                  vsak, ki kandidira za naziv, ki je višji od revizijskega asistenta. Moramo pa
                  dopustiti možnost, da pridejo med revizijske delavce tudi osebe, ki še nimajo teh
                  izkušenj, pa se bodo priučili teh del. Dokler se jih ne bodo priučili, bodo
                  asistenti in bodo opravljali posel po navodilih že usposobljenih revizijskih
                  delavcev.</p>
               <p>Glede določila, da lahko Računsko sodišče za posamezna opravila v postopku nadzora
                  angažira tudi zunanje organizacije. Pravite, Računsko sodišče se ne more
                  odpovedati odgovornosti, da revizijske hiše, ki jo morda angažira, ne nadzira. Ne
                  vidim, kje je v sedanjem nastavku nevarnost, da bi se Računsko sodišče odpovedalo
                  tej odgovornosti. Računsko sodišče na podlagi poročila o opravljenem pregledu
                  izreka mnenje in lahko, preden na podlagi takega poročila izreče mnenje, presodi,
                  ali je poročilo dovolj dobro, dovolj reliabilno, da si lahko privošči, da izreče
                  mnenje. Da bi dobilo ustrezna poročila bo tudi nadziralo revizijsko hišo. Vendar
                  Računsko sodišče nima v načrtu prepuščati svojega dela drugim. S tem določilom
                  hočemo dobiti samo priložnost in možnost, da kakšno opravilo, zaradi tega, ker
                  Računsko sodišče nima ustreznih strokovnjakov, da po pogodbi komu drugemu. Sodim
                  ali ocenjujemo, da je za to nastavek tudi v zakonu, kajti kot veste so gospodarske
                  družbe zavezane - če izpolnjujejo določene pogoje, recimo da malo poenostavim, ker
                  to za večino velja - da morajo najkasneje šest mesecev potem, ko so sprejele
                  zaključni račun, poskrbeti za to, da ga revizijska družba revidira. Lahko gre za
                  gospodarsko družbo pri kateri je država udeležena v njenem kapitalu. Temu pravim
                  državna gospodarska družba. Ker je ta družba taka, jo lahko po zakonu o Računskem
                  sodišču nadzira tudi Računsko sodišče. Vendar zakon dopušča možnost, da Računsko
                  sodišče, v primeru, da gre za pravno osebo, ki ima revizijo opravljeno že po kakem
                  drugem zakonu, poročilo upošteva. Gospodarska družba bo najela revizijsko družbo,
                  da jim revidira zaključni račun; celo tam gospodarska družba sama izbere
                  revizijsko družbo, jo ne izbira Računsko sodišče. Zakon daje Računskemu sodišču
                  možnost, da revizijsko poročilo, ki ga je izdelala revizijska družba, ki jo izbere
                  gospodarska družba sama, upošteva in na podlagi tistega poročila izreče mnenje o
                  poslovanju obravnavane gospodarske družbe. Mislim, da je v kontekstu zakona ta
                  možnost tudi dopuščena. Priznam, da je to najbrž interpretacija, ne pa da res
                  strogo sledi.</p>
               <p>Pripombe oziroma vprašanja gospoda Peršaka. Nekaj terminoloških nejasnosti je v
                  zakonu. V poslovniku poskušamo odpraviti nekaj teh nejasnosti. Najbolj splošen
                  izraz je nadzor. Nadzorov je več vrst. V poslovniku določamo, da Računsko sodišče
                  opravlja dve vrsti nadzora: inšpekcija ali inšpekciranje in revidiranje. Ne glede
                  na to, za katero vrsto nadzora gre, je treba ločiti še med dvema vrstama nadzora
                  glede na frekvenco opravljanja nadzora. Število pravnih oseb, ki jih lahko po
                  zakonu o Računskem sodišču nadzira naše sodišče, je večje kot 10.000; priznam,
                  nismo jih še prešteli. Seveda se tukaj nadzor opravlja po vzorčni metodi. V
                  nobenem letu ne bo moglo Računsko sodišče obiskati vseh pravnih oseb, ki jih lahko
                  nadzira. Zato se v posameznem letu določi letni program in določi, katere pravne
                  osebe bodo v tistem letu deležne nadzora Računskega sodišča. Za te nadzore
                  uporabljamo izraz občasni nadzori. Toda, zakon pa tudi določa pravne osebe, pri
                  katerih se Računsko sodišče ne more odločati, ali jih bo letos revidiralo ali jih
                  ne bo - oziroma nadziralo. In to so recimo zavodi, Zavod za pokojninsko in
                  invalidsko zavarovanje, so skladi, ki jih je ustanovila Republika Slovenija itd.
                  Skratka, te pravne osebe oziroma ti subjekti so v zakonu navedeni. In zakon
                  določa, da mora Računsko sodišče vsako leto revidirati njihove zaključne
                  račune.</p>
               <p>Da bi te nadzore z besedo ločili od onih, tem pravimo redni nadzori. Ali bomo v
                  kakem letu ali bo v kakem letu Računsko sodišče to opravilo ali ne, je zunaj
                  diskrecijske pravice Računskega sodišča. To pač pride. To je prvo, kar pride v
                  letni program Računskega sodišča in potem še ostali nadzori, ki jih Računsko
                  sodišče izbere po svoji presoji v skladu z določbo iz ustave, ki pravi, da je
                  Računsko sodišče neodvisna ustanova, vezana samo na zakon in ustavo.</p>
               <p>Tu uporabljamo tudi izraz leti program. Računsko sodišče torej za vsako leto
                  določi letni program. Letni program sprejema veliki senat. Z letnim programom,
                  pravim, vpeljujemo enostaven instrument za integracijo Računskega sodišča.
                  Računsko sodišče bo delovalo preko 8 revizijskih sektorjev. In to je treba na nek
                  način smiselno integrirati. In hkrati s tem programom dobimo enostaven instrument
                  za intraorganizacijsko kontrolo.</p>
               <p>Med drugim, v petek 9.12., ko sem bil tu v drugačni vlogi, ste me vprašali med
                  drugim tudi, na kakšen način bom zagotovil nepristrano delo članov Računskega
                  sodišča. Sedaj odgovarjam; eden od načinov je tudi ta z letnim programom. Ker na
                  ta način preprečujemo, da bi posamezen član Računskega sodišča samovoljno po svoji
                  izbiri, po svojem razpoloženju ta teden ali prejšnji teden ali po ne vem kakšnih
                  odločitvah sam določil, katere pravne osebe bodo revidirane ali inspicirane
                  naslednji teden ali naslednji mesec, ampak se to določa z letnim programom z
                  razpravo na velikem senatu. Ali to pomeni, da si zapiramo možnost, da bi med letom
                  upoštevali smiselne predloge? Ne, saj letni program sprejema veliki senat; tako
                  kot ga je sprejel, ga lahko tudi spremeni. To se pravi, to, da ima letni program,
                  ne pomeni ovire, da ne bi mogli med letom, recimo, upoštevati kakega čez in čez
                  upravičenega, smiselnega, legitimnega predloga, da naj se opravi nadzor v pravni
                  osebi, ki jo sicer nimamo v letnem programu. Nobene slabosti ne vidim v tem. Vidim
                  veliko odlik. Hvala lepa.</p>
            </sp>
            <sp xml:id="SDZ1-Redna-30-1995-03-24.sp31">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo sodelovati v splošni razpravi? Gospod Šešerko, prosim.</p>
            </sp>
            <sp xml:id="SDZ1-Redna-30-1995-03-24.sp32">
               <speaker>DR. LEO ŠEŠERKO:</speaker>
               <p>Spoštovani, gospod predsedujoči, spoštovani zbor! V zvezi s 4. členom poslovnika
                  želim opozoriti na to, da je v 4. členu govor o dolžnosti Računskega sodišča, da
                  mora pri svojem delu varovati državne, uradne, poslovne, industrijske, vojaške
                  skrivnosti, kar je razumljivo. V 2. členu je rečeno, da predlagamo, da predsednik
                  Računskega sodišča s posebnim aktom določi, kateri podatki Računskega sodišča
                  predstavljajo uradno skrivnost. Z istim aktom določi tudi ukrepe ali postopek za
                  njihovo varovanje.</p>
               <p>Glede na to, da bo Računsko sodišče preverjalo finančno poslovanje državne uprave
                  in Vlade, se postavlja zelo delikatno vprašanje, kako bo javnost obveščena o
                  odkritjih ali ugotovitvah Računskega sodišča. Mislim, da ta člen - v tej dikciji
                  kot je tu - ni najboljši. Zakaj? V tej dikciji je namreč samo opozorjeno na
                  nujnost varovanja vseh teh uradnih, državnih, poslovnih itd. skrivnosti, ni pa
                  opozorjeno ali pa ni ustrezna pozornost dana tisti zakonski določbi, ki določa, da
                  ima javnost pravico, da je obveščena o zadevah, ki so javnega pomena. Zato mislim,
                  da bi bilo treba ta člen spremeniti, tako da ne bi prihajalo do težav, ki veste,
                  da se sedaj dogajajo na drugih področjih. V tožbah, zlasti tožbah proti
                  novinarjem, da so izdali katero od tu navedenih skrivnosti, je kot veste sedaj
                  zaradi neustrezne zakonske ureditve tega področja pri nas stvar taka, da na koncu
                  koncev v takih tožbah sodišče odloči, ali je v resnici šlo za izdajo skrivnosti
                  ali ne, medtem ko neke ustrezne zakonske regulative na tem področju nimamo. Zato,
                  ker je delo Računskega sodišča pri nadziranju Vlade in državne uprave zelo
                  pomembno in zelo pomemben del tega tudi seznanjanje javnosti z ugotovljenimi
                  zadevami, sem mnenja, da bi bilo treba ta 4. člen tako preformulirati, da bi
                  zabeležili najprej, da poleg tu formulirane dolžnosti Računskega sodišča, da vse
                  te skrivnosti varuje, da je Računsko sodišče tudi dolžno, tako kot je rečeno v
                  ustavi, obveščati javnost o podatkih, ki so za javnost pomembni. To v prvem
                  odstavku. V drugem odstavku pa mislim, da bi bilo smiselno razbremeniti
                  predsednika Računskega sodišča te velike odgovornosti in to veliko odgovornost za
                  določanje, kaj je posamezna skrivnost, dati velikemu senatu. In po mojem mnenju bi
                  bila najboljša formulacija taka, kjer bi bilo rečeno, da veliki senat soglasno
                  določi, kateri podatki itn. so tisti, ki veljajo kot skrivnost. To bi potem bila
                  neka paralela s tistim, kar se danes v sodnem sistemu siceršnjem dogaja, ker
                  posamezni sodniki v posameznih zadevah odločajo o tem vprašanju, kaj je skrivnost,
                  kaj je državna ali poslovna itn. skrivnost. V nasprotnem primeru bomo imeli
                  situacijo, ko bo predsednik Računskega sodišča tendiral k temu - zato da bi se
                  izognil težavam in eventualnim tožbam na siceršnjih sodiščih - da bo zelo širil
                  območje tega, kar bo določeno kot javna skrivnost. S tem bo pa le ena od bistvenih
                  funkcij Računskega sodišča v bistvenem ohromljena in seznanjenje javnosti s
                  tistim, kar bo računsko sodišče ugotovilo, zelo omejeno.</p>
               <p>Zaradi vsega tega jaz mislim, da bi, preden Državni zbor sprejme ta poslovnik,
                  bilo dobro, da se ta 4. člen spremeni in da se pravici javnosti, ki jo varuje tudi
                  ustava, tudi v tem poslovniku Računskega sodišča da ustrezno mesto. Hvala
                  lepa.</p>
            </sp>
            <sp xml:id="SDZ1-Redna-30-1995-03-24.sp33">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Mi poslovnika ne sprejemamo in ga ne spreminjamo. Mi mu dajemo z
                  odlokom soglasje. Želi še kdo besedo? Gospod Baškovič, prosim. Gospod Baškovič bo
                  še pred glasovanjem pojasnil mnenje sekretariata. Izvolite.</p>
            </sp>
            <sp xml:id="SDZ1-Redna-30-1995-03-24.sp34">
               <speaker>MILAN BAŠKOVIČ:</speaker>
               <p>Jaz bi samo v zvezi s to javnostjo in kako jo regulirati, na nekaj stvari
                  opozoril. Mi smo to gledali in nismo videli problema v tej smeri, kot se sedaj
                  razvija razprava zato, ker poglejte: zakon o računskem sodišču sam v 28. členu
                  jasno določa tole <stage>(in to smo mi kot zakonsko normo sprejeli)</stage>:
                  "Računsko sodišče mora pri svojem delu varovati državne, uradne, poslovne,
                  industrijske in vojaške skrivnosti nadzorovanih in revidiranih oseb." To je prvo.
                  To je v 4. členu na kratko povzeto; kar zadeva pač izvedbo v poslovniku, ni
                  potrebno, da vse to prepisuje. Drugi odstavek razumem kot to, da se to
                  konkretizira kot v vsaki ustanovi, v vsakem organu te interne zadeve, ki imajo ta
                  značaj. Ali je to zdaj predsednik sodišča ali kakšen drug organ, v to se mi seveda
                  nismo mogli spuščati. Mora biti pa to nekje postavljeno, da se to uredi.</p>
               <p>Kar se pa javnosti tiče, morate gledati še 5. člen, ki govori o tem, kako se
                  obvešča javnost, in pa 30. člen na koncu, po mojem je v redu, ko piše: "Računsko
                  sodišče seznani javnost o posameznem postopku nadzora šele, ko je poročilo
                  dokončno." Potem drugi odstavek, kdo obvešča in kako obvešča. Se pravi, da te
                  stvari so vendarle v tistem obsegu, ki je nujen za poslovnik, po mojem, skladno in
                  logično urejene. Samo toliko. Hvala lepa.</p>
            </sp>
            <sp xml:id="SDZ1-Redna-30-1995-03-24.sp35">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prehajamo na odločanje o odloku. Državni zbor Republike Slovenije daje
                  soglasje k poslovniku Računskega sodišča Republike Slovenije z dne 16.2.1995 ter
                  njegovim spremembam in dopolnitvam št. RS 42/NČP 95 z dne 17.3.1995. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da smo odlok sprejeli. In s tem zaključujem to točko dnevnega
                  reda.</p>
               <p>Kot sem napovedal že prej, prehajamo na <title>9. TOČKO DNEVNEGA REDA</title>, to
                  je <title>PREDLOGA ZAKONA O UKREPIH ZA SANACIJO GOSPODARSKEGA POLOŽAJA TAM MARIBOR
                     D.D. IN NJEGOVIH ODVISNIH DRUŽB TER AVTOMONTAŽE AM BUS D.O.O. LJUBLJANA - HITRI
                     POSTOPEK</title>.</p>
               <p>Včeraj smo končali pri splošni razpravi. Prekinili smo splošno razpravo, sedaj
                  bomo nadaljevali splošno razpravo. Po splošni razpravi bomo glasovali o dveh
                  sklepih, ki so jih predlagali poslanci. Najprej dajem besedo Janezu Kopaču.</p>
            </sp>
            <sp xml:id="SDZ1-Redna-30-1995-03-24.sp36">
               <speaker>JANEZ KOPAČ:</speaker>
               <p>Hvala za besedo. Spoštovani! Poskušal bom razpravljati na podlagi argumentov,
                  kajti zdi se mi, da je včerajšnja razprava zašla preveč v čustvene, emocionalne
                  vode. Jaz zakonu, takemu kot je, kot ga je predlagala Vlada in kot je predlagano,
                  da se dopolni z amandmaji, nasprotujem in za njega ne bom glasoval.</p>
               <p>Iz obrazložitve zakona, ki je objavljena v Poročevalcu in ki jo je napisala Vlada,
                  je razvidno, da so obveznosti podjetja TAM oziroma sistema TAM večje od 200
                  milijonov nemških mark in da je vrednost premoženja TAM-a približno 80 milijonov
                  nemških mark; torej obveznosti za približno 2 in polkrat presegajo vrednost
                  premoženja. Ekonomska logika ima ob takem vprašanju zelo jasen odgovor - sploh ni
                  nobene dileme: stvar je zrela za stečaj. Zakon sam in pa razprave ob njem imajo za
                  seboj nekaj drugega. Razprave so po mojem emocionalno pogojene - zakon sam z
                  amandmaji vred tudi; seveda tudi številke v tem zakonu. To je razumljivo, če se
                  TAM identificira z Mariborom, torej se postavlja enačaj, kar prihaja iz ust
                  zagovornikov zakona, ali pa če se identificira z mafijo - kar prihaja iz ust
                  nekaterih nasprotnikov zakona. Vse to bi rad odmislil. Ampak, poudarjam pa, da
                  menim, da je napaka - ki si jo je privoščil ta Državni zbor prvič lansko leto in
                  jo s tem zakonom nadaljuje - v tem, da je taka emocionalna pogojenost razprav
                  povsem razumljiva, če se zakon piše za posamezno podjetje. Mi smo tukaj že pisali
                  nekaj zakonov za posamezna podjetja. Mislim, da se zgodba začela z Radečami in
                  menim, da je to tudi zelo usodno. Pisanje zakona za posamezno podjetje je
                  nenačelno dejanje. Zame je dokaz, da tako Državni zbor kot Vlada izgublja ta
                  kompas pri vodenju gospodarske politike. Zakon spremlja tudi emocionalno vzdušje.
                  V zvezi z njim se dogajajo neverjetni pritiski. Lahko rečem, da sem doživljal
                  praktično dnevne obiske posameznih zagovornikov tega zakona, predstavnikov TAM-a
                  in drugih. TAM je za sprejem samega zakona angažiral službo za stike z javnostjo,
                  ki upam, da ji bo tudi poravnal plačane račune. Ta služba za stike z javnostjo
                  oziroma sami predstavniki TAM-a tudi neposredno obdelujejo posamezne poslanske
                  klube in posamezne poslance - ker je z njihove strani vse razumljivo. Mislim, da
                  dejanje samo po sebi ni nič slabo. Slabo pa je to, da se posamezni poslanci
                  oziroma posamezni politiki nasploh, pri čemer vključujem tudi krog Vlade, odzivajo
                  na to vrsto "obdelovanja". Kot del pritiskov ocenjujem tudi včerajšnji in današnji
                  obisk predstavnikov zaposlenih, ki sedijo na balkonu in gledajo posamezne
                  razpravljalce. Včeraj sem prvič doživel nezaslišano podel pritisk na osebni ravni,
                  seveda, temelječ na laži, in to kar od nekoga iz lastne stranke.</p>
               <p>Ne bi se želel več ukvarjati s tovrstnimi rečmi, ki mislim, da nimajo zveze z
                  bistvom problema. Po moje je - če se vrnem na sam zakon ali na njegovo vsebino -
                  koncept zakona povsem zgrešen. Zakon predvideva sanacijo celotnega poslovnega
                  sistema TAM-a in celotni poslovni sistem TAM-a je, po moje, nerešeljiv oziroma je
                  rešljiv, ampak ob izdatno prevelikem angažiranju državnega denarja. Zakon bo stal,
                     <stage>(če bo sprejet tak, kot ga je predlagala Vlada in kot ga dopolnjenega
                     predlagajo poslanci z amandmaji, Vlada pa tem amandmajem ne nasprotuje v svojem
                     stališču)</stage> skupaj približno nekaj manj kot 15 milijard tolarjev. To je
                  približno, če vzamem, da ima TAM 3.900 zaposlenih <stage>(ne vem, če je ta
                     številka povsem natančna)</stage>, približno 45.000 nemških mark na zaposlenega
                  oziroma približno 0,7% bruto domačega proizvoda. Za ilustracijo naj povem, da je v
                  lanskem letu celoletni proračun Ministrstva za kulturo predstavljal 11 milijard
                  tolarjev, kar je precej manj od te številke, da je, recimo, proračun Ministrstva
                  za zdravstvo predstavljal 3 milijarde tolarjev, kar je skoraj pet krat manj od te
                  številke in tako naprej.</p>
               <p>Reševanje s strani države se mi ne zdi potrebno, če govorimo strogo po ekonomski
                  logiki. Profitabilne programe, ki jih v TAM-u vsekakor nekaj je, bi prevzeli drugi
                  zainteresirani investitorji. Razumem pa politični pritisk in problematike
                  problemov velikega podjetja v mestu Maribor, ki ima veliko drugih težav, pač ni
                  moč zaobiti. Zato, če je že potrebno državno angažiranje, bi sam podprl drug način
                  reševanja tega problema. Zdi se mi smiselno ustanoviti s strani države vzporedno
                  podjetje, ki bi prevzelo samo rentabilne programe in seveda tudi terjatve in pa
                  določene obveznosti, ne pa vseh. Obveznosti do države v obliki neplačanih davkov
                  in prispevkov, mislim, da lahko odpišemo, <stage>(teh davkov in prispevkov nikoli
                     ne bo)</stage>, obveznosti do nekaterih dobaviteljev, mislim da bi tudi lahko
                  odpisali, obveznosti do nekaterih kupcev prav tako.</p>
               <p>To vzporedno podjetje, če bi se Vlada in parlament za njega odločila, bi morali v
                  začetku kapitalizirati oziroma mu dati zadostno število ali zadostno količino
                  jamstev za najetje kreditev za obratni kapital, da bi lahko tudi funkcioniralo.
                  Vendar, še enkrat poudarjam, s tem bi naredili tisto, kar se bo tako ali tako
                  zgodilo, vendar na mnogo cenejši način. Celotnega poslovnega sistema TAM-a ni moč
                  rešiti in tudi ne vseh zaposlenih v njem - in to tudi minister dobro ve in nam je
                  tudi razložil, vendar ne s tako neposrednimi besedami in to vedo tudi zaposleni v
                  TAM-u. To sem se lahko prepričal skozi stike z njimi.</p>
               <p>Rešiti bo torej na dolgi rok moč samo rentabilne programe, ki jih nekaj je.
                  Največji problem je, ker ne vemo natančno, kateri so in kateri niso. Vodstvo TAM-a
                  trdi za posamezne programe, da so rentabilni, vendar naš problem je, ker zunanjega
                  opazovalca objektivnega nimamo. Tukaj vidim tudi krivdo Vlade, kajti predstavnik
                  Vlade je sedel v Upravnem odboru več kot leto dni sedaj že in objektivne presoje,
                  kaj je rentabilno in kaj ni rentabilno Vlada danes na podlagi udeležbe svojega
                  predstavnika pri vodenju TAM-a tudi ne zna dati, da pa bi najeli še kakšno drugo
                  organizacijo, ki bi to znala presoditi, na žalost zmanjkuje časa.</p>
               <p>Vendar, da ponovim še enkrat: na dolgi rok je mogoče rešiti samo rentabilne
                  programe v okviru TAM-a. Menim, da lahko z ustanovitvijo vzporednega podjetja in
                  nekim obdobjem meseca dni, dveh, tri, ko se presoja, angažira strokovno
                  organizacijo, ki bi presodila, kateri programi so rentabilni, lahko naredimo to
                  isto, vendar seveda na mnogo cenejši način.</p>
               <p>Reševanje celotnega sistema pomeni prevzem vseh terjatev in pa predvsem vseh
                  obveznosti, ki bodo spremljale ta sistem še zelo dolgo, njihovo razreševanje bo
                  zelo naporno in finančno zelo zahtevno. Mislim, ali upam si trditi, da ni
                  rentabilno oziroma, da bi bila mnogo rentabilnejša za davkoplačevalce ta druga
                  rešitev.</p>
               <p>Skratka, ponujam v opisni obliki drugo rešitev, konceptu zakona, kakršen nam je
                  predložen, pa nasprotujem. Hvala lepa.</p>
            </sp>
            <sp xml:id="SDZ1-Redna-30-1995-03-24.sp37">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Imamo dve repliki. Prvo gospod Jože Jagodnik in drugo gospod
                  Kopše.</p>
            </sp>
            <sp xml:id="SDZ1-Redna-30-1995-03-24.sp38">
               <speaker>JOŽE JAGODNIK:</speaker>
               <p>Hvala lepa, gospod predsedujoči. Spoštovane kolegice in kolegi! Imam seveda nekaj
                  replik na izvajanje gospoda Janeza Kopača, mojega poslanskega kolega in mislim, da
                  so tri najpomembnejše. In sicer prva. Pritisk, ki ga doživlja gospod Kopač in ki
                  ga po njegovem mnenju doživljamo tudi nekateri drugi, ki se pa, za razliko od
                  njega, odzivamo na te pritiske. Ne vem, kakšen je bil način dela v prejšnjem
                  mandatu, ko je bil tudi gospod Kopač poslanec, ko je bilo večkrat zabeleženo in v
                  nekaterih sefih celo shranjeno, njegovo kontaktiranje, ko se je on odzival na
                  nekatere pritiske iz lobijev, v mislih imam seveda igralniški lobi, toda na vsak
                  način je on na odziv bil deležen... - Ne slišite? Jaz sem nekoč že predlagal, da
                  bi morali namestiti še dva zvočnika, pa od tega nič ni bilo.</p>
            </sp>
            <sp xml:id="SDZ1-Redna-30-1995-03-24.sp39">
               <speaker>PODPREDSEDNIK VLADIMIR TOPLER:</speaker>
               <p>Kolegice in kolegi! Če bo več tišine v dvorani, se opravičujem, bomo vsi slišali.
                  In prosim še drugo. V dvorani opažamo zadnje čase večkrat, da se pogovarjate in
                  imate mobitel. Prosim, da mobitela ne nosite v dvorano. To vas prosim v imenu
                  vodstva, ker smo včeraj o tem govorili. Izvolite najprej besedo, gospod
                  Jagodnik.</p>
            </sp>
            <sp xml:id="SDZ1-Redna-30-1995-03-24.sp40">
               <speaker>JOŽE JAGODNIK:</speaker>
               <p>Torej toliko o teh odzivih. O teh odzivih bi se lahko še pogovarjali, pogovarjali
                  bi se lahko tudi o kreditih, ki so na račun teh odzivov bili uresničeni, kar leži
                  na duši gospoda Kopača, pa jaz v tem trenutku tega ne bom načenjal; lahko pa ob
                  kakšni drugi priložnosti seveda brez skrbi to razgalim.</p>
               <p>Druga stvar. Gospod Kopač, mi seveda, vi gledate strogo ekonomistično. Vi imate
                  svinčnik in papir, ste čuvar državnega zaklada, tako rekoč rezervni finančni
                  minister - parlamentarni minister smo vam včasih rekli - in imate seveda deloma
                  prav, ko seštevate te številke, ampak mislim, da ste se tokrat zelo zmotili. Vi
                  ste vse številke matematično sešteli in jih vrgli na mizo, prišli ste do številke
                  250 milijonov mark in iz tega izhaja tudi vaše prepričanje, da je bolje tovarno
                  ugasniti. Jaz, ki živim v Mariboru in ki sem 10 let živel v neposredni bližini
                  tovarne avtomobilov <stage>(nimam nobenega sorodnika v tovarni avtomobilov, kot
                     ste vi to očitali nekaterim našim poslancem, da zagovarjajo nekatere zakonske
                     rešitve zaradi sorodstvenih vezi)</stage>, pa gledam zadevo iz mariborskega
                  zornega kota, iz socialnega zornega kota, iz zornega kota regije, ki zaostaja
                  toliko časa, kot beleži negativne rasti proizvodnje in negativne trende TAM. Leta
                  1987 se je vse začelo. Če ste ekonomist - in vi ste ekonomist - bi lahko
                  pregledali podatke o industrijski proizvodnji Maribora, ki je edina regija v
                  Sloveniji - medtem ko Slovenija beleži rast, 7%-no v lanskem letu, mariborska
                  regija beleži negativni predznak - in to vas seveda sploh ne skrbi. Del te regije
                  in pomemben sestavni del tega je pa seveda prav ta TAM, o katerem danes in te dni
                  govorimo.</p>
               <p>Rekli ste, da je nezaslišano, da so med nami predstavniki sindikata. Torej, vi bi
                  želeli, da bi se Državni zbor pokril s steklenim zvonom in razpravljal kot
                  razpravlja in prinašal odločitve kot jih prinaša. Popolnoma pozabljate nek segment
                  našega dela, ki je podvržen javnosti. Včeraj sem pozdravil kolege oziroma
                  sodelavce TAM-a, njihove sindikaliste, v svojem imenu, seveda. Njihova pravica je
                  biti obveščen in njihova pravica je, da sodelujejo tudi na naši seji samo kot nemi
                  opazovalci. Želijo zvedeti vso resnico, ki je očitno znotraj tovarne niso mogli
                  ali niso imeli priložnosti zvedeti, zato vas lepo prosim, da se tem delavcem vsaj
                  opravičite, kajti moja dolžnost je, da sem pošten do vsakega, ki v tej igri
                  sodeluje. Poskušam biti pošten. Tudi jaz sem deležen pritiskov. Kakšnih pritiskov?
                  Kot poslanec kontaktiram z banko, ne z eno banko, s tremi bankami, ki so v tej
                  igri. Kot poslanec sem kontaktiral, predvsem na mojo željo, ker sem hotel priti
                  resnici do dna, z managementom TAM-a. Kot poslanec se moram odzivat na okolje, iz
                  katerega izhajam, in to okolje je Maribor. In ta Maribor je v teh časih v izrazito
                  kritičnem položaju. Ta Maribor ima stopnjo nezaposlenosti visoko nad republiškim
                  povprečjem. Vi kot ekonomist boste znali barantati s temi podatki in boste vedeli,
                  kaj pomeni 22% stopnja nezaposlenosti v Mariboru nasproti 14% stopnji
                  nezaposlenosti, kot vlada v celotni državi.</p>
               <p>Zavračam te vaše napade. Rekli ste, da govorimo čustveno, emocionalno in tako
                  naprej. Ne vem, kako je lahko emocionalnost pretočiti v številke. Mislim, da vam
                  bo o teh številkah v zvezi z emocionalnostjo najlepše odgovoril dr. Maks Tajnikar,
                  minister, čigar delo ste, ko ste komentirali to potezo, imenovali, da je Vlada
                  izgubila kompas. Vlada izgublja kompas. To je rekel poslanec Liberalne
                  demokracije, ki ima v tej vladi prvo žezlo v rokah. Hvala lepa.</p>
            </sp>
            <sp xml:id="SDZ1-Redna-30-1995-03-24.sp41">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Replika naprej. Boste dobili besedo gospod Kopač. Gospod Kopše. Za
                  njim je na vrsti gospod Lenič, gospod Oman in gospod Kopač.</p>
            </sp>
            <sp xml:id="SDZ1-Redna-30-1995-03-24.sp42">
               <speaker>JOŽEF KOPŠE:</speaker>
               <p>Gospod Kopač, imam samo eno repliko, ki jo smatram kot dejstvo in je naslednja.
                  Opisali ste stanje, s katerim bi se nekateri lahko tudi strinjali, okoli financ in
                  koliko bo stala sanacija TAM-a, kakšne bodo posledice in koliko se splača ta denar
                  naložiti. Z marsičem se je možno strinjati. Govoriti o emocionalnem, kar je tudi
                  moj kolega Jože repliciral, je nepravično tudi z drugih razlogov. Maribor kot
                  industrijsko mesto je desetletja, več kot 50 let, ker je že pred vojno, za celo
                  bivše področje Jugoslavije in tudi za Slovenijo, delovalo in je bilo izredno
                  profitabilno. Takšna je bila smer. Ta denar se je prelival po Sloveniji in po
                  Jugoslaviji. Danes je Maribor v težavah. <stage>(jaz sedaj ne govorim o
                     TAM-u)</stage>. Danes je Maribor v težavah in danes, ker je v težavah mu
                  enostavno nobeden več ne more pomagati. In vsakokrat, ko spregovorimo mariborski
                  poslanci v tem Državnem zboru, nam stalno očitate, da pridemo sem prositi, da
                  prihajamo prosjačiti. <stage>(Ne.)</stage> Jaz trdim obratno. Mariborčani
                  prihajamo po zasluženo v tej državi. Po ničesar drugega, z nobeno prošnjo ne
                  prihajamo sem. Samo po zaslužen denar v Ljubljano. To je ena.</p>
               <p>Drugo, ko govorite o lobiranju v parlamentu. Med drugim ste omenili Radeče. Jaz
                  sem eden od tistih, ki se je potegoval za sanacijo te tovarne Radeče. To jasno in
                  glasno povem. In sem danes prepričan, da bodo Radeče prej ali slej dobro
                  poslovale. Ne bomo ponavljali argumentacije zakaj in kako. Je pa en motiv, ki je
                  mene vodil pri Radečah in ki je bil pomemben. Radeče s svojo tovarno so v tistem
                  kraju edina možna varianta, da se ljudje še kolikortoliko zaposlujejo v tem
                  trenutku. Isto je z Mariborom. Ko nam je šla Elektrokovina, ko nam je šel Boris
                  Kidrič - Boris Kidrič preseljen v Zalog v Ljubljani, Metalna preseljena v
                  Litostroj Ljubljana. Programi, ko je šla Elektrokovina, ki je danes lastnik
                  Simens. In vi govorite o emocijah. V Mariboru ni čudno da so emocije, ko so ljudje
                  lačni. Gospod Kopač, lačni so. In jaz se v finančnem pogledu lahko v marsičem
                  strinjam, samo Maribor je treba reševati - pa to stane, kar stane to državo - je
                  treba reševati enostavno. Drugo več ne pomaga. Drugo, govorili ste na eni strani
                  lobiranju, emocijah, na drugi strani pa se govori, da mi poslanci očitamo
                  mafijaštvo. Upam, da bomo na tem zboru in ob tej priložnosti le razčlenili
                  nekatere stvari, ki so bile negativne in ki so pripeljale TAM do sem, kjer je.
                  Zaradi slabega vodstva, zaradi slabe prodaje, zaradi izgube jugoslovanskih trgov,
                  o tem smo že vse govorili - moramo pa javno in glasno povedati, da so bile tudi
                  druge nečednosti in da so se enostavno ustanavljala podjetja, ki so izčrpavala
                  dodatno TAM v njegovem najtežjem trenutku. Moramo o tem razpravljati in javnosti
                  jasno in glasno povedati, ne zaradi TAM-a - vprašanje kaj se še da v TAM-u rešiti
                  zaradi te razprave - temveč zaradi drugih podobnih pojavov v Sloveniji, ki še
                  vedno tečejo.</p>
               <p>Ne govoriti in nam stalno očitati, da smo poslanci tisti, ki podpiramo, pač ki
                  odpiramo vprašanja takoimenovane mafije. To dejansko obstaja. Gospod Kopač, jaz
                  sem bil tisti poslanec, ki je zahteval na vaši komisiji revizijski zapisnik.
                  Revizijski zapisnik je prišel, s tem da ga dobi kompletna komisija; jaz sem po
                  treh dneh moral priti k vam, vas lepo prositi, da sem si ga lahko skopiral. Kaj to
                  pomeni? Pozneje ni bil dostavljen nobeni poslanski skupini. Poslanskim skupinam
                  sem sam dajal moj material, da so si ga fotokopiral, da so si lahko pregledal, da
                  bi lahko realno situacijo ugotovili. Ne gre  sedaj za vprašanje tega, da bomo mi
                  sodili. Ne bomo sodili v tem Državnem zboru, vendar javnost mora vedeti, kaj se
                  dogaja. Ti delavci TAM-a morajo vedeti, zakaj je en del izgub in zakaj je
                  nepravilno poslovanje in da bodo lahko jutri rekli, ti ljudje pa več ne morejo
                  biti v upravnem odboru, ti ljudje več ne morejo biti v vodstvu TAM-a - in to v
                  interesu države.</p>
               <p>Naslednja replika. Član Vlade, s tem se pa strinjam, ta pa je pozitivna. Član
                  Vlade, ki je bil v upravnem odboru TAM-a, <stage>(jaz bom rekel bolj direktno kot
                     vi)</stage> je spal. In ne samo to. Na osnovi revizijskega zapisnika, ki sem ga
                  skrbno prebral, sem kot član komisije VIS, VOMO, postavil enemu izmed vodij
                  obveščevalnih agencij konkretna vprašanja, če delujejo na gospodarskem področju,
                  če ta področja spremljajo in če o teh svojih rezultatih spremljav obveščajo Vlado.
                  Vseh petnajst vprašanj, ki jih sem postavil enemu od vodij, mi je potrdil - in še
                  več je odgovoril. Konkretno sem ga vprašal: ali ste o tem redno obveščali Vlado?
                  Smo. Vlada je cel čas vedela, kaj se v TAM-u dogaja, vendar ni ukrepala. To je
                  treba jasno in glasno povedati. Verjamem temu vodji obveščevalne agencije. Hvala
                  lepa.</p>
            </sp>
            <sp xml:id="SDZ1-Redna-30-1995-03-24.sp43">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Leniču. Še vedno smo pri replikah.</p>
            </sp>
            <sp xml:id="SDZ1-Redna-30-1995-03-24.sp44">
               <speaker>JOŽE LENIČ:</speaker>
               <p>Gospod podpredsednik, spoštovane dame in gospodje! Želel bi izraziti svoj protest
                  nad repliko oziroma nastopom gospoda Jagodnika, ki si ga je privoščil do mojega
                  poslanskega kolega Kopača. Očitno je proti tistim, ki smo proti takim rešitvam,
                  kot jih je predlagala Vlada, dovoljeno vse, dovoljeni so pritiski, tudi podtalni,
                  dovoljeni so nizki udarci. Tudi sam sem jih nekaj v teh dneh doživel. Mislim, da
                  je to za diskusijo, ki bi morala biti argumentirana in sloneti na podlagi
                  argumentov, popolnoma nesprejemljivo. Osebno sem prepričan, da tudi tiste, ki se
                  delate golobe v tem primeru in demagoško stojite na strani delavcev, da iz vas
                  bolj govorijo upniki in da ste bolj personificirani upniki - pa naj bodo to banke
                  ali dobavitelji - kot nek resničen interes za boj s to delavsko idejo. Kaj več o
                  TAM-u bom povedal kasneje. Hvala lepa.</p>
            </sp>
            <sp xml:id="SDZ1-Redna-30-1995-03-24.sp45">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Oman. Dobil boste repliko. Vem, da imate repliko na repliko,
                  ampak ne moremo, ker so ostali prej prijavljeni. Bom dal besedo vam, gospod
                  Kopše.</p>
            </sp>
            <sp xml:id="SDZ1-Redna-30-1995-03-24.sp46">
               <speaker>IVAN OMAN:</speaker>
               <p>Gospod podpredsednik, spoštovane kolegice in kolegi! Med poslanci tega zbora, ki
                  jih poskušam pozorno poslušati, sta prav gotovo gospoda Kopač in Jagodnik. Tudi v
                  tem primeru, mislim, da imata vsak po svoje prav. Rekel bi pa naslednje: z zakoni,
                  s takimi ali podobnimi, na nek način vlečemo naprej t.i. dogovorno ekonomijo in na
                  ta način ne bo nikoli konca. Ne bom mogel podpreti tega zakona, kljub temu, da se
                  zavedam, da je na nek način treba reševati mariborske probleme.</p>
               <p>Povedal bom par stvari, za katere mislim, da so v tem zakonu zelo problematične.
                  Na tej seji imamo, mislim, da v 16. točki dnevnega reda, nek zakon, ki govori o
                  tem, v kakšnem primeru se odpisani prispevki kmetov za socialno zavarovanje
                  štejejo res za odpisane. Pomeni, proračun naj jih najprej plača. V tem primeru, ki
                  ga obravnava ta zakon, se terjatve teh skladov spreminjajo v lastniške deleže.
                  Vemo pa, da je pri stečaju podjetja lastnik tisti, ki zadnji pride na vrsto, če od
                  vrednosti podjetja kaj ostane. Torej, konkretno pomeni, da bo tudi v tem primeru,
                  ali bodo oškodovani skladi ali pa jih bo pokril proračun. V končni posledici bo
                  to. Enako je z bankami. Banke lahko same sprejmemo lastništvo namesto terjatev do
                  podjetij, brez zakona. V končni posledici stanje kakršno je, bo vse skupaj plačal
                  proračun, če se bomo na ta način šli naprej, kot poskušamo reševati s temi zakoni.
                  Nekaj smo jih že sprejeli - vse v duhu dogovorne ekonomije. Ob tem, ko govorimo o
                  tisočih brezposelnih delavcev v Mariboru, pa vemo, da so vendarle podjetja, ki ne
                  dobijo delavcev. Mislim, da je treba razmisliti tudi o tem, še posebej, ker bi si
                  upal trditi, da tudi minister, ki je predlagatelj tega zakona, ne verjame v
                  resnično in uspešno sanacijo tega problema. Zato bi predlagal, da zakona ne
                  sprejmemo, pač pa da naročimo Vladi, naj čimprej pride z novim projektom, ki bo
                  zadevo resnično razrešil. Hvala lepa.</p>
            </sp>
            <sp xml:id="SDZ1-Redna-30-1995-03-24.sp47">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopač in potem gospod Kopše.</p>
            </sp>
            <sp xml:id="SDZ1-Redna-30-1995-03-24.sp48">
               <speaker>JANEZ KOPAČ:</speaker>
               <p>Hvala lepa. Doživel sem nekaj replik, predvsem tisto od gospoda Jagodnika, ki
                  mislim, da so bile, ne bom uporabil grde besede, ampak rekel bom, absolutno
                  nekorektne. Moj nastop sem posebej tempiral na to, da bo umirjen - zaradi tega,
                  ker mislim, da je bilo tukaj preveč čustvenih reakcij že včeraj. Tukaj pa sem
                  doživel podtikanja, ki me želijo diskreditirati osebno zato, ker sem povedal svoje
                  mnenje, ki sem ga poizkušal tudi argumentirati. Menim, da je to zelo zelo
                  nekorektno, da ne rečem kaj drugega. Slišal sem tole, da sem nekoč nekomu očital,
                  da se je zavzemal za neko rešitev zaradi neke sorodstvene povezave, ali nekaj
                  podobnega. Tega, moram reči, se ne spomnim.</p>
               <p>Doživel sem oziroma gospod Jagodnik je rekel, da je nezaslišano, da so prisotni
                  sindikati. Tega nisem rekel, to je laž. Rekel sem, da je to ena, da doživljamo
                  poslanci neverjetne pritiske in da njihovo prisotnost vidim kot eno od oblik
                  pritiskov. Samo to sem rekel, nobene vrednostne sodbe pa nisem dajal, da je to
                  nezaslišano, da je dobro, da je slabo. Doživel sem to od gospoda Jagodnika, da mi
                  je očital oziroma, da mi je v usta položil besede, da se zavzemam za ugasnitev
                  tovarne. Tega nisem rekel, to je laž. Rekel sem, da se zavzemam za drugačno
                  rešitev. Ponudil sem opcijo, opisno sicer, ne natančno v obliki amandmajev in
                  govoril sem o tem, da s splača prevzeti rentabilne programe. Če pa gospod Jagodnik
                  meni, da niti en sam program ni rentabilen, potemtakem se da mojo govorico
                  pretvoriti v besede "sem za ugasnitev tovarne". Ampak jaz sem prepričan, da
                  nekateri programi so rentabilni.</p>
               <p>To, da sem kot poslanec vladajoče koalicije rekel, da Vlada izgublja kompas, ni
                  res. Rekel sem: pri vodenju gospodarske politike z zakoni ali s predlaganjem
                  zakonov, ki se nanašajo na posamezna podjetja, se z nenačelnim pristopom izgublja
                  kompas pri vodenju tovrstne politike. To sicer pomeni delno res, da Vlada izgublja
                  kompas nasploh. Vendar sem obrazložil natančno, za kakšen primer mislim.</p>
               <p>Potem je gospod Kopše omenil nekaj v zvezi z revizijskimi zapisniki, mafijo itd.
                  Rekel sem samo to, da ne želim, da se tu problem TAM-a gleda ali identificira ali
                  s problemom Maribora ali s problemom na drugi strani nepravilnosti oziroma mafije;
                  kar govorijo na eni strani zagovorniki zakona, na drugi pa nekateri nasprotniki
                  zakona. Včeraj sem vse poslušal. Gospod Verzolak je govoril o mafiji in je
                  nasprotoval zakonu za to. Veliko pa jih je govorilo tako, da je TAM enako Maribor
                  in kdor je proti temu zakonu, je proti Mariboru. Jaz sem proti temu zakonu, sem pa
                  zaradi tega, ker mislim, da je slab in ker mislim, da so možne druge rešitve, ki
                  so cenejše in bi na koncu pripeljale do iste rešitve, do kakršne bo pripeljala
                  tudi sanacija celotnega sistema TAM-a, ampak skozi leto.</p>
               <p>Navsezadnje je treba vedeti tudi to. V Mariboru niso samo zaposleni v TAM-u, pa
                  tudi med zaposlenimi v TAM-u so tudi vsi davkoplačevalci. Ne imeti ljudi za norca.
                  Davkoplačevalci so v Mariboru, so v TAM-u, so po vsej Sloveniji. Ljudje ne vlečejo
                  teh enačajev, torej: ta zakon je enako TAM, je enako Maribor, je enako
                  odrešitev.</p>
               <p>Še to bi rad rekel. Včeraj sem od gospoda Sisingerja slišal te besede: ta zakon je
                  treba sprejeti. To me spominja na radijsko igro o - se opravičujem, ne bi rad koga
                  zbodel - Butenskali, če se je spomnite. Tega človeka je treba rešiti naj stane
                  kolikor hoče ali pa naj za to umre kolikor ljudi hoče, ali nekaj takega je bilo v
                  tisti igri. Skratka, ta zakon je treba sprejeti, ali pa v sanacijo TAM-a je treba
                  iti, naj stane kolikor hoče. Jaz nisem za to; jaz sem zato, da se gre v sanacijo
                  TAM-a, vendar ne kot celotnega poslovnega sistema, ampak samo rentabilnih
                  programov. Vem pa, da je problem identificirati rentabilne programe v tem
                  trenutku; kar mislim, da je tudi posledica nedelovanja Vlade oziroma ustreznega
                  ministrstva pri sodelovanju pri upravljanju TAM-a v preteklem letu.</p>
               <p>Potem sem doživel še nekaj nizkih udarcev. V zvezi s tem, češ, eni se srečujejo z
                  enimi, eni se pa ne srečujejo z enimi in nekaj v zvezi z igralništvom, je še rekel
                  gospod Jagodnik. Srečujem se z mnogimi ljudmi, ki prihajajo na temo, predvsem
                  zakonov, s katerimi se odbor ukvarja. Konkretno s TAM-om se Odbor za finance še ni
                  ukvarjal. Mislim, da je to dolžnost in pravica vsakega od poslancev. Je pa seveda
                  pomembno, da vsak poslanec ohrani svoja načelna stališča, ne glede na to, kaj mu
                  tisti z druge strani, ki ima druge interese  in drugačne interese govori in da
                  poskuša vsak poslanec na podlagi argumentov, na podlagi dejstev, številk itd. in
                  na podlagi svojih političnih stališč, ki izvirajo iz neke ideologije <stage>(jaz
                     sem konkretno liberalec po prepričanju)</stage> iz tega izluščiti. Mislim, da
                  ni greh niti se ne srečevati s kom niti srečevati s kom; pomembno je, da vsak
                  ohrani svoje stališče, ki ga zna tudi argumentirano zagovarjati.</p>
               <p>Doživel sem torej napad, ocenjujem tako, ker sem povedal svoje mnenje in poskušalo
                  se me je diskreditirati na osebni ravni, ker sem povedal svoje mnenje. Mislim, da
                  je to zelo nevarno, da je to nekaj, kar poznamo iz situacije, ki smo ji rekli
                  situacija izrednih razmer.</p>
               <p>Skratka, predlagam, da umirimo razpravo. Trudil sem se, da ne bi bil žaljiv do
                  nikogar in da poskušamo na podlagi argumentov določiti najboljšo rešitev. Pa ne
                  najboljšo rešitev samo za zaposlene v TAM-u ali pa morebiti za vodstvo TAM-a,
                  ampak za vse nas. Kajti vsi mi smo davkoplačevalci. Hvala lepa.</p>
            </sp>
            <sp xml:id="SDZ1-Redna-30-1995-03-24.sp49">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopše. Imamo pa še veliko replik.</p>
            </sp>
            <sp xml:id="SDZ1-Redna-30-1995-03-24.sp50">
               <speaker>JOŽEF KOPŠE:</speaker>
               <p>Predsedujoči, kolegice in kolegi! Gospodu Leniču. Gospod Lenič je omenil za
                  nekatere poslance, da so več ali manj pod vplivom bančnih lobijev. Jaz sem eden
                  izmed tistih poslancev, ki ni hotel podpisati SKB predloga zakona, formalno
                  Jagodnikovega zakona o sanaciji TAM-a, predvsem iz tega razloga, ki ste jih vi
                  navajali, gospod Lenič. Tudi to je bila moja osnova, da sem zahteval revizijsko
                  poročilo v TAM-u, ker sem hotel videti, katere banke, na kakšen način so udeležene
                  v tem <stage>(in o tem bomo še danes razpravljali)</stage>, kaj bodo od tega
                  imele, koliko jih je v upravnem odboru in kam vodijo sedanji TAM in kam ga bodo v
                  bodoče vodile, <stage>(ker so ponovno te banke v upravnem odboru)</stage> in
                  kakšne imajo možnosti. Žal, s tem se z vsem strinjam.</p>
               <p>Ne govoriti, da se poslanci resnično prodajamo nekaterim bankam ali nekam.
                  Nekateri se manj razumejo na finančne zdravi, drugi bolj. To je gospod Lenič.
                  Mimogrede povedano, o tem, ker danes je bilo  očitkov ene in druge strani vseh
                  mogočih o tem takoimenovanem pogovarjanju ali lobiranju, kot se temu moderno reče,
                  za nekoga in za koga. V tem parlamentu to verjetno je.</p>
               <p>Nekaj pa smo pozabili. Vsi tisti, ki tako iskreno govorijo za tem mikrofonom in
                  poskušajo to javnost prepričati, pozabljajo na nekaj, da obstajajo tudi borzni
                  lobiji; da je recimo borzni lobi dosegel to, da niso bili obdavčeni profiti na
                  borzah, kar je kar nekaj milijard iz tolarjev proračuna. To sem se sedaj tudi še
                  spomnil. Hvala lepa.</p>
            </sp>
            <sp xml:id="SDZ1-Redna-30-1995-03-24.sp51">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Naslednjo repliko ima gospod Sisinger.</p>
               <p>Poglejte. Prebral bom, da se ne boste razburjali. Veliko je prijavljenih; gospod
                  Sisinger, gospod Protner, gospod Lipoglavšek, gospod Kocijančič, gospa Lukačeva. K
                  razpravi so pa prijavljeni še naslednji po vrstnem redu: gospod Jagodnik, gospod
                  Geržina, gospod Mozetič, gospod Lenič, gospod Henigman in gospa Skuk.</p>
               <p>Preden bom pa dal besedo v razpravi, bo pa imel repliko tudi gospod minister, ki
                  se je tudi že dosti prej javil.</p>
               <p>Izvolite gospod Sisinger.</p>
            </sp>
            <sp xml:id="SDZ1-Redna-30-1995-03-24.sp52">
               <speaker>IVAN SISINGER:</speaker>
               <p>Moram reči, nisem se želel javljati danes v tej splošni razpravi niti v replikah ,
                  vendar rad bi apeliral vendarle na vse, ki kakor koli zdaj očitajo na neki način,
                  pa ne vem, mislim, da če letijo ti očitki na poslance Maribora, če letijo še na
                  katere druge poslance v tej smeri, potem bi vas iskreno lepo prosil, tako kot smo
                  reševali druge primere s strpnostjo, z razumom do teže problema, ki ga
                  obravnavamo, obravnavajmo tudi ta primer, brez kakršnih koli očitkov drug drugemu
                  .Mislim, da niti mariborski poslanci niti katerikoli drugi o tem nismo doslej tako
                  govorili, da smo tu neki golobi. Jaz mislim, nismo tu golobi ne miru socialnega,
                  nismo tu golobi kakršnekoli svoje pokrajine in regije, smo državni poslanci, smo
                  Mariborčani, smo dolžni seveda tudi pred tem Državnim zborom povedati pravo
                  resnico in to resnico mislim tudi želimo povedati in smo jo povedali. Jaz bi vas
                  lepo prosil, izogibajmo se tega, imejmo pred sabo TAM, imejmo zadeve. Jaz ne vem,
                  ali so nekateri slabo poslušali ministra gospoda Tajnikarja, jaz sem ga včeraj
                  zelo dobro razumel, petkrat sem prebral cel vladni predlog in jaz ne vem, danes
                  iti pa v generalne očitke, da je ta vladni predlog slab, da ničesar ne rešuje, da
                  pravzaprav govori o nekih zadevah. Jaz mislim, da je minister stališče Vlade zelo
                  točno, zelo konkretno v številkah jasno povedal. Držimo se in če se bomo tega
                  držali in tudi v svoji razpravi lahko vsak pove napake TAM-u, ki so bile, lahko
                  vsak pove tisto, kar je bilo v TAM-u narobe, vendar vse skupaj naj bo v eni meri
                  resnično, da ne bomo drug drugemu zdaj tu očitali, kdo koga brani, ali kdo koga
                  zagovarja. Državni zbor nosi prav tako, sem že včeraj povedal, vendarle del
                  odgovornosti tudi do tega primera, pa lahko to opravimo brez očitkov drug drugemu,
                  kaj ima nekdo več koristi, drugi koga zagovarja itn. Mislim, ne gre za to, koga
                  kdo zagovarja, gre za odnos, ki ga nosi tudi ta Državni zbor do primera TAM-a.</p>
            </sp>
            <sp xml:id="SDZ1-Redna-30-1995-03-24.sp53">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Protner, izvolite.</p>
            </sp>
            <sp xml:id="SDZ1-Redna-30-1995-03-24.sp54">
               <speaker>MAG. JOŽE PROTNER:</speaker>
               <p>Kolegice, kolegi! V svoji repliki, ugovoru želim ostati samo pri tem in se ne
                  spuščati v vsebinsko razpravo; to je seveda pri tem, ker replika vendarle je nekaj
                  drugega. Zakaj tako pravim in se seveda pri tem tudi omejujem od vseh replik, ki
                  so bile na izvajanje poslanskega kolega Kopača. Namreč, njegovo izvajanje v celoti
                  sem zelo pazljivo poslušal in je imel določen namen in jaz bom v zadnji točki
                  seveda povedal, na kaj je pač potrebno pri tem paziti. Namreč, najprej je rekel:
                  včerajšnja razprava je bila čustvena, neargumentirana. Jaz sem si pa tule samo
                  nekaj imen napisal: Horvat, dr. Pučnik, Rejc, Lukačeva, Jug - nič ni bilo čustev,
                  vendar iskanje ene optimalne rešitve v vseh teh, pa tudi v drugih razpravah.
                  Nekateri od njih so celo razpravljali tako, ne da dajo podpore zakonu Vlade in
                  amandmajem, ampak so bili v svojih izvajanjih celo zelo skeptični in svojo skepto
                  so izkazali in seveda bili pripravljeni na to, da skupaj poiščemo dobre rešitve.
                  Nobenih emocij. Gospod Kopač je rekel, da bo sam argumentiramo razpravljal in o
                  teh argumentih, njegovih, malo kasneje.</p>
               <p>Govoril je seveda, kot drugo, o neverjetnih pritiskih, o podlih pritiskih na nas
                  poslance, ki jih izvajajo razni lobiji, razni predstavniki, tako firme same, ali
                  kaj jaz vem, sindikatov itd. Sam se je postavil v situacijo, da celo zelo podlo na
                  njega poslanski kolegi iz LDS-a delujejo. Res bi rad vedel, kaj je bilo tako
                  podlega. Jaz tega občutka nimam in na mene ni nihče pritiskal. Mislim, da je hotel
                  zbuditi občutek Kalimera - in zopet z nekim končnim namenom.</p>
               <p>Koncept zakona je popolnoma zgrešen, je rekel, TAM pa nerešljiv. Odgovor puščam
                  gospodu ministru, ki je včeraj argumentirano povedal, zakaj Vlada predlaga tak
                  način reševanja. Nadalje je bilo rečeno; skrb s strani države je nepotrebna. To ni
                  res. Mislim, da je včeraj naš poslanski kolega Jug govoril o tem, v času
                  tranzicije, kako je nujno, da se država v nekem prehodnem obdobju še ukvarja s
                  sistemi, ki so nastali in ki jih je treba v času tranzicije spraviti v sistem
                  tržnega gospodarstva. Tu je tisto, kar se razlikuje, zakaj predlog s strani Vlade,
                  zakaj prizadevanja nas poslancev v eno, prizadevanje gospoda Kopača pa v drugo
                  smer. Mislim, da v osnovi gre za to, da država mora širše in ne zgolj podjetniško
                  gledati stvari in jih tudi poskušati reševati. Zato gospod Kopač predlaga
                  ustanovitev vzporednega podjetja, ki bi ga država ustrezno kapitalizirala in v tem
                  vidi rešitev. Gotovo. To je rešitev, podjetniška rešitev, pri tem pa ne vidi
                  drugih posledic, o katerih tudi stališča Odbora za gospodarstvo zelo jasno
                  govorijo. Takšna rešitev, ki jo gospod Kopač ponuja, je možna. Ne me narobe
                  razumeti <stage>(da me ne bi v kakšni repliki narobe citirali)</stage>, takšna
                  rešitev je možna in, poudarjam, lahko da že za tako rešitev obstaja tudi kakšen
                  scenarij, ki ga gospod Kopač zastopa. Ne trdim tega, lahko. Koliko on dvomi, tako
                  lahko tudi mi vprašamo in dvomimo.</p>
               <p>Repliko zaključujem z naslednjim: gospod Kopač je po moji oceni, s svojim nastopom
                  predvsem želel vzbuditi emocionalne reakcije in mu je dobro uspelo. Zato pozivam
                  kolege poslance, da ne gremo v tej smeri naprej. Bodimo racionalni. Po prvih
                  replikah smo videli, da je delno uspel. Drugo. Želel je zrušiti koncept reševanja
                  TAM-a, sanacijo kot jo predlaga Vlada in ponuditi podjetniški koncept, ki ne
                  upošteva ne stanja in posledic za celovit sistem TAM-a, niti stanja in posledic za
                  gospodarski bazen Maribora in tudi ne za državo kot celoto. Hvala.</p>
            </sp>
            <sp xml:id="SDZ1-Redna-30-1995-03-24.sp55">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Lipoglavšek.</p>
            </sp>
            <sp xml:id="SDZ1-Redna-30-1995-03-24.sp56">
               <speaker>FRANC LIPOGLAVŠEK:</speaker>
               <p>Hvala lepa. Kolegice in kolegi, danes sem spoznal dve resnici. Prva je ta, da ima
                  gospod Kopač zelo slab spomin, ker je tudi sam priznal, da se ne spominja zadeve.
                  Druga pa je, da se ta, na nek način, grob osebni napad potem vrne. To se mi zdi
                  dobro. Vendarle, kadar hoče človek osebno diskreditirat kolega poslanca, potem se
                  to čez nekaj časa vrne. Mislim, da bi bilo dobro, da se vsi spomnimo na to, da bi
                  o sanacijah, o gospodarskih vprašanjih govorili tisti, ki to razumejo, ki so kdaj
                  že kakšen sanacijskih program pripravljali, ki so kdaj sodelovali v kakšni
                  sanaciji in ki lahko s kakšnimi pozitivnimi ali negativnimi izkušnjami postrežejo.
                  Če bo to tako, potem bodo razprave krajše in mislim, da bomo mi mnogo bolj
                  učinkoviti. Hvala lepa.</p>
            </sp>
            <sp xml:id="SDZ1-Redna-30-1995-03-24.sp57">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kocijančič.</p>
            </sp>
            <sp xml:id="SDZ1-Redna-30-1995-03-24.sp58">
               <speaker>MAG. JANEZ KOCIJANČIČ:</speaker>
               <p>Hvala za besedo. Spoštovani podpredsednik, kolegice in kolegi - v relativno
                  skromnem številu ! Mislim, da nas je ta razprava dodobra razgrela in dobiva poleg
                  parlamentarnih tudi začetne pomladanske značilnosti. Kar se mene tiče mislim
                  seveda, da moramo ob vsaki stvari dobiti dovolj moči, dovolj politične volje, da
                  se omejimo v razpravo "at drem" in ne "at personam". Se pravi, menim, da razpravi
                  o izjemno perečem problemu in zakonu medsebojne kvalifikacije poslancev čisto nič
                  ne koristijo, nasprotno samo škodijo in bi jih odsvetoval; zlasti, ker menim, da
                  bi, če bi si začeli v parlamentu med seboj pripovedovati, kaj drug o drugem
                  mislimo, naše že tako dolge razprave postale še bistveno daljše in še bistveno
                  bolj brezplodne.</p>
               <p>Kar se pa samega problema tiče, je pa tako: v parlamentu sedimo predstavniki
                  različnih političnih strank, različnih političnih opcij, predstavniki različnih
                  političnih strank sedimo tudi v vladni koaliciji in celo v okviru posameznih
                  strank obstojajo različna gledanja. Vsi tukaj sedimo na legitimen način in vsa ta
                  gledanja imajo svojo legitimno podlago. Prav gotovo ima liberalno, ali pa bi
                  rekel, če mi ne zameri gospod Kopač, monetaristično gledanje svojo legitimnost,
                  tako ima svojo legitimnost tudi social demokratsko gledanje, ki izhaja iz
                  pravičnosti in solidarnosti in mislim, da načelo solidarnosti, kot ena od
                  temeljnih socialno demokratskih vrednot pripelje do drugih konsekvenc kot načela
                  monetarizma, recimo načela zdravorazumskega gospodarjenja, načela, ki recimo
                  pomenijo, da naj slabi propadejo in dobri preživijo.</p>
               <p>Gospod Kopač, mislim, da je predvsem ena stvar iluzija. Mišljenje, da če bi
                  podjetja, ki slabo poslujejo, propadla, da bi bilo to cenejše za davkoplačevalce.
                  Mislim, da kadar gre za velike subjekte, kadar gre za organizacije, ki
                  predstavljajo samo del širših gospodarskih sistemov, ki so od njih pretežno
                  odvisni, da takrat seveda lahko en stečaj, pa tudi z ustvarjanjem paralelnih
                  podjetij, pomeni lahko verigo novih stečajev in takšno globoko socialno ogroženje
                  srži naše socialne in ekonomske strukture, da bi bilo to najdražje za
                  davkoplačevalce.</p>
               <p>In drugo. Ko Vlada prihaja s svojim zakonom je ponujanje paralelnih primerov,
                  paralelnih rešitev sicer legitimno, v bistvu pa pomeni zavlačevanje. In po mojem
                  mnenju zavlačevanje v primeru razreševanja TAM-a pomeni samo drsenje v brezno, iz
                  katerega ni povratka. In zato sem seveda zelo prepričan, da kljub</p>
               <p>nekaterim pomanjkljivostim nam ne kaže nič drugega, kot se zelo resno lotiti
                  vladinega predloga, ga izpiliti, sprejeti in začeti učinkovito razreševati problem
                  TAM-a. Veste, včasih se poizkuša stvar kombinirati in se ob zelo zapletenih
                  gospodarskih primerih razmišlja tudi z logiko zločina in kazni, z neko dialektiko
                  zločina in kazni. To je po mojem velika napaka. Ta del razprave je treba
                  izdvojiti. Iz vidika slovenskih razmer je treba razrešiti problem TAM-a. Jaz
                  mislim, da je sicer pravilno stališče, gospod Kopač, da ni dobro sprejemati
                  zakonov za individualna podjetja - razen seveda, če so ta individualna podjetja
                  takih razsežnosti, da postajajo slovenski problem. In v TAM-ovem in še nekaterih
                  drugih primerih je temu tako, mi pa seveda moramo reševati probleme slovenskega
                  gospodarstva, slovenske industrije in ne problemov Borundija ali pa Lesota.</p>
            </sp>
            <sp xml:id="SDZ1-Redna-30-1995-03-24.sp59">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Kocjančič. Besedo dajem gospe Lukačevi. Vsi imajo repliko,
                  gospod Ivo Hvalica. Saj vem, da imate repliko na gospoda Kocjančiča, vsi imajo
                  replike, jaz ne morem dajati zdaj repliko na repliko. Jaz bi pa prosil, da je ta
                  razprava, res je emocionalna, ampak prosim vse, da malo pogledate tudi, kakšen
                  dnevni red še imamo za naprej. Izvolite, gospa Lukačeva.</p>
            </sp>
            <sp xml:id="SDZ1-Redna-30-1995-03-24.sp60">
               <speaker>METKA KARNER-LUKAČ:</speaker>
               <p>Spoštovani zbor! Ne bom razpravljala emocionalno, res ne, čeprav se svojih emocij
                  nikoli ne sramujem, ker ravno za emocijami stoji tista energija, s katero lahko
                  človek prepriča tudi ta Državni zbor, da ima prav. Jaz sem pozorno poslušala
                  razpravo gospoda Kopača in pa tudi njegovo repliko in pravzaprav ne vem, zakaj se
                  je vsula taka nevihta na to, kar je gospod Kopač povedal. Pravzaprav gospod Kopač
                  ni nič drugega povedal, kot izrazil dvom v uspešnost sanacije celotnega poslovnega
                  sistema. In če poslanec lahko oziroma bom tako rekla, da si upa pred tem Državnim
                  zborom odkrito spregovoriti o svojem stališču, mu samo čestitam. Jaz mislim, da
                  nam večini to manjka. In če bi mi črtali ta demagoški element, bi potem bile tudi
                  odločitve tega Državnega zbora bistveno boljše. Pravzaprav smo o tem, ko smo
                  izražali dvome, če bo ta sanacija uspela in če je ta predloženi zakon optimalen,
                  včeraj govorili tudi drugi, tudi jaz sem o tem govorila. In razumem razpravo
                  gospoda Kopača tudi v tem smislu, da bi iskal najboljšo rešitev. In tudi sama ne
                  verjamem, da je ta rešitev, ki se nam ponuja, najboljša in sem tudi včeraj rekla,
                  da sem pripravljena participirati k boljši rešitvi. Vendar pa sem preko noči,
                  včeraj smo dobili tiste amandmaje Vlade in sem pregledala povzetek, pregled
                  amandmajev, pa me je prepričalo v neko drugo stvar. Poglejte, Državnemu zboru je
                  bil predložen amandma, da se črta 13. člen predlaganega zakona in to je predložil
                  gospod Jagodnik. Odbor za gospodarstvo je to sprejel, Vlada je pa potrdila. Torej
                  še tiste minimalne pogoje smo s tem črtali, ki bi jih moralo vodstvo oziroma
                  uprava TAM-a izpolnjevati, torej tiste minimalne kontrolne točke, ki govorijo o
                  uresničevanju ciljev sanacijskega programa in na podlagi katerih se sproščajo
                  poroštva. Kaj to pomeni? Veste kaj to meni pomeni? Da ta sistem trenutno zanima
                  samo to, da reši socialne napetosti in da bo to kratkoročnega značaja, ker bo ta
                  sistem ta denar pognal in čez šest mesecev bomo na istem. Mi smo za reševanje
                  TAM-a, ampak moramo najti optimalno rešitev, ne pa rešitev za šest mesecev in ne
                  demagogijo, da lahko celotni poslovni sistem rešimo. Dajmo, vzemimo si čas, morda
                  še dva ali tri dni. Prepričana sem, da bomo prišli do optimalne rešitve. Gospod
                  Kopač ima v marsičem prav.                                </p>
            </sp>
            <sp xml:id="SDZ1-Redna-30-1995-03-24.sp61">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Sušek.</p>
            </sp>
            <sp xml:id="SDZ1-Redna-30-1995-03-24.sp62">
               <speaker>MAKS SUŠEK:</speaker>
               <p>Spoštovane kolegice in kolegi! Nisem imel namena razpravljati oziroma replicirati,
                  ampak je bilo toliko replik na mojega kolega gospoda Kopača, da se mi zdi smotrno,
                  da sem šel tudi za to govorniški oder in povem pač moje videnje tega problema.</p>
               <p>Mislim, da ugotovitev, ki jo je on tu podal, sem tudi osebnega mnenja, da po
                  ekonomski logiki je TAM resnično zrel za stečaj. Bistvo je pač v tem, ali je ta
                  sistem TAM-a po mojem rešljiv ali ni rešljiv. Ta zakon kot tak, z mojega videnja,
                  omogoča rešitev predvsem z vidika finančne sanacije. Vendar mislim, da je to samo
                  ena komponenta, da je kup vprašanj tu še odprtih. In sicer ostanejo predvsem ti
                  drugi dejavniki, ki so dokaj nedorečeni, in sicer to so predvsem: en velik sklop
                  je dejansko ta psihosociološki kompleks kot taki, na katerega jaz tudi veliko dam,
                  potem vidimo iz vseh dokumentacij in spremljanja vsega tega še ta tehnološki sklop
                  in pa ta tržni sklop.</p>
               <p>Če se ozrem nazaj na ta psihosociološki sklop, predvsem kot človeški dejavnik, bi
                  rekel, da me pravzaprav skrbi v tem smislu, recimo, dejansko neka določena
                  iniciativa, iniciativa v tem kolektivu, ki ni bila v pravem času in pa tudi
                  evolucijsko, če gledamo, ni bila pač dovolj produktivna oziroma dovolj aktivna, da
                  je lahko prišlo do takšnega stanja.</p>
               <p>Iz tega dejansko lahko izhajajo tudi emocionalni pritiski na nas poslance, da se
                  moramo pač danes na nek način tu izreči. Potem je sigurno velik kompleks v tem
                  psihosociološkem paketu tudi ta intelektualni potencial v TAM-u, ki se je izredno
                  menjaval, se je menjaval tam nekje, gotovo da ni bil uspešen na neki način. No, in
                  seveda rezultat vsega tega je pač privedel do takšne produktivnosti kot je in
                  dejansko do takšnega stanja kot je to danes.</p>
               <p>Torej, ta tehnološki vidik, če zdaj vzamemo recimo v ospredje to tehnološki in
                  tržni vidik, vidimo recimo, da tako velik sistem ni bil v stanju ustvariti
                  takšnega marketinga, ki bi dejansko dal tudi tovarni neke rešitve, da bi mi danes
                  imeli že obtimalni sanacijski program tukaj. Zato sem pač mnenja, da mi danes
                  dejansko nimamo pred seboj neke rešitve, ki bi nas pripeljala že do optimuma,
                  ampak vrata so še vedno odprta, tudi s sprejemanjem tega zakona.</p>
               <p>Da zaključim. Kljub temu vsemu  recimo se mi zdi, da ni umestno, da nekatere
                  replike niso bile kvalitetne in umestne; neke so hotele na nek način resnično
                  emocionalno degradirati kolego Kopača, ki je nastopil izredno strokovno se mi zdi
                  nekje. Ampak kljub vsemu temu bom pritisnil za ta zakon, predvsem s
                  psihosociološkega vidika, s tega kompleksa na neki način, z upanjem, da dajemo
                  možnost temu TAM-u kakršen je, da najde en primeren izhod.</p>
               <p>Nisem tega mnenja, da se to da hitro doseči, v dveh, treh dneh že najti neke
                  optimalne rešitve. To je izredno težek kompleks nekje, ampak mislim recimo, da
                  damo še enkrat možnost, še enkrat možnost temu kolektivu in temu okolju, da
                  dejansko najde resnično optimalno rešitev. In v tem smislu se mi zdi, da ta
                  finančna injekcija s tem zakonom, daje to možnost. Hvala.</p>
            </sp>
            <sp xml:id="SDZ1-Redna-30-1995-03-24.sp63">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Hvalica.</p>
            </sp>
            <sp xml:id="SDZ1-Redna-30-1995-03-24.sp64">
               <speaker>IVO HVALICA:</speaker>
               <p>Hvala lepa. Gospod Kocijančič, a, tukaj ste. Vas lepo prosim, da v bodoče ne
                  zlorabljate pridevnika social-demokratski. Pridevnik social-demokratski je last
                  naše stranke. Vi ste si to tako privzeli in uporabljate za svojo, za vašo stranko
                  polno ime: Združena lista, pa kar ste si to pač privzeli socialnih demokratov.</p>
               <p>Kar se pa tiče vsebine gospod Kocijančič, dajem popolnoma prav gospodu
                  Lipoglavšku. Tukaj naj o sanacijah govori tisti, ki kakšno sanacijo že naredil, ne
                  pa tisti, ki je kakšno firmo "zafural" - in to na takšen način kot ste jo vi.
                  Hvala lepa.</p>
            </sp>
            <sp xml:id="SDZ1-Redna-30-1995-03-24.sp65">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Anderliču. Izvolite, gospod Anderlič.</p>
            </sp>
            <sp xml:id="SDZ1-Redna-30-1995-03-24.sp66">
               <speaker>TONE ANDERLIČ:</speaker>
               <p>Spoštovani! Mi smo poslanska skupina liberalne demokracije, kar pomeni, da je
                  znotraj nekaterih rešitev, ki jih pripravi Vlada ali pa nastanejo v parlamentu,
                  mogoče iskati tudi druge, ali se vsaj to jasno pokaže, da obstajajo tudi druge
                  rešitve in da je to legitimno, legalno in da celotno naše delovanje pravzaprav
                  temelji na tem, da v različnih možnostih in različnih izhodih iščemo rešitve.
                  Menimo pa, da je vendarle potrebno podčrtati kaj je pristojnost parlamenta, kaj je
                  pristojnost Vlade - in zato imata vsak po zakonih tudi določena pooblastila.</p>
               <p>Vlada ima prav gotovo kot osnovno nalogo voditi tekočo ekonomsko politiko in
                  sprejemati ukrepe, ki bodo prispevali k temu, da se določen segment gospodarstva
                  ali pa katerikoli drug segment življenja v državi, ureja tako, kot Vlada v tistem
                  trenutku oceni, da je to najbolje. In tudi v tem primeru je Vlada pripravila svoj
                  zakon, zakon, s katerim meni, da je prav in da bo na ta način lahko prispevala k
                  rešitvi problemov v TAM v Mariboru. V principu je to osnovno izhodišče tudi
                  poslancev v Liberalni demokraciji, hkrati pa pravim, je možnost, da se iščejo tudi
                  druge rešitve.</p>
               <p>Narobe bi bilo, da bi se parlament spremenil v paralelno delanje zakonov in
                  mislim, da je pri mnogih vprašanjih, tako kadar delamo ceste preveč arhitektov v
                  tem parlamentu, da je preveč herojev takrat, ko popravljamo krivice in razne druge
                  stvari. Potrebno je pri vsaki zadevi pač ločiti, kaj je tisto, kar ima kdo  za
                  osnovno nalogo in tudi, na koncu, svoje odgovornosti. Mi smo mnogokrat Vladi
                  naložili določene stvari - naj si bo na gospodarskem področju, na področju
                  infrastrukture, na področju šolstva ali kjerkoli drugje, - ki jih Vlada, ali jih
                  ni mogla izvesti ali pa jih ni mogla realizirati zaradi ali finančnih stvari ali
                  tudi zaradi drugih razlogov. In seveda Vlada zaradi teh stvari ne more
                  odgovarjati.</p>
               <p>V tem primeru pa menim, da Vlada bo odgovarjala in mora odgovarjati, če je prišla
                  z zakonom, ki bo imel posledice, ki bodo državo preveč stale in pa da ne bo
                  rezultatov - če jih seveda ne bo.  Zato menim, da ni potrebe, da kakorkoli zadeve
                  zaostrujemo. Prepričan sem, da bo gospod minister znal umestiti vse pripombe in
                  vse sugestije, ki se bodo tukaj pojavile tudi pri reševanju tega konkretnega
                  primera. In tako sam kot tudi večina v Liberalni demokraciji menimo, da je
                  prehodno obdobje tisto, ki zahteva nekatere tudi nenačelne pristope in rešitve -
                  in po mnenju mnogih nas je ta primer tak. Vendar, kot sem že rekel, kljub temu
                  menimo, da je Vlada prevzela svojo odgovornost s tem, ko je prišla z zakonom in da
                  jo mora tudi do konca prevzemati. Tudi takrat, ko bodo prišli računi. Če bo to
                  prispevalo v plus TAM-u in rešitvam, ki so predvidene, potem toliko bolje. Če pa
                  ne bo, se bomo tako in tako morali takrat pogovarjati. Hvala.</p>
            </sp>
            <sp xml:id="SDZ1-Redna-30-1995-03-24.sp67">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. To je bila še vedno replika. Repliko ima gospod Pregelj in potem
                  gospod Kocijančič. Prosil bi, da so, zaradi tega, ker je k razpravi prijavljenih
                  veliko kolegov, ki čakajo, te replike kratke. Izvolite, gospod Pregelj.</p>
            </sp>
            <sp xml:id="SDZ1-Redna-30-1995-03-24.sp68">
               <speaker>ŽARKO PREGELJ:</speaker>
               <p>Gospod Anderlič repliciram vam. Ugotavljam, da ste napačno navedli, da nekateri v
                  parlamentu želijo načrtovati teste, mešate arhitekte, da želijo popravljati
                  krivice in še kaj. Ugotavljam, da imate vloženo napačno disketo, če ne celo
                  hard-disk. Prosim, da ga zamenjate. Tak pristop ni vreden ustave, ki sedaj
                  velja.</p>
            </sp>
            <sp xml:id="SDZ1-Redna-30-1995-03-24.sp69">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ne vem, ali je to bilo emocionalno ali kako drugače. Izvolite, gospod
                  Kocijančič.</p>
            </sp>
            <sp xml:id="SDZ1-Redna-30-1995-03-24.sp70">
               <speaker>MAG. JANEZ KOCIJANČIČ:</speaker>
               <p>Ko sem poslušal kolega Hvalico in ko so zavibrirali mikrofoni, sem se spomnil
                  nekega pripovedovanja o znanem govorniku iz Združenih narodov, ki je vedno vse
                  zasenčil s svojimi nastopi. Ker so mu bili nevoščljivi, so mu enkrat ukradli
                  tekst, da bi videli, kako se na nastope pripravlja, in so našli na tem tekstu
                  različne označbe, poudarke in tako naprej. Na nekem mestu je pisalo "dvigni glas,
                  šibki argumenti". Ne bom se z vami prepiral, gospod Hvalica, o tem ali si mi
                  prisvajamo izraz socialdemokratski; o tem sodijo številni drugi, med drugim tudi,
                  če je kriterij Evropa evropske socialne demokracije. Izvolite to pogledati.</p>
               <p>Kar se tiče zelo grobega očitka s tega govorniškega odra, da sem jaz "zafural"
                  podjetja, vam sporočam, da nisem "zafural" nobenega podjetja in nehajte
                  izkoriščati ta govorniški oder, ker veste, da ste na njem zaščiteni.</p>
            </sp>
            <sp xml:id="SDZ1-Redna-30-1995-03-24.sp71">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Anderlič. Prosil bi, če lahko damo besedo gospodu ministru
                  Tajnikarju, ki že zelo dolgo čaka, da določene stvari pojasni.</p>
            </sp>
            <sp xml:id="SDZ1-Redna-30-1995-03-24.sp72">
               <speaker>TONE ANDERLIČ:</speaker>
               <p>Očitno se nekatere stvari ponavljajo ali pa vrtijo v krogu. Zdi se mi, da sem že
                  enkrat v tem parlamentu slišal, da gospod Pregelj slabo skenira; tudi sedaj se je
                  to zgodilo.</p>
            </sp>
            <sp xml:id="SDZ1-Redna-30-1995-03-24.sp73">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Tajnikarju. Gospod Geržina, vi ste prijavljeni k
                  razpravi, ne k repliki. Boste dobil besedo. Gospod minister ima besedo.
                  Izvolite.</p>
            </sp>
            <sp xml:id="SDZ1-Redna-30-1995-03-24.sp74">
               <speaker>DR. MAKS TAJNIKAR:</speaker>
               <p>Spoštovani podpredsednik, spoštovane poslanke in poslanci! Dovolite mi, da...</p>
            </sp>
            <sp xml:id="SDZ1-Redna-30-1995-03-24.sp75">
               <speaker>PODPREDSEDNIK VLADIMIR TOPLER:</speaker>
               <p>Prosim, gospod Geržina. Lepo vas prosim, da daste mir, besedo boste dobili. Niste
                  bili prijavljeni k repliki in bi prosil, da poslušate gospoda ministra. Imam
                  pravico, da dam gospodu ministru besedo. Deset sem jih pustil, ker so imeli
                  replike; pred njim je bil prijavljen k besedi med prvimi in imam pravico, da mu
                  dam besedo.</p>
               <p>Izvolite, gospod minister.</p>
            </sp>
            <sp xml:id="SDZ1-Redna-30-1995-03-24.sp76">
               <speaker>DR. MAKS TAJNIKAR:</speaker>
               <p>...Želel sem začeti s stavkom, da vas prosim, da mi dovolite, da tudi jaz
                  sodelujem v razpravi, ker konec koncev sem bil med odločilnimi avtorji tega zakona
                  in verjetno bi bilo smiselno, da nekatere poudarke iz dosedanje razprave
                  komentiram, pa mogoče tudi nekatere stvari dodatno pojasnim.</p>
               <p>Ustavil bi se pri pripombi, ki spada nekako na konec dosedanje razprave, pa se mi
                  zdi, da je zelo pomembna, da jo izpostavim, da bi naredili red v tej razpravi. To
                  je pripomba, ki jo je imel gospod Kopač, ki jo sam čisto nisem slišal orginalno,
                  ampak mislim, da je dejal, tudi potem v svoji ponovitvi, da je gospodarska
                  politika v Vladi izgubila kompas.</p>
               <p>Lepo bi vas prosil, da se v resnici spomnite na dva dokumenta, ki sem jih tukaj
                  sem prinesel. Oba dokumenta sta imela naslov "Program sanacije slovenskega
                  gospodarstva", in sicer so dve različni leti. V tem programu sanacije slovenskega
                  gospodarstva smo natančno napisali, kaj želimo narediti in zakaj želimo to
                  narediti, da bomo sanirali slovensko gospodarstvo. Takrat smo povedali, kakšne so
                  razmere v slovenskem gospodarstvu. Povedali smo da 195 tisoč zaposlenih v
                  Sloveniji dela v podjetjih, ki imajo izgube, da je to 20% po številu podjetij v
                  Sloveniji in da seveda v takih razmerah ne moremo prepustiti preprosto
                  najnavadnejšemu tržnemu sistemu sanacije takega gospodarstva, ker bi bile
                  posledice prevelike. Takrat sem dejal, da prav zaradi tega so v teh 90-ih letih
                  nastale določene institucije, s pomočjo katerih država poskuša posegati v
                  gospodarstvo in pomagati pri sanaciji. Povedal sem tudi to, da je osnovno načelo
                  te sanacije decentralizirana sanacija, če to karkoli pove. To pomeni, da v prvi
                  vrsti teče na ravni podjetja in ne na ravni države. Dejal sem, da imamo na nek
                  način pet skupin podjetij - verjetno se vsi spomnite - v katere lahko razvrstimo
                  ta podjetja, ki so potrebna sanacije, da imamo v državni lasti podjetja, da imamo
                  podjetja v lasti Sklada Republike Slovenije za razvoj, Agencijo za sanacijo bank,
                  da jih imamo nekaj, ki niso nikjer v teh treh skupinah in da imamo peto skupino,
                  ki zasluži neko posebno pozornost. Dejal sem tudi to, da če opazujemo slovenska
                  podjetja, zlasti velika slovenska podjetja, potem ugotovitev, da obstajajo vsaj
                  trije glavni razlogi, zakaj država mora posegati v sanacijo. Vsi ti trije razlogi
                  so odločilni tudi ko govorimo o TAM-u. Prvi razlog, na katerega sem opozoril, je
                  to, da so to velika podjetja, kjer gospodarski neuspehi ne pomenijo samo neuspehov
                  za to podjetje, ne pomenijo neuspehov samo za management in ne pomenijo samo
                  neuspehov za zaposlene, pač pa so tudi eksterni učinki izredno veliki. V TAM-u je
                  težko reči, kaj pomeni likvidacija TAM-a. O likvidaciji TAM-a govorim. Ampak, jaz
                  sem prepričan, imamo neke ocene, da to pomeni, da prizadenemo več kot 20.000
                  ljudi. Ne govorimo o 4.000 ljudeh. Govorimo 20.000 ljudeh. In če vam ni všeč
                  poudarek na ljudeh in na zaposlenih, vam povem, da to pomeni zelo pomemben del
                  bruto domačega proizvoda, ki se v SLoveniji ustvari in zelo pomemben del po
                  številu podjetij. Pomeni, nekdo je to včeraj diskutiral, pomeni, da so prizadeta
                  številna slovenska mala podjetja, prav tista podjetja, za katera danes pravimo, da
                  so v teh trenutnih razmerah skorajda gonilna sila slovenskega gospodarstva in to
                  tista podjetja, ki so proizvodna podjetja, ne pa ona trgovinska, storitvena
                  podjetja, o katerih imam dostikrat slabo mnenje. Jaz bi dejal, če opazujete
                  eksterne učinke s tega vidika, potem seveda ugotovite, kakšen pomen je, ali se
                  odločimo za neko načrtno sanacijo takega podjetja, kot je recimo TAM ali ne.</p>
               <p>Dejal sem tudi takrat, da obstaja še drugi razlog. Če opazujete razmere v takih
                  podjetjih kot je TAM in če vidite zgodovino, če spremljate, skrbno spremljate
                  zgodovino nastankov težav teh podjetij, boste zelo težko rekli, da so te razmere
                  nastale zaradi tega, ker se je lastnik slabo obnašal. Prvič, je zelo težko
                  opredeliti, kdo je sploh lastnik, ker je management delal velike napake,
                     <stage>(jih je delal seveda)</stage>, ampak je treba poudariti, da so razmere v
                  90-ih in že v koncu 80-ih let - ker mi včasih kar prerežemo gospodarsko zgodovino
                  nekje na začetku 90 let, kar je napačno, če gledate seveda makroekonomske razmere
                  - da so te razmere pripeljale objektivno, bi rekel, ta podjetja tudi v težke
                  težave in da ni krivda vedno samo znotraj teh podjetij, pač pa da je v določeni
                  meri krivda tudi v ekonomskem okolju, ki je nastajalo. In je prav zaradi tega, to
                  je eden od pomembnih argumentov, da so mogoče ta podjetja na nek način bolj
                  zdrava, kot pa številke kažejo in da imajo več perspektiv, če jim seveda
                  omogočimo, da te stvari izkoristijo.</p>
               <p>Gospod Kopač je rekel, da tu ni ekonomske logike. Kolega Kopač, jaz vseeno imam
                  ustrezne diplome s področne ekonomije. Povem vam eno najpomembnejših poglavij v
                  ekonomiji, ima naslov analiza dobrobiti in stroškov.  Katerikoli primer, če
                  opazujete, ki smo ga mi v zadnjem času obravnavali, Slovenske železarne, Splošna
                  plovba, TAM, so podjetja, kjer je zelo jasno, da je ekonomska logika tista, ki
                  diktira pravzaprav tak način reševanja podjetja. In da ne gre tu enostavno za nek
                  čustven odnos do podjetja. Gre za to, na kaj, kakšni so interni in eksterni
                  stroški pravzaprav sanacije takega podjetja. In ko ugotovite, da morate, ko
                  stojite za tem pultom ali sedite v tej dvorani, upoštevati ne samo interne
                  stroške, pomeni stroške lastnika in zaposlene, pač pa tudi eksterne stroške,
                  ugotovite, da je - preprosto, ni treba biti velik matematik - ceneje če država
                  pristopi k sanaciji teh podjetij, kot pa da jih prepusti enostavno svoji usodi in
                  potem kasneje pobira zelo zelo resne stroške, seveda, posledice nesaniranja takih
                  podjetij.</p>
               <p>Tako, da bi se jaz zelo težko strinjal, se opravičujem, da bi sprejel kakršenkoli
                  stališče, da je Vlada pri takih primerih izgubila kompas. Takšne programe smo mi
                  napisali zato, da smo seznanili Vlado, da smo s temi programi sanacije seznanili
                  Državni zbor in da smo zlasti poskušali tudi javnosti povedati, kaj pravzaprav
                  skušamo doseči.</p>
               <p>Vprašanje se pojavi, ali je res smiselno, da posamezna podjetja rešujemo z zakoni.
                  Vam povem, ne bi bilo potrebno <stage>(toda tako delamo)</stage>, če bi imeli na
                  voljo neke druge instrumente, ki bi jih lahko za sanacijo takih podjetjih
                  uporabljali; pa jih v našem gospodarskem sistemu nimamo.</p>
               <p>Ko boste imeli sedaj razpravo o državnem proračunu, se dobro spomnite, katere
                  postavke boste poudarjali in katere ne boste, katere postavke lahko uporabljate za
                  sanacijo takih podjetij in boste videli, kako male so te postavke proti nekaterim
                  drugim postavkam, ki nič ne prispevajo k sanaciji slovenskega gospodarstva. In jaz
                  bi rekel, tudi v svetu, če opazujete prakse v drugih državah ali ZDA, ali Nemčija,
                  da govorim o razvitih državah, boste videli, da čestokrat gospodarski sistem,
                  gospodarska politika nima ustreznih ukrepov za sanacijo takih podjetij in se jih
                  država loteva neposredno. Tako, da bi zelo težko tudi s strokovnega vidika rekel,
                  da je to nekaj, kar je brez kompasa in brez nekih strokovnih osnov. Mislim, da
                  tudi sam osebno takega stališča preprosto ne morem sprejeti.</p>
               <p>S tega vidika seveda bi se tudi ustavil ob vprašanju, ali je sistem, ki je na nek
                  način začrtan ali vsaj grobo začrtan sanacije TAM-a v tem zakonu, ustrezen, ali ne
                  bi bil smiseln kakšen drugi scenarij. Pri nas na ministrstvu smo se s TAM-om
                  ukvarjali več kot leto dni. Običajno je videti, kakor da smo se ga šele včeraj
                  lotili in danes prinesli v Državni zbor, ampak moji ljudje in ekipa, ki jo imam,
                  je več kot leto dni sodelovala z vodstvom TAM-a in gledala, na kakšen način je
                  možno TAM-u pomagati. To dokazujejo, če drugega ne, številke o porabi nekaterih
                  sredstev iz mojega proračuna, kar pomeni, da smo v nekih kritičnih trenutkih tudi
                  iz proračuna intervenirali, da je TAM seveda nekatere kritične trenutke preživel.
                  In odločitev, da mi ne sprožamo stečaja in da ne sprožamo nastajanja by pass firm,
                  je v bistvu zrela, dozorela tudi pri našem sodelovanju in pri oblikovanju tega
                  programa. Če kdo misli, da mi nismo predelali scenarija stečaja in da nismo
                  predelali scenarija by pass firme, <stage>(to sta dve stvari, dva scenarija, ki
                     spadata skupaj)</stage>, se seveda globoko moti. In tudi ocenili smo, kaj
                  pomeni eno, kaj pomeni drugo. V Sloveniji imamo primere stečaja, tukaj poslanka bo
                  dobro vedela, kaj pomeni stečaj v Brestu, pa je bil lahek primer proti TAM-u. Vi
                  ste obravnavali by pass firmo na primeru Bernardina na vaših odborih in ste
                  zavzeli celo neko zelo rigorozno stališče do takih by pass firm. Danes se pa tu
                  ponuja točno takšna by pass firma. In jaz vam povem nekaj. Kaj pomeni by pass
                  firma v takem primeru, kot je TAM? To pomeni, da ste nenadoma v vakuumu, da ste
                  odvisni od tečajnega upravitelja, ne več od vladnega uradnika, ne več od
                  parlamenta, ampak od stečajnega upravitelja in stečajnega sveta. Da ste odvisni od
                  tega, kje boste dobili finance. Saj ni težko ustanoviti by pass firme, zaposliti
                  tam ljudi, ampak lepo vas prosim, katera banka, sedem bank pa je v TAM-u, pa bo
                  tako neumna, da bo financirala by pass firmo, ko pa ni razrešila stare težave in
                  stare obveznosti, ki jih ima TAM do njihove banke. Ni mogoče tega si zamisliti. To
                  je mogoče samo na ta način, da se dosežejo dogovori in tak dogovor se seveda lahko
                  doseže mimo stečaja, mimo by pass firme in tak dogovor se lahko doseže s takšnim
                  zakonom, ki ga danes tukaj ponujamo. V zakonu je napisan sporazum med bankami, če
                  se spomnite in ta sporazum med bankami je prvi korak k temu, da bodo banke složno
                  in organizirano sodelovale pri sanaciji.</p>
               <p>Tako da vam povem, s polno odgovornostjo odklanjam željo, da se TAM rešuje s
                  stečajem in by pass firmo. Vsi primeri, na ministrstvu imamo pa dovolj dober
                  vpogled v to, kažejo, da so to zelo slabe sanacije. V Mariboru jih lahko naštejemo
                  nekaj, ki so šle po tej poti in kakšni so rezultati dobro veste: večina ljudi na
                  cesti, z nekimi obrobnimi programi, ki so ostali in preživeli in seveda z zelo
                  slabim reševanjem, zelo nizkim izkupičkom iz takih sanacijskih programov. Zato jaz
                  absolutno odklanjam tako razmišljanje. In jaz bi dejal, te stvari, tudi ko se
                  diskutira izza tega odra, je treba pa tudi upoštevati in seveda, jaz bi dejal,
                  dajte, diskutirajte tisti, ki imate izkušnje iz tega; ker boste videli, to je
                  stvar izkušenj. Res je, da bi lahko imeli drugačen zakon o stečaju, prisilni
                  poravnavi in likvidaciji podjetij, da so tu nekatere stvari, ki nam ne omogočajo
                  najboljše izpeljati takih postopkov in jaz mislim, da je potrebno, kakor je bilo
                  včeraj nekje rečeno za tem odrom, da ta zakon zelo resno pregledamo in ga tudi
                  popravimo; in to bomo tudi naredili. Prav s kolegom Gasparijem sva se pred časom
                  dogovorila, da obe dve ministrstvi pri tem sodelujeta. Ampak v tem trenutku je
                  zakon takšen, kakršen je in mislim, da ne omogoča takega načina reševanja.</p>
               <p>Naslednja tema. Minister ne verjame v sanacijo, minister ne verjame v moje besede,
                  minister ne verjame v program, ki ga imamo danes na mizi za sanacijo. Mi imamo
                  predhodni program, ki je bil 20.12.1994 predložen Vladi in ki ga je Vlada
                  potrdila, z določenimi dopolnili, ki so vgrajene v ta zakon. Mi nismo bili
                  pripravljeni sanacijskega programa, ki ga je 20.12. 1994 dobila Vlada, sprejeti v
                  taki obliki, kot je bil predložen, ampak smo ga bili pripravljeni sprejeti samo v
                  primeru, če veljajo tudi tiste stvari, ki smo jih sedaj operacionalizirali v tem
                  zakonu.</p>
               <p>Dejal sem, ta program še vedno ni prepričljiv. V svojem življenju sem se ukvarjal
                  v veliki meri s poslovnimi načrti. Tisti, ki me poznajo to vedo. In poslovni načrt
                  mora biti tak, da je napisan na strani, strani in pol in tisti, ki ga prebere, da
                  ga prepriča. Takega programa za TAM v tem trenutku nimamo. To lahko rečem s polno
                  odgovornostjo. Ampak zato smo tudi napisali -1. člen zakona, - da je treba
                  narediti predhodni sanacijski program in dokončni sanacijski program, najprej v
                  dveh mesecih, kasneje v šestih mesecih, zato da bomo imeli zelo jasno sliko, kaj
                  pravzaprav v TAM-u želimo narediti. Strinjam se in mi smo se sami posvetovali tudi
                  na osnovi tega, kako je tekla razprava do sedaj, da se 13. člen zakona ohrani. Če
                  se spomnite je Odbor za gospodarstvo predlagal, da se 13. člen zakona črta in tudi
                  na Vladi, ko smo rekli, naj se črta, se nam ni zdel pomemben. Ampak razprava, ki
                  je sedaj tekla, je opozorila, da mogoče nimamo najboljšega pogleda, kako bi rekel,
                  nimamo formalne možnosti, da posegamo v različne faze sanacije. Prav 13. člen pa
                  to omogoča. Mi smo se dogovorili, da 13. člen s strani Vlade podpremo. Izjavljam
                  torej, da podpiramo osnovno dikcijo 13. člena zakona o sanaciji teh dveh podjetij.
                  Tako, da ni res, da ne verjamem v sanacijo TAM-a. Če ne bi verjel v sanacijo
                  TAM-a, tukaj potem ne bi nastopil s tem zakonom.</p>
               <p>Res pa je nekaj drugega, da s tem sanacijskim programom, ki je sedaj, jaz ne
                  verjamem, da bomo res to končali. Še nekaj. Ne verjamem v vodstvo, ki je trenutno
                  v TAM-u. Mi imamo svojo zgodovino in včeraj sem rekel, kaj mislim o tem vodstvu.
                  Včeraj v nastopnem govoru sem zelo jasno povedal, da se mora vodstvo zamenjati. Mi
                  imamo, jaz lahko tudi tukaj pojasnim, če želite, ampak mislim, da potem izgubljamo
                  čas, o tem, kakšna je bila zgodovina našega kontakta z TAM-om v lanskem letu. Jaz
                  preprosto kot državni uradnik predstavljam Vlado v tem primeru in tudi prevzemam
                  določeno odgovornost in menim, da s tem vodstvom zaradi dogodkov, ki so bili v
                  preteklosti, tudi zaradi nekaterih stvari, ki spominjajo ali pa so kriminalne
                  narave, s tem vodstvom se sanacije TAM-a ne da izpeljati.</p>
               <p>Včeraj, kot sem dejal, sem rekel še nekaj drugega, da obstaja ekipa v tem trenutku
                  - mi smo se pogovarjali, nadzorni svetnik gleda samo v zrak - mlajša ekipa, ki je
                  pripravljena iti v TAM, prevzeti TAM, in to na prvem in drugem nivoju managementa,
                  in izpeljati sanacijo. To je bila skorajda nujna zahteva tudi iz</p>
               <p>razprav, ki sem jih dosedaj sledil in s tem se globoko strinjamo tudi v Vladi in v
                  tej smeri tudi delamo.</p>
               <p>Zato tudi predlagamo in bomo pisno vložili s strani Vlade amandma na 14. člen.
                  Namreč, mi imamo problem. Dr. Pučnik je zelo dobro včeraj izpostavil, v čem je
                  problem. Upam, da sem ga pravilno razumel. Namreč zakon sam po sebi prinaša na
                  mene osebno, na Vlado, na ministrstvo zelo veliko odgovornost. Po drugi strani pa
                  ne daje pravne osnove za moje delo v TAM-u. Konec koncev samo zaradi svojega
                  vpliva smo uspeli recimo v oktobru zamenjati nadzorni svet TAM-a; nimam pravne
                  osnove za takšne akcije. Zato bi po dogovoru, tudi na osnovi tega, kar smo pač
                  poslušali, dali poseben amandma, kjer bomo vrnili 14. člen v zakon v neki drugi
                  dikciji. Ne strinjamo se s tistim, ki je - strinjamo se skratka z amandmajem, ki
                  ga je dal Odbor za gospodarstvo, vendar bomo dali na ta amandma svoj amandma, kjer
                  bomo seveda prosili vas, da nam omogočite, da imamo predstavnike Vlade v nadzornem
                  svetu, <stage>(bom kasneje v formalni obliki amandma tudi predložil)</stage> in da
                  nam daste tudi možnost veta na nekatere odločitve, ki se bodo v nadzornem svetu
                  sprejemale. Brez tega mi v resnici ostanemo, kot je rekel včeraj doktor Pučnik, na
                  nek način brez pravne osnove, da posegamo v TAM.</p>
               <p>Naslednja stvar - se opravičujem, mislim, da je potrebno, da prediskutiramo te
                  reči. Še enkrat bi rad povedal, v kolikšni meri obremenjujemo proračun. Kar nekaj
                  poslancev je govorilo o tem, da bo tako rekoč od jutri naprej slovenski državni
                  proračun obremenjen s petnajstimi, smo danes slišali, v resnici piše trinajstimi
                  milijardami tolarjev. To seveda ni res, ker če ste dobro prebrali zakon, gre za
                  to, da rešimo terjatve, ki jih imajo banke. V tem primeru izdamo garancijo oziroma
                  bolje rečeno poroštvo, se opravičujem, s triletnim moratorijem na petletni kredit
                  - pomeni šele leta 1999 je prva možnost, da pride do vnovčevanja te garancije in
                   da se kar koli obremeni proračun.</p>
               <p>Nisem prepričan, da ne bomo nikjer nobenega od teh poroštev pravzaprav
                  izkoristili, ampak uspešna sanacija bi morala imeti osnovni cilj, da se v treh
                  letih moratorija TAM usposobi, da bo lahko servisiral svoje dolgove. Pomeni: iz
                  tega naslova, nič ne obremenjujemo proračuna. Agencija za sanacijo bank in
                  hranilnic prevzema milijardo sto osemdeset - in to je nekaj, kar je javni dolg; ni
                  sicer neposredno vezan na proračun, ampak je javni dolg. Mi seveda, v naslednji
                  točki, odpuščamo TAM-u prispevke in davke, ki niso bili plačani v preteklosti; ne
                  za naprej, v preteklosti. Tudi ste nekateri rekli, gospod Sisinger, da se bova
                  razumela tudi, da s tem prizadenemo nekatere blagajne. S tem gospodje, tega
                  denarja te blagajne ne bodo nikoli videle. Tega denarja v TAM-u ni. Kar koli se s
                  TAM-om zgodi, tega denarja ni. Dejal bi, da seveda tudi te blagajne morajo
                  prevzemati določeno mero tveganja. One ne prevzemajo denarja od nekaterih
                  popolnoma nerizičnih oseb. One prevzemajo denar od rizičnih oseb, ki poslujejo
                  rizično - tvegano in se jim lahko zgodi, da tistih obveznosti, ki bi jih morale
                  plačevati, ne bodo mogle plačati. V TAM-u je primer takšen, da če je stečaj, če je
                  sanacija, če država odkupi vse skupaj, kar koli naredimo, v vsakem primeru tega
                  denarja v TAM-u ni. Je edina varianta, da da proračun seveda to, ampak, kot sem
                  rekel, sem proti temu, da da proračun v tem primeru. To je tisto tveganje, ki ga
                  morajo tudi takšni skladi prevzemati ob tem ko gospodarijo, ko kontaktirajo z
                  gospodarstvom, ki ni proračunski fond, ampak je gospodarstvo na trgu, ki včasih v
                  rizičnih razmerah, zelo rizičnih razmerah mora ustvarjati denar in ni mogoče, da
                  bi vedno vse plačalo, kar si kdo zaželi in zamisli.</p>
               <p>Zato seveda mi v polni meri podpiramo tisti amandma, ki se nanaša na to, da se
                  davki in prispevki, ki jih TAM dolguje do sedaj, seveda odpišejo ali pa
                  kapitalizirajo, saj je vseeno konec koncev, s strani teh skladov.</p>
               <p>Nova poroštva, ki jih izdajamo <stage>(na ravni osem milijard, kot pravi
                     amandma)</stage>, imajo v novem 10. členu moratorij do leta 1999; pomeni, da
                  tudi do takrat pravzaprav ne bodo mogla obremenjevati proračuna. Proračun
                  obremenjujemo s sredstvi na ravni približno milijardo tri sto za presežne delavce.
                  Kriterij za teh milijardo tri sto je zelo podoben kot za katere koli druge
                  presežne delavcev v slovenskem gospodarstvu. Ni nekaj posebnega. Tako, da bi zelo
                  težko rekli, da prav za TAM ustvarjamo nek poseben sistem. In če to skupaj
                  seštejete, to sem jaz včeraj rekel, dajte še enkrat pogledati, boste videli,
                  kakšen je to znesek. Pa prištejte zraven še slovenske železarne s 680 milijoni, pa
                  prištejte zraven Radeče Papir in videli boste, da to je denar, sedaj ko bo
                  proračunska razprava, ki je bistveno manjši kot za nekatere druge potrebe.
                  Bistveno manjši. Jaz tudi kot minister za gospodarstvo zelo resno pregledujem cel
                  proračun. Včasih me srce stisne, ko razmislim, kako malo denarja damo za sanacijo
                  gospodarstva, pa od tega gospodarstva živimo. Ne živimo od ničesar drugega. Od
                  tega. In nam je škoda dati denar za to, da bi to gospodarstvo ohranili in
                  sanirali.</p>
               <p>Sanacijski program. Sanacijskega programa ne bo pripravila Vlada. Sanacijski
                  program mora pripraviti novo vodstvo. Vlada, tudi moje ministrstvo, ni direkcija,
                  ki pripravlja sanacijske programe. Mi zato izbiramo novo vodstvo in bomo postavili
                  novo vodstvo v TAM-u, da bomo dobili ljudi, ki bodo sposobni pripraviti sanacijski
                  program, ki bo nas, najprej na ministrstvu, potem pa na Vladi, upam da tudi tukaj
                  v parlamentu, v kakem poročilu prepričal, da je bil dober in ki bo seveda speljal
                  sanacijo. Če to vodstvo ne bo sposobno takega sanacijskega programa speljati, bomo
                  morali iskati novega. In to je funkcija lastnika. Lastnik, seveda ni tisti, to ni
                  obrtniška logika. Lastnik je tisti, ki postavlja menedžment, postavlja seveda
                  ustrezno upravo in vodstvo in če to ne izvršuje svoje funkcije, išče novo. In tako
                  seveda velja tudi za TAM. Jaz upam, da bomo dobili v teh dveh mesecih in kasneje v
                  6 mesecih tak sanacijski program, kot sem rekel, ki nas bo na eni strani in pol
                  prepričal, da je možno TAM razrešiti.</p>
               <p>Še dobavitelji. Nekateri ste govorili: zakon je usmerjen samo do bank, rešuje
                  problem bank, ne rešuje dobavitelje. Banke so zelo resno potunkane, oprostite temu
                  izrazu, v TAM z našim zakonom. 50% bodo morale razreševati same, 50% bodo morale
                  reprogramirati po relativno nizkih obrestnih merah. Banke, s tem, kar smo mi
                  napisali, ne morejo pobegniti iz TAM-a. Verjetno se spomnite še naše razprave, v
                  čem je razlika med našim zakonom in zakonom, ki ste ga vložili poslanci. Jaz sem
                  trdil, če bi zakon, ki ste ga vložili poslanci, sprejeli, bi banke lahko rekle, od
                  jutri naprej nas v TAM-u ni več. V Slovenskih železarnah imamo lepo prakso, tako
                  da vemo, kako to zgleda. Ta zakon ni tak. Ta zakon pravi, da če kdo hoče
                  sodelovati pri tem, da mu država pomaga razreševati zapadle terjatve, bo moral
                  financirati tudi nove stvari. Ni mogoče, da pobegnejo banke iz TAM-a. Banke so,
                  bodo morale ostati v TAM-u, če bodo hotele seveda svoje probleme razreševati, ki
                  so povezani s TAM-mom. Mi omogočamo z državnim poroštvom to, da njihove zelo slabe
                  terjatve v bankah postanejo prvovrstne terjatve. Zato zahtevamo, da nekaj drugega
                  odpustijo, ker imajo s tem stroške. Ampak to je trgovina, ki jo banke morajo
                  sprejeti in so jo sposobne tudi sprejeti.</p>
               <p>Če seveda razrešimo problem bank, potem s tem razrešimo tudi na nek način problem
                  dobaviteljev, ker bodo pravzaprav ti dobavitelji lahko servisirali potem, ker mi
                  le upamo, da je TAM sposoben ob normalnem financiranju zagotavljati toliko profita
                  in toliko prihodka, tudi realizacije, da bo servisiral dobavitelje. To je napačna
                  predpostavka, ki je bila v eni od razprav, da je dobavitelje treba prevzeti v
                  javni dolg. Ker konec koncev, to bi pomenilo, da mi postavko na pasivi bilance
                  stanja TAM-a, kjer piše dobavitelji, zmanjšamo na nič. Nobenega podjetja ni
                  takega. Dobavitelj je normalna postavka. Edino kar je problem je to, da se ne sme
                  pretirano povečevati in da se mora servisirati. Tako, da obveznosti do
                  dobaviteljev, bodo vedno ostale. TAM moramo pripeljati do tiste točke, ko bo lahko
                  servisiral te obveznosti in to je več kot dovolj. To ni taka obveznost kot zgleda
                  iz kreditnega odnosa. Obveznost, ki nastaja iz naslova dobaviteljev je
                  kratkoročnega značaja, kratkoročna obveznost in se popolnoma drugače servisira kot
                  neka dolgoročna obveznost. Prepričan sem, da bomo s temi ukrepi, ki smo jih
                  zapisali v zakon, tudi omogočili sanacijo dolga TAM-a do dobaviteljev.</p>
               <p>Rad bi še nekaj rekel. Gospod Tancig je včeraj govoril, res je to pasiven način
                  sanacije podjetja. Načeloma obstaja aktivni in pasivni pristop k podjetju in k
                  prestrukturiranju podjetja. Pasivni je v tem smislu, da reagiramo, potem ko je že
                  prepozno. Povem vam nekaj, država nikoli ni sposobna sodelovati pri aktivnem
                  prestrukturiranju. Mi se trudimo s t.i. industrijskimi skupinami na našem
                  ministrstvu, zelo težko nam gre. Moram priznati, da nismo dosegli rezultatov, ki
                  sem si jih zamišljal, ampak, kadar država posega, običajno posega takrat, ko
                  podjetje samo po sebi ni moglo nekaj narediti. Aktivno prestrukturiranje podjetja
                  je v prvi vrsti stvar samega podjetja; s tem, da se z idejo, ki ste jo imeli v
                  mislih, kjer je bil nekoliko drugačen poudarek, zagotovo strinjam. Upam, da v
                  bodoče ne bomo imeli več takšnih primerov kot sedaj govorimo. Mislim, da smo s tem
                  na nek način končali s primeri, največjimi primeri, največjimi gospodarskimi
                  bolniki, ki v Sloveniji obstajajo in da bomo lahko vse ostale uvrstili v tisto
                  četrto skupino, kjer normalni instrumenti, ki jih je sprejel ta Državni zbor,
                  omogočajo sanacijo podjetja.</p>
               <p>Zato bi vas prosil in pozval, bodimo pri tej razpravi racionalni in poskušajmo
                  zakon čimprej sprejeti, in omogočiti, da se lotimo problemov ter izpeljemo tisto,
                  kar smo si v ministrstvu, v Vladi in v samem TAM-u zamislili. Hvala.</p>
            </sp>
            <sp xml:id="SDZ1-Redna-30-1995-03-24.sp77">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod minister Tajnikar. Ne morem vas prositi, da razpravljajo samo
                  tisti, ki imajo izkušnje, ampak prosim, da se čim bolj držimo dnevnega reda. Sedaj
                  imamo štiri replike. Prvi je gospod Pregelj, gospod Kopše, gospod Peršak in gospod
                  Matuš. Se pa opravičujem vsem tistim, ki že od včeraj čakajo na razpravo zato ker
                  imajo replike prednost.</p>
            </sp>
            <sp xml:id="SDZ1-Redna-30-1995-03-24.sp78">
               <speaker>ŽARKO PREGELJ:</speaker>
               <p>Spoštovani! Imam dodatno vprašanje, da ne bi bilo nesporazumov, kot sem razumel
                  nastop ministra, gospoda Tajnikarja. Njegov nastop je bil zelo energičen. Zelo
                  usmerjen v smislu, da smo krivi poslanci, ker marsičesa ne razumemo. Toda, prosim
                  vas, minister, najprej pojasnite odnos. Vi ste pojasnjeval instrumentarij. Ta
                  zakon je prenapolnjen z instrumentarijem. Jasno je, da kdorkoli se vtika v
                  instrumentarij in ni strokovnjak za to, lahko hudo zgreši. Verjetno imate svoj
                  prav in se čutite zelo užaljenega, ko trdite, vse smo premislili vi nam pa ne
                  verjamete. Premalo ste zapisali v obrazložitev zakona. Lahko bi tudi kaj narisali
                  glede na to, da so izredno zahtevne zadeve.</p>
               <p>Kar se tiče odnosa, ta odnos v zakonu ni jasen. Gre za odnos med državo in tem
                  podjetjem. V obrazložitvi ste ga nekje rahlo nakazali. Gre za to, ali bo država s
                  prevzemom direktnih ali indirektnih obveznosti dobila delež v tem podjetju ali ne.
                  Določene rešitve v zakonu ne razumem ali ne vidim, čeprav v obrazložitvi ste jih
                  nekje nakazali. Prosim, da to pojasnite. Določeni amandmaji gredo v to smer. Tudi
                  vaš predlog, da 14. člen, kjer naj država dobi vlogo v nadzornem organu, je lahko
                  samo na podlagi določenega deleža. To se lahko v takem zakonu uredi. Zato vas
                  prosim tukaj za dodatno pojasnilo, hkrati pa menim, da ta sanacijski program, ki
                  ga omenjate in s katerim niste zadovoljni, bi bilo prav, da bi bil nekje objavljen
                  v Poročevalcu, da tudi tisti sporazum, ki se v zakonu omenja med bankami, bi bil
                  ravno tako objavljen, ali pa, sicer neki povzetek razumem, da je. V glavnem menim,
                  z boljšo opremo zakona bi preprečili marsikakšen nesporazum. Tako da prosim za
                  precizacijo predvsem tega odnosa, hkrati sem pa mnenja, da taki in podobni
                  problemi bi bili veliko lažje rešljivi, če bi država imela določen gospodarski
                  program, v katerem bi prevzemala, jaz sicer upam, da Vlada ga ima, ampak govorim
                  država, se pravi dokument, sprejet v Državnem zboru, v tem programu bi jasno bilo
                  zapisano, katere dejavnosti in mogoče tudi katera podjetja bo država tako
                  subvencionirala, v tolikšnem deležu prevzemala, ker so pomembna za delovanje
                  države, ker imajo strateške prednosti itn. In potem bi verjetno bilo veliko manj
                  problemov in veliko krajše razprave v Državnem zboru. Hvala.</p>
            </sp>
            <sp xml:id="SDZ1-Redna-30-1995-03-24.sp79">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopše.</p>
            </sp>
            <sp xml:id="SDZ1-Redna-30-1995-03-24.sp80">
               <speaker>JOŽEF KOPŠE:</speaker>
               <p>Jaz bom tokrat zelo kratek. Gospod minister, seveda z vsem, skoraj z vsem se
                  strinjam, vendar tisto pri bankah boste še enkrat obrazložili. Po mojem vedenju
                  imajo banke, tisti dve banki, ki sta omenjeni v sanaciji, v agenciji takšen
                  "povšterček", da če nismo previdni pri tem zakonu in v upravnem odboru nimamo
                  zadosti sedežev, imajo kljub temu možni interes potegniti vrvico in pa sprožiti
                  postopke, ki bi uničili ta zakon in ta program. Jaz mislim, da je treba tu vseeno
                  malo pomisliti. In mogoče boste še obrazložili, na kakšen način se bo zavarovala
                  država, da se ne bi izgubila. Ker če že pogledate po terjatvah v TAM-u, tiste
                  banke, ki so obenem v Agenciji, imajo tudi zadosti veliko terjatev. Če imajo pa
                  "povšter" v Agenciji, bi šla katera lahko kljub temu v riziko. Hvala.</p>
            </sp>
            <sp xml:id="SDZ1-Redna-30-1995-03-24.sp81">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Peršak ima tudi repliko.</p>
            </sp>
            <sp xml:id="SDZ1-Redna-30-1995-03-24.sp82">
               <speaker>ANTON PERŠAK:</speaker>
               <p>Jaz imam na en del pojasnil gospoda ministra  repliko. Že včeraj sem rekel, da bom
                  glasoval za zakon, in sicer predvsem iz socialnih in političnih, da tako rečem,
                  razlogov. Rad bi pa repliciral na tisti del, ko je gospod minister pojasnjeval
                  vprašanje oziroma ugovarjal tudi mojemu amandmaju glede dobaviteljev oziroma
                  predvsem kooperantov. Namreč, država bo zdaj očitno postala neke vrste, saj če že
                  ne eksplicitno, pa vsaj implicitno, na neki način solastnik tega TAM-a in bo
                  seveda odgovorna tudi za ta problem. Zdi se mi, da ima pa do teh kooperantov,
                  moram reči, zelo mačehovski odnos. Do konca je ta odnos danes izrekel tukaj gospod
                  Kopač, ki je celo rekel: dajmo odpisati ta del. No, potem sem pa narobe razumel,
                  ampak tako je bilo razumeti. Če bi bilo to tako, bi bilo po moje skrajno
                  neliberalno. Poglejte, zakaj govorim to. Jaz vem, da po prestrukturiranju TAM-a,
                  pri spremembi proizvodnih programov vrsta teh dobaviteljev, kooperantov za TAM
                  sploh ne bo več zanimiva, ne bodo več delali; ampak TAM je njim dolžan, nekaterim
                  po nekaj milijonov tolarjev. Kako naj se ti ljudje s svojimi obratovalnicami, s
                  svojimi podjetji preorientirajo, recimo, gredo v neko drugo proizvodnjo, če nimajo
                  obratnih sredstev - nimajo jih zaradi TAM-a - in če nimajo nobene perspektive; ker
                  gotovo TAM ne bo najprej servisiral tistih, ki jim je dolžan, za katere ne bo več
                  imel interesa, da z njimi sodeluje.</p>
               <p>S tem na nek način odlagamo ta problem "ad calendas graecas", en del teh
                  kooperantov ŕ priori obsojamo tako rekoč, da ali iščejo nekje kredite <stage>(ob
                     tem, da imajo te terjatve)</stage>, ali da preprosto zaprejo svoje štacune,
                     <stage>(mislim predvsem na delavnice, obratovalnice)</stage> in si začnejo
                  iskati kakšno drugo varianto, kajti mnogi so bili izključno orientirani na TAM s
                  proizvodnjo delov itn.  </p>
               <p>Tukaj bi tisti, ki bi bili za TAM še zanimivi, seveda rabili obratna sredstva, da
                  bodo lahko naprej proizvajali. Jaz sem prepričan, da bo vrstni red v TAM-u, ko bo
                  TAM začel servisirati oziroma poplačevati stare dolgove, drugačen, da ne bodo na
                  prvem mestu dobavitelji, <stage>(še zlasti ne tisti, kot pravim, ki za TAM v
                     prihodnosti ne bodo več zanimivi, ali z njimi ne bo več imel podlage za
                     sodelovanje)</stage>, ampak bodo najprej - in jaz to tudi razumem - najbrž na
                  vrsti delavci, pa bodo na vrsti mogoče kupci, zato da bi jih TAM obdržal, tiste
                  kjer ima obveznosti do kupcev, potem šele eventualno dobavitelji in šele nazadnje
                  tisti dobavitelji, če bodo sploh kdaj prišli na vrsto, ki ne bodo več sodelovali s
                  TAM-m.</p>
               <p>Zato mislim, da je ob razlogih, ki so v prvem planu, to se pravi teh izrazito
                  socialnih razlogih, to se pravi delavci, ohranjanje te proizvodnje v Mariboru
                  itn., da je gotovo treba upoštevati tudi ta del obveznosti TAM-a oziroma od danes
                  na nek način naprej tudi obveznosti te države. Hvala.</p>
            </sp>
            <sp xml:id="SDZ1-Redna-30-1995-03-24.sp83">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Peršak. Gospod Matuš ima repliko.</p>
            </sp>
            <sp xml:id="SDZ1-Redna-30-1995-03-24.sp84">
               <speaker>ŠTEFAN MATUŠ:</speaker>
               <p>Hvala za besedo. Spoštovani! Kljub temu, da je minister omenil, da sanacijskega
                  programa ne bo pripravila Vlada - recimo včeraj je gospod Sisinger trdil drugače,
                  da je Vlada pripravila sanacijski program, danes je gospod minister to ovrgel - in
                  da bo sanacijski program pripravilo novo vodstvo, ki ga bo imenovala Vlada, če sem
                  prav razumel vendar se mi vseeno postavlja določeno vprašanje, ali je to novo
                  vodstvo že izbrano. Glede na vaše interpretacije, gospod minister, je bilo
                  razumeti nekako kot da je že in da se nekako čaka na sprejem tega zakona in da bo
                  potem nastopilo svoje delo. Vendar pa vseeno, če je že izbrano, zakaj ni že
                  pripravljen sanacijski program oziroma to novo vodstvo, zakaj že ni pripravilo
                  sanacijskega programa?</p>
            </sp>
            <sp xml:id="SDZ1-Redna-30-1995-03-24.sp85">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopač. To so še vedno replike.</p>
            </sp>
            <sp xml:id="SDZ1-Redna-30-1995-03-24.sp86">
               <speaker>JANEZ KOPAČ:</speaker>
               <p>Hvala lepa za besedo. Morda je moja napaka, da svojega alternativnega predloga v
                  zvezi z vzporedno firmo nisem napisal, da bi bil natančno razberljiv. Ampak jaz
                  sem v svojem govoru razlagal, kako si to razmišljam in gospod minister je nekaj od
                  teh stvari verjetno preslišal. Govoril je o tem, da imamo z bay-passi slabe
                  izkušnje in jaz vedno za te slabe izkušnje vem. Zato sem predlagal tudi nekaj
                  drugega. Predlagal sem, da se morebiti novo ustanovljeni vzporedni firmi
                  zagotovijo tudi jamstva za najetje kreditov za obratni kapital. Novo vzporedno
                  podjetje ne bi bilo v stečaju, ker bi bilo šele ustanovljeno. Govoril sem o tem,
                  da ga je treba ustrezno kapitalizirati, zato da ne klecne takoj na začetku, da se
                  nanj lahko prenese terjatve in predvsem, kar je bolj pomembno, obveznosti do
                  strateških dobaviteljev; kamor sodijo tudi kooperanti o katerih je govoril gospod
                  Peršak.</p>
               <p>Druga stvar, ki bi se je rad v tej repliki dotaknil, je, koliko zakon stane. Nisem
                  rekel in mislim, da tudi nihče drug, morda pa, mogoče sem preslišal koliko, bo
                  zakon stal proračun v letu 1995. Vendar bo našo javno porabo obremenil in mislim,
                  da je zelo nespametna ali pa zelo nevarna logika razmišljanja o tem, da bodo
                  morebitne obremenitve večinoma nastopile šele leta 1999. Mi vsi smo še relativno
                  mladi in bomo še dolgo živeli in bomo doživeli tudi proračunska leta 1999 in še
                  kakšnega kasneje in imamo strahotne težave z managementom javnega dolga, kar sicer
                  ni vezano na TAM, kajti imamo posamezne velike obveznosti. Zapadlost posameznih
                  zelo velikih obveznosti je koncentrirana na nekaj let in zaradi teh težav, če jih
                  ne bomo pravočasno rešili, nas bo še zelo bolela glava. Leto 1999 ni
                  nekritično.</p>
               <p>Ko sem govoril o tem, koliko je finančno zakon težak, sem, govoril koliko je
                  finančno težak ne glede na to, ali nastopi obveznost v letu 1995; čeprav ste
                  pozabili omeniti, da bo servisiranje obresti za sanacijske obveznice, ki bi se
                  sprostile zaradi prevzema obveznosti s strani Agencije za sanacijo bank in
                  hranilnic tudi potrebno plačati iz letošnjega proračuna. Če odmislimo to, vsekakor
                  bi z zakonom obremenili - poleg proračuna, neposredno v manjši meri res letos - pa
                  predvsem javni dolg z dodatnimi osmimi milijardami tolarjev. To pač ni sporno.</p>
               <p>Ko govorite o učinkih na proračun. Mislim, da bi bilo zelo korektno, če bi Vlada
                  skupaj ali pa sočasno s tem predlogom zakona ali pa kar morda v njem, čeprav morda
                  ni res primerno mesto, predlagala tudi znižanje obrestne mere za še ne vnovčene
                  sanacijske obveznice. Mi imamo v tem trenutku izdanih za 2,2 milijardi nemških
                  mark sanacijskih obveznic. Mislim, da jih je okoli 1.600.000.000 nemških mark že
                  vnovčenih s sanacijo Ljubljanske banke, Kreditne banke Maribor in banke v Novi
                  Gorici. Dodatna kvota teh sanacijskih obveznic naj bi se sprostila na podlagi tega
                  zakona; če ga prav razumem in mislim, da ga.</p>
               <p>Ugotovljeno je, da je obrestna mera, kakršna sedaj velja, in to je 8% realna
                  obrestna mera, pri teh obveznicah absolutno prevelika, nepotrebna za resnično
                  sanacijo bank in predstavlja nepotreben strošek državnega proračuna, zato smo tudi
                  pri drugih obveznicah, ki smo jih uzakonjali pozneje, na primer za izplačilo
                  oziroma za pokritje obveznosti iz naslova že izplačanih deviznih hranilnih vlog in
                  podobno, govorili oziroma uzakonjamo mnogo nižje obrestne mere in s tem tudi mnogo
                  nižji proračunski izdatek, ker višji enostavno ni potreben in predstavlja potrato.
                  Tega na primer v tem zakonu ni. Sicer pa govorili ste o tem, da ste se s TAM-om
                  ukvarjali eno leto. Nekoliko v zakulisju spremljam to ukvarjanje in seveda je to
                  res, vendar pa je treba povedati tudi to, da smo na primer mi oktobra lansko leto
                  sprejeli zakon o izdajanju poroštev za kredite za restrukturiranje slovenskih
                  podjetij in da je to bil interventni zakon, da smo zato sklicali izredno sejo
                  parlamenta in da je ta zakon predvideval tudi dokončno rešitev TAM-a v posebnem
                  členu, ki je - govorim o 17. členu, ki se sklicuje na 15. člen, predvideval 45
                  dnevni rok od uveljavitve zakona za potrditev programa sanacije in v kolikor tega
                  ne bi bilo s strani Vlade, bi bila Vlada dolžna predlagati uvedbo prisilne
                  poravnave. To se seveda ni zgodilo, kajti danes je 24. marec, torej pet mesecev od
                  takrat in 45 dni je seveda samo mesec in pol od uveljavitve zakona. Ob tem je pa
                  treba reči še to, da smo ta zakon dobili s strani Vlade po hitrem postopku in da
                  smo včeraj tik pred začetkom obravnave dobili še vrsto amandmajev, ki so sicer
                  resnici na ljubo res bolj amandmaji na amandmaje Odbora za gospodarstvo, vendar
                  smo danes tukaj s strani ministra dobili napoved za nov amandma za 14. člen, kar
                  pomeni, da tudi minister sam oziroma Vlada stvar dodatno proučuje, da se skozi še
                  nekaj uči - kar vse seveda ni nič narobe, samo hočem reči, da stvari po mojem
                  občutku, to je res občutek, niso temeljito pripravljene. In to je bilo vse, kar
                  sem želel povedati v tej repliki. Hvala.</p>
            </sp>
            <sp xml:id="SDZ1-Redna-30-1995-03-24.sp87">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod minister se je javil k besedi, ampak bi predlagal gospod
                  minister, da na koncu razprave. Izvolite, gospod minister dajem vam besedo. Gospod
                  minister lahko sodeluje v razpravi gospod Pregelj in mu dajem besedo. Izvolite,
                  besedo, gospod minister, imate, izvolite. Splošna razprava je.</p>
            </sp>
            <sp xml:id="SDZ1-Redna-30-1995-03-24.sp88">
               <speaker>DR. MAKS TAJNIKAR:</speaker>
               <p>Zelo kratek bom. Gospod Peršak, dobavitelji so zaščiteni v večji meri kot pa
                  zgleda na prvi pogled, in sicer iz preprostega razloga, da dokler namreč se
                  obveznosti do dobaviteljev ne poravnajo, tako dolgo seveda ima kateri koli od teh
                  dobaviteljev možnost, da blokira firmo ali da zaprosi za stečaj in tako seveda je
                  tudi za podjetja in za ves program odločilno, da se s tem, ko se razbremeni
                  servisiranje TAM-a do bank, v bistvu prenese problem na servisiranje
                  dobaviteljev.Mi smo o tej stvari v resnici razmišljali in se nam je zdelo, da je
                  to dovolj dobra rešitev. In še nekaj. Seveda, TAM brez teh dobaviteljev,
                     <stage>(res je, da mogoče bo kdo odpadel, kdo na novo prišel)</stage>, ne more
                  poslovati in je tako, da tukaj ne gre za to, kar sem prej hotel reči, ne gre za
                  zmanjšanje obveznosti do dobaviteljev. Gre za ohranitev iste ravni in za
                  servisiranje teh obveznosti. Po drugi strani pa imajo seveda tudi dobavitelji
                  terjatve do TAM-a in tisti, ki bodo hoteli sodelovati bodo vedno imeli takšne
                  terjatve, tako da ta problem, ki ga vi izpostavljate, mislim da je dovolj ustrezno
                  rešen v tem zakonu.</p>
               <p>Gospod Matuš, vprašanje, kdo bo imenoval novo vodstvo je odločilno vprašanje. Prej
                  sem se skliceval na doktor Pučnika, ko je spraševal, kakšen način pravzaprav je
                  zdaj z lastnino. Mi namreč s celim zakonom ne pridobimo nobenega deleža, torej ne
                  povečujemo deleža, mi imamo 10% delež lastnine v TAM-u in ne povečujemo deleža
                  države v TAM-u. Povečevali bi ga v tem primeru, če bi recimo od leta 1999 dalje se
                  vnovčevalo nekatera jamstva in bi se mi potem odločali za to, da bi tiste
                  terjatve, ki bi s strani države nastale do TAM-a zaradi vnovčenih jamstev,
                  konvertirali v trajni delež. Ampak, kot sem rekel, to je seveda nekje v
                  bodočnosti. Prav zaradi tega sem prej dejal, da smo mi pač razmišljali, gospod
                  Kopač bi rekel, smo se učili tekom razprave, da 14. člen tako dopolnimo, da v
                  nadzornem svetu dobi Vlada pravico veta in tudi pomembnejše dele svojih članov. To
                  je pa pravzaprav dovolj za to, da mi lahko postavljamo novo vodstvo in seveda
                  odločilno vplivamo na to kako bo projekt sanacije tekel.</p>
               <p>Ekipa o kateri sem govori je ekipa, kjer smo se mi seveda sedaj neuradno
                  pogovarjali, da je pripravljena priti v TAM. Ona v TAM-u še ni in zato tudi ni
                  sposobna v tem trenutku narediti sanacijskega programa.</p>
               <p>Sanacijski program seveda mora nekdo drug delati. Mi v Vladi marsikaj lahko
                  sodelujemo, imamo tudi nekaj ljudi, ki so dovolj dobri strokovnjaki, da lahko
                  sodelujejo pri nastajanju ali ocenjevanju tega sanacijskega programa. Razumljivo
                  pa je, da mora nekdo zunaj, zlasti v podjetju tak sanacijski program narediti.</p>
               <p>Gospod Kopač, jaz mislim, da by-pass firmo lahko naredijo na tak način, kot vi
                  razmišljate samo upniki sami, kar pomeni, da se morajo dogovoriti upniki med seboj
                  in seveda izpeljejo takšno firmo. Če  se upniki med seboj ne dogovorijo in ne
                  ustanovijo oni te by py-firme, potem je tista zgodba, o kateri sem prej jaz
                  govoril, popolnoma jasna, mislim točna. Še nekaj, mi smo bili po zakonu o
                  restrukturiranju dolgov dolžni, da sprožimo prisilno poravnavo v TAM-u
                     <stage>(prisilna poravnava v TAM-u pa pomeni stečaj, da se razumemo)</stage>,
                  če seveda ne sprejmemo programa, tako imenovanega predhodnega programa sanacije,
                  ki ga je TAM moral predložiti do 20.12. lansko leto. Dejal sem, da Vlada ni
                  zavrnila tega programa. Vlada je ta program sprejela, iz tega programa tudi
                  pravzaprav postavila izhodišča za tak zakon ali pa izpeljala nujnost za tak zakon,
                  ki ga danes tukaj obravnavamo. Iz tega programa se je tudi videlo, da garancija na
                  ravni 6,8 milijonov mark, dana v jeseni lanskega leta, ne zadovoljuje za reševanje
                  razmer v TAM-u. Seveda pa nismo bili v celoti zadovoljni, <stage>(to sem pa prej
                     tudi povedal)</stage> s tem sanacijskem programom in smo prav zaradi tega mi
                  tudi v sklepih Vlade k sanacijskem programu iz decembra lanskega leta napisali, da
                  je potrebno oblikovati približno takšne rešitve, kot so danes tudi zapisane v tem
                  zakonu. Hvala.</p>
            </sp>
            <sp xml:id="SDZ1-Redna-30-1995-03-24.sp89">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospod minister. Prehajamo na razpravo. Gospod Jože Jagodnik. Lepo
                  prosim kolegice in kolegi, če so lahko razprave čimbolj kratke. Gospod Pregelj,
                  nisem rekel, da morajo biti. Jaz sem samo prosil, zaradi tega, da res
                  racionaliziramo čas. Izvolite gospod Jagodnik.</p>
            </sp>
            <sp xml:id="SDZ1-Redna-30-1995-03-24.sp90">
               <speaker>JOŽE JAGODNIK:</speaker>
               <p>Hvala lepa za besedo. Sedaj je vendarle pulz spuščen zopet na normalno za razliko
                  od mojega prejšnjega nastopa. Vendarle ni mi žal zanj in ni mi žal tudi zato, da
                  sem nekoliko čustveno obarval. Sijajen je bil danes minister Tajnikar in sijajen
                  je bil tudi včeraj minister Tajnikar; žal so nekateri poslanci, ki so danes zelo
                  zapletli zadevo, včerajšnjo predstavitev zakona ministra Tajnikarja dobesedno
                  prespali. Moram povedati to.</p>
               <p>Jaz bi lahko sedaj ogrozil rekord gospoda Hvalice, ki je govoril mislim da 4 ure
                  pa nekaj. Jaz imam tudi tam mapo za vsaj 6 ur, ampak sem se vendarle odločil, da
                  vas rešim tega trpljenja in povem recimo samo pet stavkov, pa še to bolj
                  figurativno. Namreč, vedno bolj sem prepričan, da gre pri TAM-u za neke vrste šah,
                  za partijo šaha, kjer mora biti vsaka naslednja poteza bolj domišljena, da
                  zastavica ne pade ali pa da se kralja ne požre, da kralj ne pade.</p>
               <p>Prva poteza je seveda delna sanacija. Delno sanacijo vidim tudi s tistim, kar smo
                  izglasovali oktobra oziroma novembra lani, ko je država oddelila TAM-u 6,8
                  milijonov tolarjev pomoči. Tisto seveda ni bil stran vržen denar. Na to temo se
                  bom še enkrat vrnil, če bo prišel gospod Jelinčič, ker me je včeraj prav na to
                  temo izzval.</p>
               <p>Druga poteza je seveda ta trenutni, delni sanacijski program, ki nesporno obstaja.
                  Obstaja zato, ker ga je pravzaprav potrdila tudi Vlada s svojim sklepom, imate te
                  papirje na mizi, 29. februarja lani.</p>
               <p>Naslednja poteza je seveda, ki jo sedaj ta trenutek pogojujemo oziroma, ki jo bomo
                  pogojevali, nova ekipa. Nihče, povejte mi enega strokovnjaka v Sloveniji, ki bi se
                  lotil tega TAM-ovskega problema v tem trenutku z menico brez podpisa. Menico sedaj
                  podpisujemo. Ni ga tistega <stage>(in jaz vem, da so bili številni napori vloženi,
                     številni dogovori opravljeni)</stage>, ki bi upal prevzeti ekipo, ki bo
                  pripravila sanacijski program TAM-a. To je pa seveda naslednja nujna poteza.
                  Koliko bomo dali tej ekipi časa, dva meseca ali šest mesecev, se bomo odločali v
                  okviru zakona.</p>
               <p>Naslednja poteza je zagon, da tako rečem, obtičane proizvodnje, tiste proizvodnje,
                  ki stoji. Ta zagon potrebuje tak volumen obratnih sredstev, kot ga zakon
                  predvideva in nič drugače. Tak volumen bi bil potreben tudi v primeru, če gre TAM
                  v stečaj, kajti nedokončane proizvodnje je za približno 100 milijonov mark in tudi
                  stečaj predvideva najprej to potezo, da se nedokončana ali obtičana proizvodnja
                  spravi v pogon. Naslednja od teh potez je seveda <stage>(ves čas, spremljana pod
                     budnim nadzorom države)</stage>, proizvodnja in to proizvodnja za profit, tak
                  profit, ki bo potem odplačeval vse tisto, kar TAM doslej ni odplačal.</p>
               <p>Jaz bi rad, v tem bom končal kar hitro, izrazil še eno začudenje. Namreč v TAM-u
                  ni vse tako črno, kot se kaže. TAM ima kar precejšen spisek uglednih svetovnih
                  firm, tudi multinacionalk, s katerimi na ta ali oni način sodeluje, četudi samo z
                  nekaj 100.000 markami. Mnogi boste presenečeni, če bi iz tega spiska prebral samo
                  nekatere, kot so: Mercedes, "Štajerpuh", "Kafade", "Dojc", celo "Dajvu" in firma
                  "Pis" itn. Nikakor pa seveda ne morem pristati na to, da bi ta zbor postal tisti
                  tribunal, ki bi obsojal vse kar počez. Povsem normalno je in tudi jaz predvsem
                  terjam odgovornost tistih, ki so krivi za ta položaj TAM-a, toda ta odgovornost
                  mora biti objektivizirana. Včeraj je tu en poslanski kolega barantal s točno
                  določenimi imeni - jaz se takemu naglemu sodišču seveda ne pridružujem in obsojam
                  to metodo, ker mislim, da vendarle težimo k civilizirani državi, predvsem pa k
                  pravni državi in da na ta način, kot smo si mi včeraj privoščili obsojati in
                  zlorabljati imena, ki so vendarle poslovno v tem našem življenju nekako usidrana
                  in opravljajo odgovorne funkcije, nihče jih še ni obsodil oziroma nihče ni
                  raziskal teh dejanj, nihče ni teh dejanj obsojal - tako dolgo, dokler pa tega ne
                  opravimo, pa prosim, da se izogibamo vnaprejšnjim diskvalifikacijam. Kajti
                  navsezadnje s tem povzročamo tem imenom, osebam in pa tudi firmam poslovno škodo.
                  Mislim, da se seveda tega vsi zavedamo. Zlasti sem si tudi jaz podčrtal včeraj,
                  kot kolega Protner, nekatere razprave poslancev in mislim, da so bile dobre in da
                  če bi to uspeli priliti v zakonski tekst, bi naredili za TAM tisto, kar TAM od nas
                  pričakuje in kar bo slovenska javnost od TAM-a v prihodnje lahko dobivala. Hvala
                  lepa. Gospodu Jelinčiču, ki ga ni, bom pa še enkrat razložil, kako lahko preko
                  računalnika pride do zapisnikov sej oziroma iz magnetogramov bi si lahko prebral
                  in potem ne bi govoril o številkah, ki naj bi jih jaz lani ponujal poslancem v
                  presojo. Ker ga sedaj ni tu, bom to uporabil v njegovi pisarni. Hvala lepa.</p>
            </sp>
            <sp xml:id="SDZ1-Redna-30-1995-03-24.sp91">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Mozetiču.</p>
            </sp>
            <sp xml:id="SDZ1-Redna-30-1995-03-24.sp92">
               <speaker>MIROSLAV MOZETIČ:</speaker>
               <p>Hvala za besedo. Po dveh pozivih, ki sta bila, eden s strani gospoda Anderliča, da
                  naj bi razpravljali oziroma da ne razpravljajo vsi, razen tistih, ki niso
                  poklicani, pa tudi minister je rekel, naj razpravljajo samo tisti, ki imajo
                  izkušnje - sem dejansko razmišljal, ali naj sploh začnem razpravljati ali ne. To
                  niti ni taka resna razprava v tem smislu, pač pa razmišljanje, kaj sploh je.
                  Dejansko ima človek  precejšen problem, ker v vsakem primeru, glede na izkušnje,
                  ki so, bomo poslanci ali vsaj nekateri poslanci, razglašene <stage>(ne bom
                     uporabil grde besede)</stage> za tiste, ki nič ne vedo. Za ene zato, ker to
                  niso podprli, za druge ker so naredili javni dolg, za tretje zaradi nečesa
                  drugega. Minister, ampak raje bom govoril o Vladi, nas je pozivala, naj vendarle
                  to zadevo sprejmemo, ker to je narejeno z vso modrostjo in z vso pametjo, ki je na
                  razpolago. S tem se strinjam, saj druge vlade nimamo. Ta vlada je verjetno tisto
                  najboljše kar ta trenutek imamo. Odgovornost, tudi če sedaj pripoveduje, da z vso
                  odgovornostjo to zadevo sprejema, vendar odgovornost po teh rokih, če bo, bo
                  prišla čez 6 - 7 let. Če bo ta ista vlada in nekateri poslanci, verjetno bodo še
                  isti, jo bodo lahko vprašali in pocukali za rokav, kaj je z odgovornostjo. Izhajam
                  iz tega kar, je tukaj notri in povem, zakaj težko, težko verjamem oziroma dosedaj
                  nisem dobil prepričljivih argumentov v tem smislu, da bi verjel in pritisnil na
                  gumb; ker v končni fazi moram jaz, kot neuk in kot tisti, ki nima izkušenj, čeprav
                  sem bil v gospodarstvu približno 15 let, sicer ne kot ekonomist ampak sem se dosti
                  ukvarjal z različnimi problemi. Ena stvar, ki je, če pogledamo, kako je ta zakon
                  prišel. Vlada ga je prinesla, potem je prinesla amandmaje, vmes so še neki
                  amandmaji poslancev, pa še neki amandmaji Vlade. Ko sem to gledal, sem se spomnil,
                  ko sem v nekem podjetju delal in je nekdo, ki je imel nek dan drugačno stališče
                  kot pred dvema dnevoma rekel: "danes sem pametnejši". V bistvu je po sistemu, da
                  je vsak dan Vlada pametnejša. Če bomo dovolj dolgo časa to razpravljali, bomo
                  dejansko prišli do najbolj pametne rešitve. Vendar, z vidika procedure, praktično,
                  če pogledamo, kaj vse imamo, je nemogoče to zadevo dobro pogledati. Imamo zakon,
                  imamo vrsto amandmajev in če tiste preglede gledamo enostavno človek ne ve, kaj je
                  v tem zakonu. Če bi šli po principu, da bomo imeli neko jasno sliko, bi dejansko
                  morali to zadevo vrniti Vladi, naj prinese z vsemi temi zadevami, vendar naj
                  prinese nov zakon, da bomo sploh vedeli, o čem bomo glasovali.</p>
               <p>Podoben primer je iz nekega člena, glede tistih jamstev za kredite. Vlada je
                  predlagala 4 milijarde, amandma je na 8 milijard. Ne vem, ali je Vlada rekla, da
                  je dovolj 6 milijard, ali je pristala na 8 milijard. Na kakšni osnovi? Videti je
                  spet tako, ali je to licitacija ali kaj; tako  je videti iz teh zadev, ki jih
                  človek dobi; drugih zadev nimam. Verjamem v vse tisto, kar ste povedali, vendar
                  to, kar je tukaj, je ta stvar, ki je tukaj.</p>
               <p>Ko sem prebiral te zadeve, do kakšnih ugotovitev sem prišel; ne vem, če so prave.
                  TAM, kakršen je sedaj, dolguje delavcem preko 6 in pol milijard, in jim praktično,
                  kot časopisi pišejo, plače zelo poredko izplačuje, pa še take, da je težko reči da
                  so plače. Iz teh podatkov je ugotovljivo, da dolguje kupcem vrsto zadev, ker jih
                  ni proizvedel in je celo za določene izdelke že dobil avanse. Kar pomeni,
                  dobaviteljem ne plačuje robe, ki jo je naročil, ne plačuje pokojninskemu in
                  zdravstvenemu zavarovanju. Ne vem, kaj naj rečem kakšno je tako podjetje, nisem
                  ekonomist, ampak iz teh podatkov to podjetje - proizvaja tekočo izgubo. Iz teh
                  podatkov je jasno, da je nekaj zelo zelo narobe. Ker je tako zelo narobe, Vlada
                  predlaga, da se to zadevo rešuje s sanacijo. Ampak, ko pogledam 1. člen oziroma
                  amandma Vlade k svojemu členu, kjer pravi, da prehodne in dokončne sanacijske
                  programe iz prvega odstavka tega člena sprejmeta... in tako naprej, in "sicer
                  predhodni sanacijski program v roku dveh mesecev, dokončni sanacijski program pa v
                  roku šestih mesecev po uveljavitvi tega zakona", ko ga bomo sprejeli. "Dokončni
                  sanacijski program mora vsebovati tržno, programsko in organizacijsko sliko." To
                  pomeni, da sanacijskega programa ni oziroma prej je minister rekel, da ni programa
                  ta trenutek, ki bi ga prepričal in da s tako sanacijo tukaj - izgleda, da je nek
                  program, ki ga ni prepričal pripravljen - ne vidi skozi tisti program oziroma s
                  tisto sanacijo rešitve. Ne vem, kako naj jaz vidim sedaj to rešitev.</p>
               <p>Edino kar vidim je to, da tukaj piše, da ni sanacijskega programa, da ni tržnega,
                  programskega, da ni tržne analize oziroma analize tržnih zmožnosti programskih in
                  organizacijskih. Potem nič ne piše, kdo bo to naredil. To bo naredil nadzorni
                  odbor. Ampak nič ni govora, kaj če tega ne bo naredil. Do kdaj ga bo naredil? Je
                  sicer rok. Ampak če se bo naredil, kaj če se ne bo izvajal? Kdo ga bo izvajal?
                  Spet nič ne piše. Danes smo slišali, da je sicer pripravljeno neko novo vodstvo,
                  ki bo to pripravilo. Ampak zakon moramo sprejeti. Šele ko bo zakon sprejet in ko
                  bodo recimo te zadeve dane na razpolago in odpisani določeni dolgovi, dana
                  določena jamstva, bo šele prišlo do nekega programa, za katerega je rekel
                  minister, upa, da ga bo prepričal.</p>
               <p>Upam, ne vem pa kako naj se sam prepričam, da bom, ko bom pritisnil eno ali drugo
                  stvar, bodisi za bodisi proti,da bom ravnal pravilno.</p>
               <p>Kar pa sem iz tega zakona prebral, se mi je zdelo povsem jasno samo dvoje. Da
                  država prevzema praktično vse dolgove: direktno tako, da določene dolgove odpiše,
                  ne samo svoje, ampak tudi tiste, ki jih je TAM dolžan SPIZU in zdravstvenemu
                  zavarovanju - ali pa indirektno, da prevzema jamstva in zagotavlja določen denar
                  za novo, skozi jamstva sicer, za novo proizvodnjo. Banke obdržijo praktično vse,
                  ker dobijo: za del starih dolgov jamstvo države, za drugi del <stage>(ne vem sicer
                     kako, ampak možnosti imajo)</stage>, da poberejo določeno premoženje, ki je
                  sicer nekajkrat premajhno, ampak da ga poberejo od TAM-a. Te možnosti so pač. Ali
                  pa da postanejo delničarji TAM-a. Vse drugo, sanacija, izhod iz sanacije, je samo
                  v sferi upanja; kar pomeni, da se je dejansko zelo težko odločati na podlagi vseh
                  teh podatkov.</p>
               <p>Sedaj bom pa svoje mnenje, ki je laično, povedal. Bojim se, da bodo prej ko slej
                  ostali državi vsi dolgovi in delavci, ki so sedaj v TAM-u oziroma tisti, ki bodo
                  še ostali, ko bo vsa ta zadeva tekla naprej. Dolgovi bodo tako ali tako. Ali so
                  tam banke, država nekaj odpisuje, jasno, da nekih stvari ne bo dobila nazaj in
                  banke bodo tako ali drugače te zadeve prenesle na državo. Ampak največji problem
                  bo dejansko pri delavcih. Ne mislim tukaj, da gre za demagoško, predvsem zaradi
                  teh najbrž, predvsem zaradi teh delavcev bi morali reševati in se spraševati in
                  dobiti jasno sliko tukaj, če je ta rešitev, ki je predlagana, prava. Ker jasno je,
                  da dolgov, niti tistih podpor, ki jih bodo tisti delavci dobivali oziroma
                  brezposelni, takrat ne bo plačala ne Vlada, ne parlamente, ampak bodo plačala spet
                  podjetja, ki bodo tako ali drugače s trdim delom na nek način, z dobrim vodstvom
                  in z dobrimi delavci preživela in plačevala davke in prispevke, s katerimi bo
                  potem Vlada lahko plačevala te dolgove.</p>
               <p>Tako, da s tega vidika sem prišel do razmišljanja praktično, da bi bilo verjetno
                  najboljše - razen, če bo Vlada res še bolj prepričljiva - da bi ta zakon,
                     <stage>(ne samo iz tistih procesnih razlogov, ker ne vemo, kako naj do konca
                     sploh pridemo, ampak tudi iz določenih vsebinskih)</stage>, Vlada vzela nazaj
                  in najbrž tudi skupaj z Gospodarsko zbornico ali s kakšnimi takimi, ki so v
                  gospodarstvu, pripravila en resen zakon, na osnovi katerega bi potem sanirala TAM
                  in morda še vse tisto, kar je na TAM vezano. Hvala lepa.</p>
            </sp>
            <sp xml:id="SDZ1-Redna-30-1995-03-24.sp93">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Geržini.</p>
            </sp>
            <sp xml:id="SDZ1-Redna-30-1995-03-24.sp94">
               <speaker>MIROSLAV GERŽINA:</speaker>
               <p>Hvala lepa za besedo. Gospod podpredsednik, spoštovani! To ni pamet, to je samo
                  dokaz, tako da ne se bati, da bom to bral, čeprav je nekdo rekel, da bi to rad
                  bral in da bi bilo zanimivo branje.</p>
               <p>Namreč, ta zakon ne smatram, da ne bo kdo mislil, ne kot mariborski in se ne
                  obračam na Mariborčane drugače kot na ostale, ki so tukaj. Pozdravljam
                  predstavnike delavcev iz TAM-a oziroma delavce iz TAM-a. Mislim, da je to za njih
                  mukotrpno, tako kot za nas tukaj poslušati kaj se dogaja in kaj se bo izcimilo iz
                  tega.</p>
               <p>Tisto, kar je gospod minister rekel, da pač on se na to spozna, na sanacije - jaz
                  se na sanacije ne spoznam. Morda bi z dveh vidikov pristopil k temu zakonu.
                  Namreč, z vidika delavcev, <stage>(to malo poznam, bil sem sindikalist)</stage> in
                  z vidika tehnike, ne vrhunske tehnike ampak z vidika uporabnika te tehnike.
                  Namreč, vse tisto, kar je bilo že dosedaj povedano, kako bomo sanirali, ali preko
                  bank, ali bo država direktno, ali indirektno, ali to in ono, ali tretje, vse tisto
                  razen to, da v obliki replike rečem gospodom, ki so mi to dali, da je tistikrat in
                  ministru tudi, da je zagovarjal, da to drži, tukaj notri v tem predlogu zakona pa
                  piše, da ne drži. Mi smo približno 500 milijonov garancije, ki je verjetno bila
                  porabljena ali bo, dali za to, da ker je to držalo in da se začne sanacija itn.
                  Zdaj bi verjetno potrebovali spet ne vem koliko, da bi nadaljevali zadevo, mogoče
                  spet prehodno, potem pa, kar bo bo.</p>
               <p>Zdaj bom šel na vidik delavcev. 1989. leta je bilo približno 8.000 delavcev.
                  Delali so in prodajali, vendar že z velikimi problemi, ker že leta 1987 se je
                  pojavilo tisto, ne vem zakaj, bilo je zgleda politično že takrat, ko je TAM v JLA
                  zamenjal "Fab" iz Priboja in je tisti prvi šok prišel zaradi tega paradnega konja
                  slovenskega gospodarstva, tistikrat še paradnega konja. Se pravi, od takrat naprej
                  so se začele sanacije, tako kot danes v časopisih tudi piše - in to je čista
                  resnica, to sem spremljal kot uporabnik, eden izmed uporabnikov te proizvodnje.
                  Začelo se je z zmanjševanjem števila delavcev. In danes govorimo mi o tem, da bomo
                  s sanacijo tega TAM-a obdržali 4.000 do 5.000 delavcev, imamo pa že notri v
                  programu vgrajeno, da jih bo od 3.999 oziroma recimo 4.000 delavcev, 1.600 že na
                  poti domov, nič več v TAM. To je tudi dejstvo in to je del sanacije; in šlo bo
                  naprej. Namreč tu v tem programu nikjer ne piše, ali bo to za tistih 2.500
                  približno, ki bodo ostali v TAM-u, da bo delo stalno, ali bo to šlo spet naprej po
                  tisti spirali. Seveda, stroški bodo mogoče nekoliko manjši, ker jih bo vse manj
                  ostajalo, zdaj jih bo 1.600, čez šest mesecev jih bo mogoče še 1.000, potem jih bo
                  500, ne vem, koliko jih bo ostalo. Tu nič ne piše, koliko jih bo ostalo. Piše od
                  4.000 do 5.000, to ni realno. Danes je rekel gospod minister 20.000. Mislim, da je
                  napaka. 1.600 krat štiri je, recimo da je toliko manj in ostane 13.000. Mislim, to
                  je velika napaka, 6.000, ki živi od tega program oziroma od tega zakona, ki
                  predvideva sanacijo. Se pravi, manjka tu notri, čisto povedano, na osnovi vseh
                  strokovnih ekspertiz, strokovnjakov takšnih in drugačnih, čista številka. Ta TAM,
                  to podjetje, ki bo še enkrat, bo na novo paradni konj, ki je bil velik gigant, ki
                  je bil, bo kot feniks iz pepela zdaj šel ven, se pojavil in bo zaposloval 5, 500,
                  1.000, 2.000 delavcev in bo jedro, to zagovarjam, bo jedro okoli katerega se bodo
                  zopet oplajala nova delovna mesta, se pravi novi podjetniki, o katerih smo
                  govorili, da izgleda da bodo, danes je bilo rečeno, zaprli vrata in šli ne vem
                  kam; v Nemčijo, v Avstrijo in ne vem kam jih bomo poslali, kjer bo na razpolago
                  nekaj dela. Ali bo to tisto? Namreč, na tak način se mi zdi, da ne bo to feniks,
                  ampak nekdo je danes rekel, da bo to en "cvirgel", saj to poznate, to je en majhen
                  ptiček, ki ga ni nič skupaj, en krmežljav ptiček, ki ne bo dal nobenega delovnega
                  mesta, ampak porabili bomo samo denar in to denar davkoplačevalcev.</p>
               <p>Kot predstavnik davkoplačevalcev, to sem že na začetku pozabil povedati, imamo
                  pravico, tudi če nismo tako strokovni, kot nekateri, kot minister in ostali,
                  debatirati, izzivati, si vzeti čas, emocije, tudi spomladansko vreme in tako
                  naprej, tudi petkovo popoldne, da se zadeva razčisti. Namreč, tak način - pa
                  doktorji gor ali dol, super vrhovni strokovnjaki, ki pred par meseci zagovarjajo
                  en sanacijski program, ki so včeraj zahtevali, da bo čez šest mesecev sanacijski
                  program, ki usklajeno "baje" v Vladi prinesejo zakon o tem, da bomo rešili TAM, ti
                  ljudje so danes prišli razklani; iz ene skupine trdijo, da je to zlato, iz druge
                  skupine trdijo, da je to, oprostite, "d" in tri pikice <stage>(d... .)</stage></p>
               <p>In Vlada je včeraj zasedla in je zopet nekaj sklenila: "ja, dali bomo nekaj, ampak
                  veste ne vsega, to pa je že drugače." Bilo je na razpolago, ne SKD, SLS in
                  Združena lista. Bil je na razpolago normalen postopek, da se normalno pogovarja,
                  da se zadeva normalno izpelje. Lahko bi rekli, če gre normalen postopek, dajmo še
                  dvesto milijonov, vključiti tisto, da zadeva teče naprej in to bi bilo dejanje, da
                  se da pogovoriti, da se lahko ugotovi določene zadeve. Danes se že ugotavlja, da
                  od danes na včeraj, od jutra do večera so že drugi podatki in v oceni sanacijskega
                  programa TAM-a, ki je v nadaljevanju tega zakona piše minister, da pač to je
                  spredaj; prehaja na drugo vprašanje iz sanacijskega programa na 56. strani in tako
                  naprej je razvidno, da nas silni programi v treh glavnih službah TAM- gospodarska
                  vozila, TAM-BUS, TAM-motor, ne izkazujejo optimalne donosnosti, naprej pa
                  razklada: to pomeni, da delujejo, kot je bilo že danes rečeno, z izgubo. In vsak
                  proizvod, ki gre, gre z izgubo. In če gre 360 milijonov mark proizvodnje v
                  prodajo, gre na to toliko izgube. Na tak način, to je sedaj drugo vprašanje,
                  vprašanje tehnike. Bil sem velik zagovornik TAM-a. Namreč, sem emocionalen. SEm
                  rekel slovenski avtomobili, slovenski tovornjaki so se pojavili in bil je problem
                  v firmi, kjer sem bil, pa sem rekel, sedaj bomo pa kupili. To je pa naše. To so
                  naši ljudje naredili, naši strokovnjaki dizajniranje narisali, izračunali in tisto
                  prvo navdušenje, ko so me drugi ustavljali in še nekatere entuziaste take v
                  podjetju, se je končalo takoj, ko je prvi šofer stopil notri in rekel: prosim
                  lepo, dajte mi nazaj 25 let star, <stage>(ne bom sedaj reklamiral kakšen)</stage>
                  kamion te znamke, ker v tem kamionu, v tej kabini z levo nogo ne morem pritisniti
                  sklopke, ker ni prostora. To je bil prvi šok.</p>
               <p>Drugi šok je bil čez trdi dni. Kamion se je ustavil, diferencial je šel, ne gre
                  nikamor. Druga podjetja, telefon zavrtiš, pripeljalo vse skupaj in se ti še
                  opravičijo. Ti pa svojega kolega prosiš in direktorja, naj ti hitro vendarle
                  pošlje neki most. Bi rekel, postopki so pošljite tja, telefonirajte tja itd. Ta
                  zadeva se je podirala.</p>
               <p>Drugi izdelek: kombi. Pred časom je bilo rečeno, vojska mora atestirati zadeve, a
                  testi so dragi. Dokler bo tak tip, dokler bo vojska bomo prodajali pa bo šlo. Pa
                  danes ni več tiste vojske, je naša slovenska, ki ima druge zahteve in je tudi
                  kupila druga vozila, ne TAM-ova, razen nekaterih. In to je drugo vprašanje, ki ga
                  tudi Vlada ni rešila. V tem sanacijskem programu lepo piše, da je en del
                  proizvodnje specialni del proizvodnje. Danes nisem tega nič slišal. Danes govori
                  minister Tajnikar, <stage>(to je samo ena veja Vlade)</stage>, tu ni ministra za
                  obrambo, on bi moral nekaj reči. To in to tako gre. Tu je minister za notranje
                  zadeve, vozila specialna in ne vem kaj, ki naj bi jih delal TAM itd. Tu je še
                  kakšen drug minister in če naštejemo več ministrov, je tu ministrski predsednik,
                  ki bi rekel, zagovarjam to in to za toliko in toliko milijard, vi pa dragi
                  poslanci in poslanke, boste dvignili roko za to, ker je to pametno, ker je
                  usklajeno; ampak o uskladitvi sem že prej govoril.</p>
               <p>Grem naprej iz tiste zgodovine, ker se je tu zgodovina že citirala. Tam je bila
                  ena hidravlična noga, so rekli tisti tehniki, ki poznate to zadevo, ki je bil
                  patent prodan Nemčijo, se uporablja in niso bili strokovnjaki v TAM-u in
                  komercialisti sposobni, da bi financirali, verjetno tehnično bi bili sposobni, da
                  bi ta TAM dobil tak kamion, da ne bi proizvajal kripelov, kot se reče, invalidov
                  na deloviščih. Govorim predvsem o programu gospodarskih vozil, ki jih pa danes ne
                  vidim. Danes bi bila tudi možnost, če govorimo s strani tehnike in kvalitete, kot
                  osnove za sanacijski program, ko imamo velik program avtocestne izgradnje. Niti
                  eden od teh naših graditeljev, da ne govorim o tujcih, če bi bilo interesantno
                  vozilo in poceni, bi moralo biti to vse TAM-ova značka. Niti eden ni kupil to,
                  ampak so kupili vse druge. Kako naj bom sedaj jaz prepričan v to, da je to tisto,
                  kar je bilo včeraj rečeno, da je to tehnološko usposobljeno, da so strokovnjaki in
                  da je to tudi ena od osnov za to, da bomo lahko sanirali in da ne bomo vrteli
                  tiste špirale, kot mi je prejle eden rekel, ko sem ga vprašal, kaj pa ti misliš,
                  pa je rekel: danes dve milijardi, jutri 20, pa ne vem kdaj še 35, če bomo pač ta
                  sistem obdržali. In kaj, prodajali ne bomo, imeli ne bomo. Mislim, to so resna
                  vprašanja.</p>
               <p>Avtobusi, tam sem šel po Ljubljani, sem pa rekel aha, sedaj je TAM, niti enega
                  mestnega avtobusa ni od TAM-a. Niti enega avtobusa. Tudi vsi, ki kupujejo nove
                  avtobuse, kupujejo druge. Ne vem zakaj? Potrebno bi bilo tudi njih vprašati, kaj
                  je s tem napačno itd. Se pravi, kaj je sedaj tisto? Koliko je ostalo? Nekateri
                  opozarjajo, boljši strokovnjaki iz TAM-a tehniki so šli. Tisti iz računalništva so
                  šli. Računalniški sistem se ne da nazaj usposobiti. Če je to res, jaz ne vem, kaj
                  nam še preostane. Po drugi strani je pa spet, danes sta dve opciji, ta opcija
                  sanacije in ona opcija stečaja. Stečaj je dejansko nekaj takega, ki tudi mene
                  strese kot bivšega sindikalista.</p>
               <p>Velikokrat se ob tem, ko se naredi stečaj, predvsem nekontroliran, mislim, da je
                  minister rekel ugasnitev podjetja, to sem doživel sam. Tudi v naši občini sta šli
                  dve firmi tako v stečaj, kovinskopredelovalni. Za nas, v tistem kraju in za tisto
                  sredino, je to nekaj približno takega, kot je to podjetje, ki ni več gigant, ki bo
                  imelo, če gremo v ta sanacijski ali pa ne gremo, ker ti so že višek, to so
                  predvideni in bodo šli, ne vem, kako se bo financiral njihov odhod iz TAM-a. Ampak
                  mi smo imeli tudi tam čez 500 ljudi. Imeli smo pač srečo, drugačen sistem je bil,
                  vzpodbujanje gospodarstva itn., čeprav je cel bazen novogoriški tudi podoben, samo
                  je nekoliko manjši, kot je mariborski, pa se ni dosti vprašalo tam, na tej
                  veličini podjetja, kot je danes TAM 2.500, ali gre v stečaj, ali ne gre. Enostavno
                  je šlo v stečaj. Samo bojim se, ker se sicer, sem rekel, strokovno ne spoznam,
                  ampak opozorila so. Ko ima sodišče stečajni postopek v svojih rokah, lahko omogoči
                  tisto, kar je bilo danes predlagano iz skupine SDS-a, da bi šli v stečaj,
                  ustanovili novo podjetje, tam je pa vse odvisno od dobre volje sodnika, ki
                  postopek preko svojega, bi rekel, podaljšane roke izvajalca izvaja, ali bo tako
                  sledil, ali ne bo. Če reče ne, potem se ne da vzeti v najem določenih potrebnih
                  stvari, da novo podjetje steče in potem se vse skupaj podere. Mogoče je celo
                  slabše, kot če bi eno obliko sanacije, ki bi jo dodelali vendar, ampak zdaj ni
                  časa. In jaz se dejansko strinjam s tistimi, ki so rekli: najboljše, da Vlada
                  vzame to nazaj. Naj si vzame nekaj časa in naj pride z enim dejansko
                  konsistentnim, se pravi predlogom, ki bo zdržal vse te vidike, o katerih smo danes
                  govorili, da se pokrije vse zadeve, vse odgovore dobi, kolikor se da in da bomo
                  potem, bi rekel, z lažjim srcem tako do delavcev TAM-a in tako do davkoplačevalcev
                  rekli: ja, zato pa smo, ker to pa bo zdržalo. Ker drugače mi bo nerodno drugič
                  spet, ko pride čez šest mesecev, če bo šlo po tem postopku, spet dvigati roko, ali
                  pa biti proti, ali pa spet govoriti o TAM-u. Mene bodo ljudje, ki poslušajo, pa
                  bodo kaj prebrali, bodo rekli: ja, ste vi malo takole - saj nam pravijo, da smo -
                  ampak recimo, mogoče pa nismo, ampak denar pa teče, ali smo taki ali taki, tukaj
                  smo in denar bo šel. In jaz si želim, da bi šel denar za to, kar je potrebno, to
                  se pravi, da se ohrani delovna mesta in da imamo predvsem tiste centre, okoli
                  katerih bo neko normalno tržno gospodarstvo tudi na mariborskem koncu dejansko
                  šlo. Ker tam je bilo tako, pač bilo je tako. Če se je še leta 1989 delalo 80% za
                  JLA oziroma za vojsko, mislim in to je bilo vse plačano, kako je bilo plačano in
                  kako se je delalo, kako se je pokrivala cena in to se tudi ve, tisti, ki malo ste
                  spremljali to zadevo, v tistem bazenu pač se je premalo izpostavilo in podpiralo
                  podjetništvo. Če bi se tako podpiralo, kot se je v Domžalah, verjetno bi bili
                  danes več kot polovico samozadostni. Verjetno bi bili dosti manjši problemi, kot
                  so danes. Ampak poglejte, paradne konje smo imeli, jaz upam, da bi bili konji še
                  za, tudi če ne paradni, da bi z njimi, lahko da bi vlekli gospodarstvo, pa se ob
                  nedeljah, tudi bi rekli, v "zapravljivčke" dali, če ga sčistiš, da ne bi bilo to
                  kakšno staro kljuse, ki bi jih morali, mislim, stečaji uničiti. Hvala lepa.</p>
            </sp>
            <sp xml:id="SDZ1-Redna-30-1995-03-24.sp95">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Kopše.</p>
            </sp>
            <sp xml:id="SDZ1-Redna-30-1995-03-24.sp96">
               <speaker>JOŽEF KOPŠE:</speaker>
               <p>Gospod Geržina, če ste se umirili, samo malo poslušajte, samo en stavek. TAM nima
                  več časa. Ničesar več Vlada ne more nazaj jemati. Ni več minute časa praktično.
                  TAM je pred razpadom, če ne bo takoj; ni časa za premislek več. Mi se moramo
                  odločiti v tej fazi razprave, tako ali drugače.</p>
            </sp>
            <sp xml:id="SDZ1-Redna-30-1995-03-24.sp97">
               <speaker>PODPREDSEDNIK VLADIMIR TOPLER:</speaker>
               <p>Hvala lepa kolegice in kolegi! Ker je še veliko prijavljenih, mislim, da ni prav,
                  da bi razpravo nadaljevali. Predlagam pa, da sprejmemo še en sklep.</p>
               <p>Na podlagi številnih prošenj s strani finančnih delavcev, računovodij in bankirjev
                  predlagam, da na začetek torkove seje Državnega zboru uvrstimo predlog zakona o
                  spremembah in dopolnitvah zakona o davku od dobička pravnih oseb in predlog zakona
                  o poravnavanju obveznosti do bank  iz izplačanih deviznih vlog. Dajem takšen sklep
                  na glasovanje. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo sklep sprejeli.</p>
               <p>In še obvestilo. Seja odbora za gospodarstvo bo v ponedeljek ob 14. uri v sobi
                  212.</p>
               <p>S tem zaključujem današnjo sejo. Sejo nadaljujemo v torek ob 10. uri.</p>
            </sp>
            <stage type="time">(SEJA JE BILA PREKINJENA 24. MAREC 1995 OB 13.49 URI IN</stage>
         </div>
      </body>
   </text>
</TEI>
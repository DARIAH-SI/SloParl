<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Izredna-20-1994-11-10">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">73571E569B7BC870C1257832004838CC</idno>
               <idno type="URI">73571E569B7BC870C1257832004838CC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-20-1994-11-10.DZ" n="20">
               <name>Izredna</name>
               <date when="1994-11-10"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-20-1994-11-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">20. izredna seja</stage>
            <stage type="date">(10., 11. in 15. november 1994)</stage>
            <stage type="chairman">Sejo so vodili: Jožef Školč, predsednik Državnega zbora, Miroslav
               Mozetič in Vladimir Topler, podpredsednika Državnega zbora.</stage>
            <stage type="time">Seja se je pričela ob 9.12 uri. </stage>
            <sp xml:id="SDZ1-Izredna-20-1994-11-10.sp1">
               <speaker>PODPREDSEDNIK MIROSLAV MOZETIČ:</speaker>
               <p>Kolegice poslanke, kolegi poslanci, gospe in gospodje! Pričenjam 20. izredno sejo
                  Državnega zbora Republike Slovenije.</p>
               <p>Obveščen sem, da so zadržani, in se današnje seje ne morejo udeležiti, naslednje
                  poslanke in poslanci: dr. Peter Tancig, dr. Ciril Ribičič za eno uro, Izidor Rejc
                  za eno uro, Žare Pregelj dopoldne, dr. Dimitrij Rupel, Franc Potočnik, Janez
                  Vindiš in Marjan Podobnik. Ugotovimo sklepčnost! <stage>(52
                  prisotnih.)</stage></p>
               <p>Ugotavljam, da je zbor sklepčen in lahko dela in odloča.</p>
               <p>Na to sejo sem povabil predstavnike Državnega sveta Republike Slovenije in
                  predstavnike Vlade Republike Slovenije ter jih lepo pozdravljam.</p>
               <p>Prehajamo na določitev dnevnega reda 20. izredne seje Državnega zbora Republike
                  Slovenije. 20. izredno sejo Državnega zbora sem sklical po dogovoru na kolegiju
                  predsednika Državnega zbora. Predlog dnevnega reda ste prejeli s sklicem seje
                  4.11. 1994. Predlogov za umik točk z dnevnega reda nismo prejeli. Želi v zvezi z
                  umikom kdo besedo? <stage>(Nihče.)</stage></p>
               <p>Prehajamo na vprašanje širitve dnevnega reda. Vlada Republike Slovenije predlaga
                  zboru, da dnevni red seje razširi z obravnavo predloga zakona o pošti Slovenije
                  ter predlaga zboru, da navedeni zakon sprejme po hitrem postopku. Kolegij
                  predsednika navedeno razširitev podpira in zaradi tega dajem predlog sklepa za
                  širitev dnevnega reda z obravnavo navedenega predloga zakona na glasovanje.
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je predlog za razširitev dnevnega reda sprejet. Zbor bo navedeni
                  zakon obravnaval kot 3. točko dnevnega reda.</p>
               <p>Na glasovanje dajem predlog, da se navedeni zakon sprejme po hitrem postopku
                     <stage>(Poročevalec št. 40/94, 20.10.1994, zakon o pošti)</stage>.  Glasovali
                  bomo o predlogu, da se zakon obravnava po hitrem postopku. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je predlog za sprejem navedenega zakona po hitrem postopku
                  sprejet.</p>
               <p>Predlagam odboru, matičnemu delovnemu telesu, da se sestane in navedeni zakon
                  obravnava danes popoldan.</p>
               <p>Ali je še kakšen predlog za razširitev dnevnega reda? Gospod Podobnik.</p>
            </sp>
            <sp xml:id="SDZ1-Izredna-20-1994-11-10.sp2">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Najprej se opravičujem, ker
                  sem vprašal za kateri zakon gre. Nismo namreč slišali, o katerem zakonu smo
                  glasovali, torej o zakonu o pošti; sem potem podprl, da se to uvrsti na dnevni
                  red.</p>
               <p>Predlagam, da se razširi 20. izredna seja Državnega zbora z dodatno točko dnevnega
                  reda, s predlogom zakona o spremembah zakona o lokalnih volitvah in predlagam
                  hitri postopek. Smo pred lokalnimi volitvami in skupaj s predlagateljem tega
                  zakona gospodom Pregljem, smatrava, da je nujno, da bi spremenili en člen tega
                  zakona. Namreč, gre za notranjo nekonsistentnost tega zakona. Kajti, zakon o
                  lokalnih volitvah v 13. členu jasno določa, da volivec lahko na glasovnici pri
                  listi kandidatov, za katero je glasoval, označi kandidata, ki mu daje pri
                  izvolitvi prednost pred ostalimi kandidati na listi. Torej, da mora biti na
                  glasovnici za proporcionalne volitve navedena tudi lista z imeni kandidatov.
                  Mislim, da so vsi naši volivci pričakovali, da bodo lahko na volitvah dobili tudi
                  na glasovnem listku imena kandidatov, najprej ime liste, nato pa ime kandidatov.
                  Žal, pa iz 83. člena tega zakona ni jasno razvidno in glede na razlage, ki smo jih
                  dobili iz Republiške volilne komisije sledi, da liste kandidatov, torej da volilni
                  lističi ne bodo vsebovali imen list kandidatov.</p>
               <p>Zato smatram, da je potrebno, da sprejmemo to spremembo, da bi s tem volivcem
                  omogočili, da bi iz glasovnice lahko razbrali konkretno ime kandidata na posamezni
                  listi kandidatov in bi na ta način lahko glasovali v skladu z določbami ustave o
                  konkretnem kandidatu in ne le zgolj anonimni listi. Zakon je bil vložen 8.
                  novembra. Je opremljen tako kot to veleva poslovnik in menim, da so pogoji, da
                  Državni zbor odloča, da razširi 20. izredno sejo s to dodatno točko dnevnega reda.
                  Hvala lepa.</p>
            </sp>
            <sp xml:id="SDZ1-Izredna-20-1994-11-10.sp3">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ta predlog je danes obravnaval kolegij predsednika Državnega zbora in
                  predloga za razširitev s to točko dnevnega reda ni podprl. Želi besedo predstavnik
                  Sekretariata za zakonodajo in pravne zadeve? <stage>(Ne želi.)</stage> Želi besedo
                  predstavnik Vlade? <stage>(Ne želi.)</stage> Želijo besedo predstavniki poslanskih
                  skupin? <stage>(Ne želijo.)</stage></p>
               <p>Na glasovanje dajem predlog za razširitev dnevnega reda z navedenim predlogom
                  zakona, to je s predlogom zakona o spremembah zakona o lokalnih volitvah. Gospod
                  Zagožen.</p>
            </sp>
            <sp xml:id="SDZ1-Izredna-20-1994-11-10.sp4">
               <speaker>DR. FRANC ZAGOŽEN:</speaker>
               <p>Obrazložitev glasu. Spoštovani zbor! Mislim, da imamo priložnost, da popravimo ta
                  zakon. Nobene druge spremembe ne bo vnesel v predvolilne postopke kot to, da bo
                  Republiška volilna komisija pripravila take dokumente, da bodo volilni lističi
                  imeli tudi imena kandidatov. Rad bi poudaril, da gre za lokalne volitve in da je
                  toliko bolj pomembno, da na lokalnih volitvah volivci ne volijo nekih anonimnih
                  list kandidatov, ampak da vedo, kateri so tisti kandidati na listah. Verjetno jih
                  imajo priložnost na lokalnih volitvah mnoge v manjših občinah tudi osebno poznati
                  in tudi v večjih občinah so to gotovo javno poznani ljudje. Če pa jim te možnosti
                  ne damo, potem bo, po mojem, krnjena njihova volilna pravica, čeprav bi bili v
                  kabini razglasi itd., ampak vsak volivec se ne bo dovolj znašel. Gre za lokalne
                  volitve, kjer naj bi ljudje, volivci, volili ljudi, ki so jim poznani, katerih
                  kvaliteto poznajo in se zanjo tudi odločajo ali pa ne odločajo. Hvala.</p>
            </sp>
            <sp xml:id="SDZ1-Izredna-20-1994-11-10.sp5">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pučnik.</p>
            </sp>
            <sp xml:id="SDZ1-Izredna-20-1994-11-10.sp6">
               <speaker>DR. JOŽE PUČNIK:</speaker>
               <p>Spoštovane kolegice in kolegi! Podpiram predlog Slovenske ljudske stranke. Razlogi
                  so naslednji. Gre za lokalne volitve. Na lokalnih volitvah se ljudje poznajo in če
                  smo mi tako vztrajali, kar je bilo upravičeno pri državnih volitvah, da so vedno
                  tudi imena poslancev, ki pri mnogih volivcih, vsaj na nekaterih krajih, niso bila
                  niti poznana, je to tem bolj potrebno zdaj pri lokalnih volitvah. Lokalne volitve
                  imajo drugačno logiko. Tu se ne volijo stranke, temveč se volijo posamezniki. Zato
                  so potrebna imena, da se lahko volivci izražajo o konkretnih kandidatih za
                  svetnike. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp7">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Verzolak.</p>
            </sp>
            <sp xml:id="SDZ1-Izredna-20-1994-11-10.sp8">
               <speaker>IVAN VERZOLAK:</speaker>
               <p>Hvala lepa za besedo. Spoštovani zbor! Prav tako podpiram predlog za razširitev
                  dnevnega reda s spremembo zakona o lokalnih volitvah. Mislim, da to res ni nič
                  strankarsko obarvanega, ampak preprosto se gre za to, da bodo ti preprostejši
                  ljudje imeli pregled in se bodo lahko dejansko odločili, za katerega kandidata
                  bodo glasovali, ker sicer ta sistem je sedaj lahko res malo kompliciran, da bodo
                  ljudje z ene liste gledali, pa potem na drugo listo vpisovati tisto številko
                  kandidata; moramo vedeti, da bo tukaj pri preprostih ljudeh strašna zmešnjava in
                  se ne bodo znašli. In mislim, da je cilj, da poenostavimo volitve, da ljudem
                  približamo volitve, da bodo razumljive. Sedaj je še čas, da to spremenimo in tukaj
                  ni absolutno nobenih večjih stroškov, samo namesto plakatov, ki bodo viseli zgoraj
                  na zidu, od koder bi morali potem prepisovati številko tistega kandidata, da se
                  direktno na ta volilni listek napišejo tudi imena. In mislim, da bo to res
                  pozitivno za vse volilce in prosim, da to podprete. Rekel pa sem, da to absolutno
                  nobenih dodatnih stroškov ne zahteva. Hvala.</p>
            </sp>
            <sp xml:id="SDZ1-Izredna-20-1994-11-10.sp9">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? <stage>(Nihče.)</stage> Torej
                  glasujemo o predlogu, da se uvrsti v dnevni red predlog zakona o spremembah zakona
                  o lokalnih volitvah. Dajem ta predlog na glasovanje. Ugotovimo sklepčnost!
                     <stage>(58 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da predlog ni sprejet.</p>
               <p>Je še kakšen predlog za razširitev dnevnega reda? Gospod Zagožen.</p>
            </sp>
            <sp xml:id="SDZ1-Izredna-20-1994-11-10.sp10">
               <speaker>DR. FRANC ZAGOŽEN:</speaker>
               <p>Škoda, za en glas je... <stage>(Podpredsednik Miroslav Mozetič: Prosim za posluh v
                     dvorani!)</stage> Predlagam še eno razširitev dnevnega reda. - Upam, da bo ta
                  uspela. - Odbor Državnega zbora za mednarodne odnose je pripravil predlog
                  deklaracije o odnosih Slovenije z Italijo in Evropsko unijo. Odbor je, kolikor sem
                  seznanjen, zainteresiran, da bi Državni zbor to deklaracijo čimprej obravnaval in
                  o njej odločal in jo tudi sprejel. Menim, da imamo priložnost na tej izredni seji,
                  da to delo opravimo.</p>
               <p>Ta deklaracija se pojavlja v javnosti kot nek dokument, o njej bodo razprave v
                  javnosti in tako naprej, je pa samo predlog deklaracije, o kateri Državni zbor še
                  ni razpravljal in odločal in menimo, da ne bi bilo primerno, da pustimo, recimo,
                  teden, dva ali tri, ali še dlje, takšno stanje, ko se bo Vlada, kot napoveduje,
                  ponovno pogajala z Italijo in tudi z Evropsko zvezo o pridruženem članstvu, mi pa
                  ne bi sprejeli nekega dokumenta, ki je nujen.</p>
            </sp>
            <sp xml:id="SDZ1-Izredna-20-1994-11-10.sp11">
               <speaker>PODPREDSEDNIK MIROSLAV MOZETIČ:</speaker>
               <p>Želite, gospe poslanke, gospodje poslanci, želite da 10 minut pustim, da se
                  razgovorimo in potem nadaljujemo? Sicer pa prosim, da je tišina v dvorani, da
                  poslušamo tistega, ki ima besedo, edini ki sem mu dal besedo, vsi drugi je
                  nimate.</p>
            </sp>
            <sp xml:id="SDZ1-Izredna-20-1994-11-10.sp12">
               <speaker>DR. FRANC ZAGOŽEN:</speaker>
               <p>Torej, ne bi bilo prav, prvič, da ta pogajanja potekajo, da Vlada gre v te
                  pogovore in pogajanja brez dokumenta, ki bi ga sprejel Državni zbor in za katerega
                  imamo predlog pripravljen. Poleg tega bi bilo zelo neprimerno, da bi se o tej
                  deklaraciji vodila morda diskusija v javnosti, dejansko pa to še ni dokument
                  Državnega zbora, ampak samo predlog; niti ni dokument odbora, ker ni tako
                  zamišljen - zamišljen je kot dokument Državnega zbora. Predlagam torej to
                  razširitev.</p>
               <p>Menim tudi, da je ta deklaracija potrebna določenih korekcij in vsekakor bi s tem,
                  če jo uvrstimo na dnevni red, jo obravnavamo, o njej odločamo, lahko preprečili
                  mnoge nesporazume v prihodnjih tednih. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp13">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Predlog, da se s to točko razširi dnevni red, je obravnaval tudi
                  kolegij predsednika Državnega zbora in tega predloga ni podprl. Želi besedo
                  predstavnik Sekretariata za zakonodajo in pravne zadeve? <stage>(Ne želi.)</stage>
                  Želi besedo predstavnik Vlade? <stage>(Ne želi.)</stage> Želijo besedo
                  predstavniki poslanskih skupin? Gospod Thaler.</p>
            </sp>
            <sp xml:id="SDZ1-Izredna-20-1994-11-10.sp14">
               <speaker>ZORAN THALER:</speaker>
               <p>Hvala lepa gospod predsedujoči. Rad bi govoril kot predstavnik matičnega delovnega
                  telesa. Ali je to možno?</p>
            </sp>
            <sp xml:id="SDZ1-Izredna-20-1994-11-10.sp15">
               <speaker>PODPREDSEDNIK MIROSLAV MOZETIČ:</speaker>
               <p>Tukaj ni.</p>
            </sp>
            <sp xml:id="SDZ1-Izredna-20-1994-11-10.sp16">
               <speaker>ZORAN THALER:</speaker>
               <p>Potem bi pa tako, kot sem se javil, kot predstavnik poslanske skupine in bi se rad
                  zahvalil aktivnosti kolegov iz Slovenske ljudske stranke, ki so dali ta predlog.
                  Tudi sam sem se že prej javil k besedi in sem želel predlagati, da uvrstimo na
                  dnevni red deklaracijo o odnosih Slovenije z Evropsko unijo in Italijo. Odbor za
                  mednarodne odnose je 7. in 8. novembra sprejel deklaracijo in sedaj predlaga, da
                  jo sprejme Državni zbor na podlagi 169. člena poslovnika. Na ta način odbor tudi
                  meni, da je izpolnil nalogo, ki jo je dobil od Državnega zbora na prejšnji izredni
                  seji glede te tematike. Tako, da jaz predlagam, da podprete, da sedaj na tej seji
                  to deklaracijo sprejmemo in da s tem ne čakamo. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp17">
               <speaker>PODPREDSEDNIK MIROSLAV MOZETIČ:</speaker>
               <p>Še kdo za poslansko skupino? <stage>(Nihče.)</stage> Torej, na glasovanje dajem
                  predlog za razširitev dnevnega reda s predlogom deklaracije o odnosih Slovenije z
                  Italijo in Evropsko unijo. Kolegij, je danes obravnaval ta predlog, to pobudo in
                  je ni podprl: to sem že povedal. Ugotovimo sklepčnost! <stage>(66
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je predlog za razširitev točke s predlogom deklaraciji o odnosih
                  Slovenije z Italijo in z Evropsko unijo sprejet in ga bomo obravnavali kot 4.
                  točko dnevnega reda.</p>
               <p>Je še kakšen predlog za razširitev dnevnega reda. <stage>(Ne.)</stage></p>
               <p>Na glasovanje dajem predlog dnevnega reda v celoti. Za današnjo sejo predlagam
                  naslednji dnevni red:</p>
               <p>1. Ponovno odločanje o zakonu o organizaciji in delovnem področju ministrstev;</p>
               <p>2. predlog rebalansa proračuna Republike Slovenije za leto 1994;</p>
               <p>3. predlog zakona o pošti Slovenije - hitri postopek;</p>
               <p>4. predlog deklaracije o odnosih Slovenije z Italijo in Evropsko unijo.</p>
               <p>Na glasovanje dajem predlagani dnevni red v celoti. Ugotovimo sklepčnost!
                     <stage>(64 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog dnevnega reda 20. izredne seje sprejet.</p>
               <p>Prehajamo na <title>1. TOČKO DNEVNEGA REDA - PONOVNO ODLOČANJE O ZAKONU O
                     ORGANIZACIJI IN DELOVNEM PODROČJU MINISTRSTEV</title>.</p>
               <p>Državni svet Republike Slovenije je na seji dne 2.11.1994 sklenil, da na podlagi
                  tretje alinee prvega odstavka 97. člena ustave Republike Slovenije zahteva, da
                  Državni zbor ponovno odloča o zakonu o organizaciji in delovnem področju
                  ministrstev. Želi predstavnik Državnega sveta obrazložiti zahtevo Državnega sveta?
                  Prosim, predsednik Državnega sveta.</p>
            </sp>
            <sp xml:id="SDZ1-Izredna-20-1994-11-10.sp18">
               <speaker>DR. IVAN KRISTAN:</speaker>
               <p>Spoštovano predsedstvo, spoštovane poslanke in poslanci! Državni svet je
                  obravnaval ta zakon in je imel že v prvi fazi določene pripombe, zlasti v zvezi z
                  organiziranjem službe za skladen regionalni razvoj. Tu je imel predlog, da bi se
                  organizirala takšna služba ali podrejeno, da bi se za to področje pooblastila
                  služba Vlade za reformo lokalne samouprave.</p>
               <p>Prav tako je bilo nekaj pripomb v zvezi ločitvijo pristojnosti med raznimi
                  ministrstvi, tako recimo Ministrstvom za okolje in prostor in potem stališče, da
                  bi se Ministrstvo za okolje in prostor organiziralo kot samostojno Ministrstvo za
                  okolje, medtem ko bi na drugi strani Ministrstvo za promet in zveze prevzelo
                  celotno infrastrukturo z energetiko vred in za prostor.</p>
               <p>Odločilna za odložni veto na Državnem svetu pa so bila razmišljanja v zvezi s
                  posledico, ki jo ima ta zakon, to pa je povečevanje državnega proračuna in
                  povečevanja javne porabe. Nekako je bilo poudarjeno, da ne bi bilo sprejemljivo
                  sprejeti takšen zakon ali pa tudi katerikoli drugi zakon, če niso poprej
                  opravljene kadrovske, organizacijske in finančne analize ter bilance, s katerimi
                  bo zagotovljeno, da se sredstva za funkcioniranje uprave ne bodo povečevala.
                  Državni svet je ugotovil, da organiziranje novih agencij in direkcij, kakor tudi
                  novih upravnih organov v primeru, ko bi ministrstvo samo z določeno odgovorno
                  osebo za posamezno področje dela enotno opravljalo vse funkcije v okviru samega
                  ministrstva, pomeni neracionalno organiziranje in funkcioniranje uprav. V zvezi s
                  tem je bilo tudi poudarjeno dejstvo, da gre tu za predlog 18 novih republiških
                  enot.</p>
               <p>To so bili vsebinski razlogi za Državni svet, da je vložil odložni veto. Hvala
                  lepa.</p>
            </sp>
            <sp xml:id="SDZ1-Izredna-20-1994-11-10.sp19">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Vlade? <stage>(Ne želi.)</stage> Zahtevo je
                  obravnaval Odbor za notranjo politiko in pravosodje kot matično delovno telo in
                  prosim poročevalca, da obrazloži stališče odbora.</p>
            </sp>
            <sp xml:id="SDZ1-Izredna-20-1994-11-10.sp20">
               <speaker>VITODRAG PUKL:</speaker>
               <p>Spoštovani gospod podpredsednik, hvala za besedo. Spoštovane kolegice in kolegi!
                  Odbor za notranjo politiko in pravosodje je obravnaval odložilni veto Državnega
                  sveta in je ugotovil, da je pravzaprav razlog, kot je obrazložen v treh sklopih,
                  kot je že nakazal predsednik sveta.</p>
               <p>Prvi sklop naj bi bil neracionalna organizacija državne uprave, kot to meni
                  Državni svet. Drugi sklop naj bi bil medsebojni odnos dveh ministrstev in še
                  organizacija posebnega telesa oziroma nalog za regionalni razvoj.</p>
               <p>Ta stališča je Državni svet predložil Državnemu zboru že 19.1.1994 s pisno vlogo.
                  Državni zbor je v svojih delovnih telesih in tudi v razpravi ta stališča ocenjeval
                  - izražena so v nekaterih amandmajih, izražena so tudi v sami razpravi - vendar se
                  je Državni zbor odločil tako, kot se je odločil. Ne rečem, da je zakon popolnoma
                  funkcionalen in da je najboljši izmed vseh možnih organizacij, vendar, če tega
                  zakona ne sprejmemo, če ta zakon ne bo začel veljati, kolegice in kolegi
                     <stage>(to bi bilo sila važno)</stage>, potem odloži organizacijo lokalne
                  samouprave za nedoločen čas.</p>
               <p>Ker smo ugotovili, da smo te ugovore že obravnavali, da smo se o njih že odločali
                  in zakon sprejeli, Odbor za notranjo politiko in pravosodje predlaga temu zboru,
                  da pri ponovnem odločanju ta zakon sprejme. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp21">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prehajamo na glasovanje. Ob tem vas želim opozoriti, da mora pri
                  ponovnem odločanju, skladno z drugim odstavkom 91. člena Ustave Republike
                  Slovenije, za sprejem navedenega zakona glasovati večina poslancev zbora, to je 46
                  ali več.</p>
               <p>Prehajamo na ponovno odločanje o zakonu o organizaciji in delovnem področju
                  ministrstev. Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je Državni zbor po ponovnem odločanju zakon o organizaciji in
                  delovnem področju ministrstev sprejel. S tem zaključujem to točko dnevnega
                  reda.</p>
               <p>Prehajamo na <title>2. TOČKO DNEVNEGA REDA - OBRAVNAVA PREDLOGA REBALANSA
                     PRORAČUNA REPUBLIKE SLOVENIJE ZA LETO 1994</title>.</p>
               <p>Predlog rebalansa proračuna je v obravnavo Državnemu zboru predložila Vlada
                  Republike Slovenije. Rebalans proračuna se sprejema po določbah Poslovnika
                  Državnega zbora, ki veljajo za sprejem zakona po hitrem postopku.</p>
               <p>Znotraj hitrega postopka prehajamo na prvo obravnavo. Želi predstavnik Vlade
                  Besedo? Gospod minister ima besedo.</p>
            </sp>
            <sp xml:id="SDZ1-Izredna-20-1994-11-10.sp22">
               <speaker>MAG. MITJA GASPARI:</speaker>
               <p>Gospod podpredsednik, spoštovane gospe in gospodje! Predlog Vlade za rebalans
                  proračuna Republike Slovenije za leto 1994 temelji na nekaterih elementih, ki so v
                  samem gradivu predstavljeni in ki ste ga imeli pravočasno na vpogled in ste lahko
                  te stvari sami proučili.</p>
               <p>Kot veste, je bil proračun za leto 1994 sprejet v mesecu maju tega leta po dolgih
                  usklajevanjih in pa prilagajanjih posameznih elementov proračuna in da je ob
                  sprejemanju proračuna bilo zelo jasno s strani Vlade povedano, ob kakšnih pogojih
                  je tak proračun možno izpeljati v začrtanih okvirih. Žal, je bilo že v času
                  sprejemanja proračuna, še več pa po sprejetju proračuna, sprejeto kar precej aktov
                  z zakonodajno močjo, ki jih je sprejel parlament, ki so bili, ali v nasprotju s
                  tistim, kar je proračun vseboval ali so pa celo presegali okvire, ki jih je
                  proračun določal, hkrati pa parlament ni sprejel nekaj zakonskih projektov, aktov,
                  ki bi omogočali, da se izvršijo nekatera predlagana gibanja, ki jih je proračun
                  predvidel. Na osnovi tega je seveda prišlo do prekoračitev, ki jih Vlada oziroma
                  resorna ministrstva, Ministrstvo za finance, niso več mogla usklajevati v okviru
                  tistega, kar zakon o proračunu za leto 1994 omogoča Vladi oziroma resornim
                  ministrstvom. Prav tako je bilo jasno, da če bo prišlo do takšnih sprememb, se
                  mora pripraviti oziroma zgoditi rebalans proračuna Republike Slovenije, ker zakon
                  ni več omogočal takoimenovanih renominacij v skladu z gibanjem inflacije v teku
                  leta. Mi smo tudi menili, da je prakso renominacij, ki so pomenile prekrito obliko
                  rebalansov in je njeno izvajanje samo v okviru Vlade, da je proračunsko, in pa
                  tudi primerjalno gledano z drugimi državami, neustrezna rešitev in da je treba
                  proračunsko razpravo, kadar pride do bistvenejših sprememb v proračunu, opraviti,
                  kot je bil zakon zapisal v parlamentu. Zaradi tega je ta predlog proračunskega
                  rebalansa tudi pred vami.</p>
               <p>Nekaj osnovnih pokazateljev in pa utemeljitev za njegovo sprejemanje:</p>
               <p>1. Glede na določene kritike, ki se pojavljajo iz določenih krogov v Sloveniji v
                  tem trenutku na sprejemanje rebalansa, bi povedal naslednje. Prvič. S proračunskim
                  rebalansom je Vlada poskušala pripraviti predlog, ki je upošteval najnujnejše
                  spremembe, ki so nastale iz razlogov, ki sem jih omenil prej, in ki jih bom
                  razložil ob tabeli, ki jo imate v Poročevalcu št. 38/1 na strani 96. Za uvod bi pa
                  rekel nekaj, kar je v Poročevalcu št. 38 na strani 4, in ki kaže, da rebalans
                  proračuna ne posega v povečevanje deleža javne porabe v bruto domačem proizvodu:
                  kar je osnovno izhodišče tako vladne politike kot tistih, ki to vladno politiko
                  kritizirajo.</p>
               <p>Gre za to, da se bo delež javne porabe na osnovi podatkov in ocen, ki jih imamo do
                  konca leta, znižal na strani proračunskih prihodkov s 24% na 23,5% in na strani
                  odhodkov proračuna s 24,8% na 23,7%. Prav tako bo proračunski rebalans iz dejstva,
                  da se proračunski prihodki gibljejo hitreje kot pa proračunski odhodki, zmanjšal
                  predviden proračunski primanjkljaj 1,8% domačega bruto proizvoda na največ 1%
                  domačega - oziroma to bo skupno zadolževanje, medtem ko se bo deficit zmanjšal z
                  0,8 na 0,2% bruto domačega proizvoda. Torej makroekonomsko gledano, globalno
                  gledano v bilancah narodnega gospodarstva oziroma predvsem javnih bilanc se delež
                  proračuna države v skupnem domačem bruto proizvodu zmanjšuje, kar pomeni, da
                  oblike porabe v tem proračunu rastejo počasneje, kot raste celotni družbeni
                  proizvod; kar pomeni tako zaradi inflacije, kot tudi zaradi realne rasti, ki je v
                  letošnjem letu bistveno večja, kot je bila v lanskem letu.</p>
               <p>Elementi, ki so tudi privedli do tega predloga, so poleg tega, kar sem povedal,
                  tudi, da je ocena inflacije, na kateri je bilo izvršeno oblikovanje proračuna,
                  temeljila na 13%, izvršitev bo približno okrog 18%, in da je bila rast, planirana
                  za proračun letošnjega leta <stage>(gospodarska rast seveda)</stage>, 1%, zgodila
                  se bo verjetno med 4 in 5% bruto domačega proizvoda.</p>
               <p>Elementi, ki so vplivali konkretno na izdelavo tega rebalansa so vam pa prikazani
                  v tabeli na strani 95, ki vam po posameznih namenih jasno pokažejo, kaj so bili
                  razlogi za predlaganje teh sprememb. Razlogi so bili: novi zakoni, ki so bili
                  sprejeti; potem kolektivne pogodbe in dogovor o plačah; posledice delovanja
                  obstoječe zakonodaje zaradi indeksacijskih mehanizmov, ki so še vedno zelo
                  razpršeni in razmnoženi po vsej naši institucionalni ureditvi; posledice delovanja
                  nesprejete zakonodaje, kjer gre predvsem za področje socialnih transferjev - kot
                  vidite - in nujno povečanje sredstev, ki v celotnem povečanju 12-ih milijard 700
                  milijonov pomenijo 2 milijarde 700 milijonov in so pretežno usmerjena na področje
                  oskrbe beguncev, kjer, žal, vedno manjši delež sredstev prihaja iz tujine, število
                  beguncev se pa ne znižuje s takim tempom, kot se znižuje tempo zmanjševanja
                  sredstev iz tuje finančne pomoči.</p>
               <p>Kot vidite, so k takemu povečanju prinesli zakoni, ki urejajo področje, ki ni bilo
                  urejeno ob sprejetju proračuna, približno 5,7 milijarde tolarjev. Pri tem velja,
                  da je to na področju plač za približno milijardo 200 milijonov tolarjev, da je to
                  na socialnih transferjih približno milijardo in pol, in da je to na področju
                  investicij milijardo 900 milijonov tolarjev, pretežno iz naslova zakona, ki ureja
                  področje izgradnje avtocestnega omrežja v Republiki Sloveniji, ki določa fiksni
                  delež sredstev za potrebe izgradnje avtocestnega omrežja in ker je prometni davek
                  rasel hitreje od pričakovanj, je seveda ob enakem odstotku sredstev, ki gredo iz
                  prometnega davka na naftne derivate, delež porabe oziroma transferjev, ki gredo iz
                  državnega proračuna na avtocestno družbo, porasel za znesek, ki je v tej tabeli
                  zapisan. Kolektivne pogodbe in dogovor o plačah je prinesel 2 milijardi 15
                  milijonov dodatnih sredstev - vidite na katerih postavkah. Gre predvsem za
                  eskalacijsko lestvico, ki je prinesla - takšna kakršna je bila v socialnem paktu
                  sprejeta in kakršna se upoštevala tudi v sektorju negospodarstva - približno 2
                  milijardi tolarjev. Posledica delovanja obstoječe zakonodaje je prinesla dodatnih
                  665 milijonov - največ na socialnih transferjih, in sicer predvsem neporavnane
                  obveznosti iz leta 1993 na področju otroškega varstva. Posledica delovanja
                  nesprejete zakonodaje <stage>(kar pomeni tiste, ki je bila upoštevana ob
                     dimenzioniranju posameznih oblik porabe)</stage> prispeva milijardo 900
                  milijonov tolarjev; pretežno ali v celoti na socialnih transferjih - in sicer so
                  to posamezne postavke, ki jih v tem pregledu lahko ugotovite, to so porodniške,
                  borci in zajamčene plače. Nujno potrebno povečanje sredstev, kot sem prej omenil,
                  so prispevala približno 2 milijarde 700 milijonov, v glavnem na socialnih
                  transferjih in oskrbi beguncev. Pri čemer je nekaj dodatnih stroškov povzročil
                  začetek del na mejnem prehodu Dolga vas, ki pomenijo sodelovanje med Slovenijo in
                  FAR programom, ki sofinancira ta projekt. Če ne bi bilo soudeležbe Slovenije, bi
                  sredstva FAR programa ne bila na razpolago, ker gre za sofinanciranje teh
                  projektov.</p>
               <p>To skupaj pomeni 12 milijard in približno 770 milijonov tolarjev. Vlada meni, da
                  je s tem: prvič, omogočila, da se proračun Republike Slovenije zaključi v
                  letošnjem letu na normalen način, da s tem ne ruši osnovnih proporcov, ki so bili
                  postavljeni s proračunom leta 1994 <stage>(ob spremenjenih okoliščinah, ki sem jih
                     navedel na začetku)</stage>, da s tem dodatno ne obremenjuje porabe z javno
                  porabo v realnem smislu tistega dela porabe, ki bi se zaradi tega zmanjšal v
                  gospodarstvu. Mimogrede: nekatera povečanja sredstev so šla tudi iz subvencij, kot
                  ste videli v tej tabeli. Poleg tega je država pred slabim mesecem dni sprejela
                  nekatere zakone, ki pomenijo dodatno možnost saniranja oziroma restrukturiranja
                  tistega dela slovenskega gospodarstva, ki dosedaj z ukrepi države oziroma zaradi
                  okoliščin v katerih posluje ni bil deležen take dodatne pogojevalne finančne
                  asistence.</p>
               <p>Smatramo, da je s tem, kar Vlada predlaga, opravičljivo sprejeti tak proračun.
                  Nasprotujemo širitvi obsega tako predlaganega proračuna, ker ne vidimo razlogov za
                  njegovo širitev, ob tem kar je Vlada sama ugotovila kot nujne in pa neizogibne
                  potrebe, ki sem jih navedel. To se pravi, Vlada je ostala v okviru tistega, kar je
                  morala storiti, ne pa tistega, kar je želela, ali kar so želela posamezna
                  ministrstva kot dodatno obliko porabe v okviru proračuna. Hkrati s tem velja
                  opozorilo, ki bo še toliko bolj interesantno ob proračunskemu memorandumu in še
                  posebej ob proračunu za 1995 leto: približujemo se situaciji, ko bo dodajanje
                  nacionalnih programov brez kakršnekoli ocene, kaj pomeni to globalno tako za
                  državno blagajno kot tudi narodno gospodarsko porabo, da se bo zgodilo, da bomo
                  začeli krčiti vse programe, ali pa <stage>(če bo parlament odločil
                     drugače)</stage> selektivno posamezne nacionalne programe - ker je že v tem
                  trenutku popolnoma jasno, da sredstev za tako vrsto porabe, kot so ti nacionalni
                  programi predvideli ali še predvidevajo <stage>(med njimi se predvideva tudi tako
                     imenovana dodatna sredstva za tehnološki razvoj)</stage> ne omogočajo več
                  normalnega financiranja na tem področju. Poleg tega pa, kot veste, je zadnji
                  trenutek, da se odločimo, ali bomo z indeksacijskimi mehanizmi, ki so uveljavljeni
                  v slovenskem institucionalnem prostoru, tako na socialnih transferjih kot tudi na
                  plačah in na drugih elementih nominalne porabe, če bomo z njimi nadaljevali ob
                  zniževanju inflacije in se približno tako držali socialnih dogovorov, kot se ta
                  trenutek držimo glede na podatke o izplačevanju plač tako v gospodarstvu kot zunaj
                  gospodarstva, potem je malo verjetno, da bi lahko bila politika za zniževanje
                  inflacije, ki je osnovni kriterij za naslednjega tudi s strani Vlade, ustrezna in
                  pa uspešna. Zato opozarjam v tem trenutku, ker je dovolj časa za ta razmislek, da
                  že ob rebalansu in pa ob papirju, ki ga imate pred seboj tudi že v parlamentu, to
                  je proračunski memorandum, o tem začenjamo skupaj resno razmišljati in da je
                  seveda nujen predpogoj za naslednje leto sklenitev socialnega pakta; sicer je
                  težko verjeti, da bi obseg proračuna in drugih oblik javne porabe <stage>(ki so
                     vse močne vezane na plače, kot veste, z raznimi indeksacijami)</stage>, - bo
                  težko moč uveljaviti tisto, kar je zapisano tudi v proračunskem memorandumu, ki
                  sledi tako rebalansiranemu proračunu za letošnje leto.</p>
               <p>Hkrati bi na koncu rekel, da se ne strinjamo s sklepi Državnega sveta, ki je sicer
                  že razpravljal kot vidimo, o tej zadevi in postavil nekatere teze, ki smo jih mi
                  pripravljeni v razpravi še z naše strani utemeljevati kot napačne in kot ne dovolj
                  ustrezno utemeljene. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp23">
               <speaker>PODPREDSEDNIK MIROSLAV MOZETIČ:</speaker>
               <p>Predlog rebalansa je obravnaval Odbor za finance in kreditno-monetarno politiko
                  kot matično delovno telo. Želi poročevalec odbora besedo? Želi. Poročevalec odbora
                  ima besedo.</p>
            </sp>
            <sp xml:id="SDZ1-Izredna-20-1994-11-10.sp24">
               <speaker>JANEZ KOPAČ:</speaker>
               <p>Hvala za besedo. Odbor je predlog rebalansa obravnaval na seji v torek ta teden.
                  Bil je sicer nesklepčen, vendar smo kasneje sklep, ki ga imate v poročilu,
                  potrdili na korespondenčni seji, oblikovali pa na seji odbora prisotni člani. V
                  tem poročilu predlagamo Državnemu zboru, da predlog rebalansa sprejme. Razprava o
                  rebalansu, kar jo je na odboru bilo, je pokazala ali pa je vseeno dala od sebe
                  nekaj poant.</p>
               <p>Menim, da je potrebno povedati, da je rebalans koncem leta 10. novembra, obravnava
                  10. novembra, takorekoč tehnični popravek sprejetega proračuna iz dveh razlogov.
                  Enega je natančno razložil minister Gaspari, torej gre za posledico sprejetih
                  zakonov, ki povečujejo finančne obveznosti države tekom tega leta in so bili
                  sprejeti v nasprotju z voljo Vlade. Podtočka tega vzroka so posamezni nesprejeti
                  zakoni - ki jih je Vlada sicer parlamentu predlagala, parlament pa jih ni sprejel
                  - in bi po predvidevanjih, ki smo jih imeli v mislih še, ko smo sprejemali
                  proračun, znižali posamezne obstoječe državne izdatke. Zato torej postavke, kot so
                  bile sprejete v proračunu, niso zdržale tekom celega leta in jih je treba,
                  skorajda lahko rečem, redakcijsko popraviti.</p>
               <p>Drugi pomemben razlog, zakaj je rebalans koncem leta takorekoč tehnična stvar brez
                  posebne vsebine, pa je pozen datum, ki onemogoča kakršnekoli izvedbo nekih
                  posebnih novih projektov v času med sredino novembra in 31. decembrom letos; kajti
                  vedeti morate, da vsaka državna poraba zahteva tudi določen čas procedur za na
                  primer javni natečaj, izdelavo metodologije, preverjanje itd.</p>
               <p>No, letošnji rebalans vseeno pomeni, ali pa vseeno kaže na določen uspeh
                  izvrševanja proračuna na tem letu, kajti kljub temu, da rebalans sicer predvideva
                  malenkostno povečanje skupnega obsega proračuna, kot je bil sprejet že v prvi
                  polovici letošnjega leta, lahko govorimo o tem, da se je pri izvrševanju proračuna
                  - tudi zaradi srečnih drugih okoliščin - delež proračuna tudi kot ga kaže rebalans
                  v bruto domačem proizvodu izrazito znižal ali pa občutno znižal, in pa predvsem,
                  kar je najbolj pomembno, da se je občutno znižal proračunski primanjkljaj - glede
                  na to, kar je bilo predvideno še ob sprejemanju proračuna.</p>
               <p>Odbor pri obravnavi rebalansa pred seboj ni imel nobenega amandmaja, kajti do
                  takrat zvečer ni bil pač še noben amandma; kar jih imate pred seboj, so bili vsi
                  vloženi kasneje s strani posameznih poslancev. Odbor sam ni predlagal nobenega
                  amandmaja. Imel je pred seboj samo dve stališči v zvezi z rebalansom. Eno je bilo
                  stališče varuha človekovih pravic, ki je opozarjal na to, da je za njegovo
                  normalno funkcioniranje od sedaj do konca leta potrebno postavko v zvezi z
                  materialnimi stroški znižati manj kot je predvideno v rebalansu, in to za 10
                  milijonov tolarjev, kar je z narodnogospodarskega vidika tako rekoč drobiž. Na
                  odboru smo ugotovili, da je ta minimalni problem najbolje reševati skozi tekočo
                  proračunsko rezervo - če ne bo močno zmanjšana s kakšnim amandmajem, na primer
                  posameznega poslanca; en tak amandma je že vložen.</p>
               <p>Drugo stališče, ki smo ga imeli pred seboj, je bilo stališče upravnega odbora
                  Gospodarske zbornice Slovenije in njihovi argumenti proti sprejetju rebalansa.
                  Odbor se s stališči upravnega odbora Gospodarske zbornice Slovenije ni strinjal in
                  je podprl predlog rebalansa kakršen je pred vami.</p>
               <p>Predlagam, da predlog rebalansa sprejmete. Za enkrat nimam mandata, da rečem
                  karkoli o amandmajih. Ampak, glede na razpravo na odboru predlagam, da ga
                  sprejmete brez amandmajev. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp25">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage> Želijo besedo predstavniki poslanskih skupin oziroma
                  dajem besedo predstavnikom poslanskih skupin. Najprej gospodu Feriju Horvatu.
                   </p>
            </sp>
            <sp xml:id="SDZ1-Izredna-20-1994-11-10.sp26">
               <speaker>FRANC (FERI) HORVAT:</speaker>
               <p>Hvala za besedo, gospod podpredsednik. Spoštovane kolegice in kolegi! V poslanski
                  skupini Združene liste bi raje videli, če rebalansa ne bi bilo, posebej ne takega,
                  s katerim se povečuje obseg odhodkov. Vendar menimo, da če upoštevamo vse
                  realnosti in to, kar se je pri izvajanju letošnjega proračuna dogajalo, da se mu
                  potem enostavno ne da izogniti, tudi če bi to hoteli; kljub dejstvu, da je višina
                  javne porabe v odnosu na bruto domači proizvod še vedno visoka in za sposobnost
                  gospodarstva previsoka in je dejansko tudi eden od faktorjev, ki ogroža mednarodno
                  konkurenčnost gospodarstva. Popolnoma razumem zahtevo gospodarstva in predstavnika
                  Gospodarske zbornice <stage>(bila bi slaba zbornica, če ne bi rekla, naj se
                     proračuna ne rebalansira oziroma se ga ne povečuje)</stage>. Na nas je tukaj da
                  vidimo celoto, da upoštevamo vse argumente za in proti; ker navsezadnje nosimo
                  odgovornost za celoto.</p>
               <p>Te realnosti so predvsem naslednje: Prvič, zakoni, ki diktirajo velik del
                  proračunske porabe in dejstvo je, da je v tem trenutku, ko smo konec leta, velik
                  del porabe dejansko že opravljen, in da mi v bistvu ne odločamo o tem, ali se bo
                  več porabilo oziroma ali se bodo odhodki dejansko povečali ali ne, ampak odločamo
                  o tem, ali se bo to v proračunu legaliziralo <stage>(tako kot zakon o proračunu
                     pravi)</stage> ali ne. Drugo, da bo inflacija po oceni znatno višja, kot je pa
                  bila predpostavka, na kateri se je pripravljalo proračun za letošnje leto. Mislim
                  celo, da je bilo prav tako, ker če ne bi tako ravnali, sem prepričan, da bi bila
                  poraba še večja, in da bi bil porast odhodkov še večji, če bi takrat dejansko
                  ocenjevali inflacijo in na takšno inflacijo tudi gradili proračun, da je tukaj
                  vlada ravnala prav, ko je imela tukaj že restrektiven pristop. In končno, tudi
                  povečanje bruto domačega proizvoda je znatno večje, kot je bilo predvideno v
                  začetku leta. In vse to so objektivne osnove za to, da se pogovarjamo o rebalansu
                  in mislim, da je Vlada ravnala korektno in je korektno tudi pripravila predlog
                  rebalansa.</p>
               <p>Pri tem je bistveno, da dejansko v tej naši razpravi in v tem našem odločanju
                  sedaj o rebalansu, da ne gre za vsebinsko odločanje o proračunski porabi, ampak za
                  legalizacijo tistega, kar se je pretežno že zgodilo in kar je z zakoni, ki smo jih
                  med letom sprejeli ali pa jih nismo sprejeli, tudi nekatere, ki jih je Vlada
                  predlagala, da je tako določeno.</p>
               <p>Soglašam z mnenjem, ki ga je že kolega Kopač izrazil, da je bil pri izvajanju
                  letošnjega proračuna dosežen znaten napredek in da je le boljše imeti rebalans kot
                  pa prejšnji način renominacije proračuna; kajti upam si trditi, da če bi imeli
                  star način renominacije, da bi imeli končno večji obseg odhodkov, kot jih pa bomo
                  imeli sedaj. Kajti verjetno bi renominacija vodila približno na rast stopnje
                  inflacije, ki pa vemo, da bo po oceni okrog 19%; s tem predlogom pa se povečuje
                  obseg odhodkov za 3% oziroma za 3,1%. Zelo pomembno je to, da se delež odhodkov
                  zmanjšuje skoraj za 1%, kar je bil tudi cilj proračunske politike v letošnjem
                  letu. Mislim, da je tudi ta primanjkljaj, ki še ostane, v višini 0,2% od bruto
                  domačega proizvoda, da je sprejemljiv; je štirikrat manjši procentualno, kot je
                  bil planiran s proračunom. In čeprav bi raje videli seveda, da bi bil proračun
                  izravnan ali pa, da bi celo imeli suficit, mislim, da to ni realno. Navsezadnje,
                  če pogledamo najnovejše informacije iz Avstrije za letošnje leto - in Avstrija je
                  dokaj urejena država z uspešnim gospodarstvom - bo zaključila leto s proračunskim
                  primanjkljajem okrog 4,4% bruto domačega proizvoda.</p>
               <p>Ob tem bi pa želel reči, da bo potrebna vsebinska razprava o obsegu tako prihodkov
                  kot odhodkov proračuna - in seveda tudi o njegovi strukturi - ob memorandumu in
                  proračunu za prihodnje leto. O tem bomo začeli razpravljati v naslednjih dneh in
                  zavzel bi se za to, da se takrat temeljito in odgovorno pogovarjamo o teh
                  vprašanjih, kaj je možno narediti, da se bo delež javne porabe in še posebej
                  proračuna v bruto domačem proizvodu tudi naprej zmanjševal in mora se zmanjševati.
                  Seveda, ob tem se bomo jasno soočili tudi z lastnimi odločitvami <stage>(tako na
                     osnovi predlogov Vlade, kot tudi z odločitvami, ki smo jih sprejeli v tem
                     Državnem zboru)</stage> in verjetno bomo morali dati na tapeto že tudi sprejete
                  zakone in odločitve, ko bomo posamezne zakone o posameznih tolarjih, ki smo jih že
                  sprejeli, in ki se jih napoveduje, soočali s celoto. Vendar o tem podrobneje v
                  razpravi o proračunu.</p>
               <p>Na koncu še načelno stališče do dopolnil, ki jih dobivamo na klopi in jih bomo
                  verjetno še dobivali tekom seje. Menimo, da bomo morali biti do teh dopolnil
                  skrajno restriktivni, da jih bo možno, pri predlaganem povečanju odhodkov sprejeti
                  le izjemoma v manjšem obsegu tam, kjer je izrecno zakonsko pokrita, ali zahteva,
                  ali neka druga obveznost sprejetih programov, ki se jim, brez večje škode, ne da
                  izogniti, ostalega pa ne, kajti, če bi vse sprejeli, kar se pojavlja in kar se bo
                  še pojavilo, potem bi res ogrozili ta proračun. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp27">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Naslednji ima besedo Stane Frim.</p>
            </sp>
            <sp xml:id="SDZ1-Izredna-20-1994-11-10.sp28">
               <speaker>STANE FRIM:</speaker>
               <p>Hvala. Spoštovani predsedujoči, spoštovane poslanke in poslanci! V poslanski
                  skupini Slovenskih krščanskih demokratov ugotavljamo, da predlog rebalansa
                  proračuna kaže na nek način zanimivo sliko. Ob tem, da letos beležimo rast bruto
                  domačega proizvoda <stage>(približno, kot je bilo povedano, od 4 do 5%)</stage> je
                  v tem kontekstu logično, da rastejo tudi prihodki proračuna. Tako se po
                  predvidevanjih prihodki povišajo približno za 22 milijonov, ob tem pa bi bilo 9
                  milijard namenjeno znižanju proračunskega primanjkljaja; kar je na nek način zelo
                  pozitivno: s tem pač prihranimo nadaljnje zadolževanje Slovenije.</p>
               <p>Kar je nekoliko manj pozitivno je višanje prihodkov približno za 13 milijard.
                  Seveda, možnosti, kako ob tej situaciji povišane rasti bruto domačega proizvoda
                  prilagajati javno porabo v tem okviru, so tudi drugačne kot so bile planirane
                  oziroma kot so planirane ob tem rebalansu. Namreč, bilo bi možno razmišljati -
                  vendar to že med letom, danes je žal prepozno - o znižanju prihodkov, torej z
                  nižjimi davčnimi obremenitvami ali prispevki povzročiti nekoliko nižje prihodke,
                  kar bi lahko imelo vpliv pri znižanju obremenitve gospodarstva. Namreč, že pri tej
                  interventni zakonodaji, ki smo jo v tem zboru nedolgo tega sprejemali, se je
                  izkazalo, da smo zaradi slabega stanja v industriji morali nekaterim segmentom
                  gospodarstva v celoti zniževati ali brisati prispevke, po drugi strani pa smo celo
                  leto vztrajali na določeno relativno visoki obremenitvi.</p>
               <p>Po drugi strani bi bilo mogoče kompenziranje ustvariti z večjo transparentnostjo
                  služb, ki opravljajo nadzor v državi. Namreč, Slovenija se še vedno sooča z
                  visokim deležem <q>"sive"</q> ekonomije in te proizvodnje, ki ni všteta v bruto domači
                  proizvod in od katere tudi niso pobrana ustrezna sredstva. Kot vemo, Vlada še
                  vedno pri prišla z zakonom o enotni davčni službi, kar bi bilo na vsak način treba
                  sprejeti že v tem letu, ob novem davčnem postopku. Prav tako zamujamo pri
                  sprejetju oziroma zakonodaji, ki bi poenotila inšpekcijski nadzor na raznih
                  področjih in tako omogočila normalno delovanje delovni inšpekciji, tržni
                  inšpekciji in drugim nadzornim organom, ki bedijo oziroma naj bi preprečevali tako
                  imenovano <q>"sivo"</q> ekonomijo. Seveda, po toči zvoniti je prepozno in takšni kot so
                  sedaj predvideni prihodki vzdržali do konca leta in s tem tudi obremenitev
                  gospodarstva.</p>
               <p>Drugo vprašanje  je pa seveda vprašanje višine odhodkov. Višino odhodkov, bi
                  rekel, večjo, kot jo narekuje sprejeti proračun, povzroča sprejem oziroma
                  nesprejem določene zakonodaje, ki naj bi v tem letu posamezne odhodke ali znižala
                  oziroma prilagodila zmožnostim proračuna. Vemo, da je Vlada, žal, prihajala
                  namesto s sistemsko zakonodajo, ki bi po sklopih urejevala določene porabe,
                  uvajala oziroma prihajala v parlament s sistemsko oziroma interventno zakonodajo,
                  ki je gasila zgolj posledice, ne pa odpravljala določene vzroke. Vendar tudi sama
                  ta interventna zakonodaja je imela marsikdaj napako v tem, ko so določeni lobiji
                  uspeli že pri Vladi doseči izjeme in ni bilo pričakovati, da tega ne bi naredil
                  ali zavrgel to interventno zakonodajo Državni zbor.</p>
               <p>Skratka, ostali so zakoni, oziroma niso bili sprejeti zakoni, ki bi na nek način
                  omejili stampedo nekaterih proračunskih odhodkov. Ob tem velja, ker ugotavljamo,
                  da se postavlja nova struktura z rebalansom proračuna na strani odhodkov,
                  opozoriti na značilnost te nove strukture. Namreč z nekako izjemno ali zelo
                  pomišljeno rastjo socialnih transferjev, katerih, kot sem že prej omenil, ni
                  uspelo nekako spraviti pod ustreznejšo regulativo in ni uspelo povečati
                  preglednosti nad tem področjem v tem letu, je seveda to izjemen problem. Namreč,
                  to povzroča, da se je ta delež povečal ob tem, da se pač ni povečal delež drugih
                  področij, ki so prav tako izjemnega oziroma še večjega pomena za razvoj Slovenije.
                  Hkrati ob tej rasti porabe skrbi tudi rast deleža za storitve in dotacije raznim
                  javnim zavodom in drugim, torej takoimenovanemu netržnemu sektorju. Namreč, to zna
                  biti za državo oziroma za gospodarstvo izjemno nevarno. Po eni strani, kot vemo,
                  izvozno gospodarstvo dosega svoj rezultat v primerjavi s svetovnimi ali evropskimi
                  cenami, po drugi strani pa nek netržni sektor po inerciji <stage>(ali inflacije
                     oziroma priznavanja določenih stroškov)</stage> draži svoje usluge čez vse meje
                  - in to pač mora državni proračun ali pa javna poraba pokriti. In se nekako
                  dohodkovna struktura v korist izvoznega gospodarstva kaže v izjemno negativnih
                  tendencah. Ob tem velja opozoriti, da s tem, ko nekateri sektorji, ki se tudi
                  financirajo iz proračuna, ostajajo nominalno na enakem nivoju kot spomladi, ko smo
                  sprejemali proračun, ostale postavke, ki sem jih prej omenil pa se precej višajo -
                  s tem zaostaja delež investicijskih odhodkov v proračunu, ki so zelo pomembni za
                  splošni gospodarski razvoj. Tako znotraj tega izpostavljam zaostajanje deleža za
                  komunalno infrastrukturo, znotraj tega na primer zaostajanje deleža za magistralne
                  in lokalne ceste. Namreč že spomladi, ko smo sprejemali proračun, je - s
                  številnimi amandmaji, ki so jih poslanci nekako prinesli na klopi Državnega zbora,
                  vključno z menoj - bilo razvidno, da so tukaj izjemni problemi. Namreč, plan, ki
                  ga pripravlja ministrstvo, še zdaleč potem ni pokrit s proračunskimi odhodki.</p>
               <p>Prav tako zaostajajo investicije v kmetijstvu. Namreč, če gremo v Evropo, mora
                  kmetijstvo to pričakati tudi pripravljeno z ustrezno strukturo kmetijske
                  proizvodnje, ki bi se lahko edina postavila v bran proti visoko subvencionirani
                  proizvodnji v Evropski uniji.</p>
               <p>Naslednji problem predstavljajo investicije za demografsko ogrožena, ali pa bolj
                  primerno, za razvojno šibka področja. Če želimo ohraniti poselitveno značilnost
                  Slovenije in ustrezno razvojno kondicijo teh krajev, ne smemo zanemarjati teh
                  področij. To predstavlja tudi varovalo pred razprodajo, tako kot pravimo,
                  slovenske zemlje. Kljub ustavni prepovedi se to že vrši na primer z ustanovitvijo
                  družb s tujim kapitalom, ki lahko brez problemov kupujejo nepremičnine v
                  Sloveniji. In ravno razvojna politika na tem področju bi peprečevala večje
                  odseljevanje naših ljudi s teh področij. Nenazadnje velja opozoriti na zaostajanje
                  deleža financiranja občin. Tudi občine imajo veliko vlogo pri vzdrževanju
                  gospodarske in komunalne infrastrukture na teh področjih.</p>
               <p>Vsa ta opozorila, ki smo jih nekako dali veljajo za pripravo proračuna za
                  naslednje leto - navadno izhajamo vedno iz doseženega v tem letu - služijo kot
                  osnova za planiranje v prihodnjem letu. Torej, ta rebalans, ki ga danes sprejemamo
                  nekako podira osnovno strukturo, ki je bila postavljena in sprejeta v letošnjem
                  letu.</p>
               <p>Ne glede na pomanjkljivosti ocenjujemo, da je potrebno pokriti obveznosti, ki
                  izhajajo iz zakonov in tudi pokriti začete investicije na posameznih področjih.
                  Nesprejemljivo pa je na primer uvajanje novih postavk, ki jih prej v pomladanskem
                  delu oziroma pomladi ni bilo v proračunu, se pa sedaj pojavljajo. Torej, na nek
                  način je treba podpreti pokrivanje obveznosti, vendar se izogibati postavljanju
                  novih postavk, ki pač večajo porabo. Hvala.</p>
            </sp>
            <sp xml:id="SDZ1-Izredna-20-1994-11-10.sp29">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še katera poslanska skupina predstaviti stališče? Gospod
                  Šešerko.</p>
            </sp>
            <sp xml:id="SDZ1-Izredna-20-1994-11-10.sp30">
               <speaker>DR. LEO ŠEŠERKO:</speaker>
               <p>Spoštovani gospod podpredsednik, spoštovani zbor! Želim opozoriti na to, da je od
                  leta 1991 prišlo vsako leto od deleža za okolje, ki je bil v proračunu takrat
                  približno 2,7%, do zmanjšanja do 1,5% v letošnjem letu. In s tem rebalansom se ta
                  tendenca še nadaljuje, kar mislim, da je nesprejemljivo in zelo neugodno in kaže
                  na nek managerski, tehnokratski način gledanja, ki je izrecno protirazvojen in
                  naravnan protirazvojno. To se da videti še posebej na postavkah, ki zadevajo
                  izrecno okolje, to se da videti na postavkah, ki zadevajo energetiko in na
                  postavkah,ki zadevajo demografsko prizadeta območja.</p>
               <p>Namreč, če ta država hkrati omogoča kupovanje tujcem s pomočjo ustanavljanja firm
                  pri nas praktično neomejeno, bo to pomenilo zelo hitre posege v socialno in
                  regionalno strukturo in bo imelo dolgoročno izredno negativne posledice.</p>
               <p>Pri energetiki moram opozoriti na to, da se dve postavki, ki sta bili najbolj
                  pomembni, sicer po obsegu preskromni, to je obnovljivi viri in geotermalna
                  energija, s predlogom tega proračuna zmanjšujeta. Ta predlog gre v to smer, da naj
                  se poveča financiranje proizvodnje rjavega premoga oziroma gre v korist postavke,
                  ki znaša v tem proračunu skoraj 3 milijarde, kar praktično pomeni, da se s tem
                  rebalansom poskuša doseči še povišanje vsebnosti žvepla v slovenskih naseljih v
                  zimskih mesecih. To so popolnoma nesprejemljivi in protirazvojno naravnani
                  predlogi.</p>
               <p>Na področju samih postavk Ministrstva za okolje pa se cela vrsta postavk, ki so
                  izredno pomembne za zaustavljanje intenzivne degradacije okolja tako na področju
                  onesnaženosti zraka kot pri zastrupljenosti tal in voda, zmanjšuje s tem
                  rebalansom te itak preskromne postavke in praktično postavlja kot neizvedljive
                  celo vrsto projektov čistilnih komunalnih naprav za vodo, kanalizacijo, varovanje
                  podtalnic itn. Moram reči nadvse zaskrbljujoča tendenca, ki kaže na to, da
                  izhodišče Ministrstva za finance ob 5% rasti in ob recimo 1% rasti sredstev za
                  proračun, ki mislim, da je sama po sebi utemeljena in prizadevanje za znižanje
                  inflacije razumljivo, vendar nesprejemljivo, da gre ta razvoj v škodo tistih
                  področij, ki so ključnega pomena za Slovenijo. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp31">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo za poslansko skupino? Gospa Lukačeva, prosim.</p>
            </sp>
            <sp xml:id="SDZ1-Izredna-20-1994-11-10.sp32">
               <speaker>METKA KARNER-LUKAČ:</speaker>
               <p>Spoštovani zbor! V poslanski skupini SLovenske ljudske stranke ugotavljamo, da
                  rebalans kaže vrsto zanimivih podatkov. Popolnoma razumemo, da je potreben
                  rebalans za tiste postavke, ki imajo zakonsko osnovo, torej, če so bili zakoni
                  sprejeti naknadno, ali če so nastopile kakšne uskladitve, da je za te postavke
                  vsekakor potreben rebalans. Nikakor pa ni sprejemljivo, da Vlada želi narediti
                  rebalans tudi za tiste postavke, ki pomenijo izključno izdatke za želje; recimo,
                  kot so nakupi motornih vozil, adaptacije stanovanjskih in drugih objektov in
                  poslovnih prostorov in še nekatere druge postavke, ki skoraj sploh niso bile
                  načete, ali pa so načete le simbolično.</p>
               <p>Poglejte, imamo podatek, koliko teh sredstev oziroma kakšna je bila realizacija do
                  26. septembra; začudeni smo, da nekatere postavke so realizirane samo na 10%.
                  Torej, ali menite, da v treh mesecih bi potem morali ti porabniki izkoristiti vse
                  tisto, kar so imeli planirano, ali pa celo več? Nikakor tudi ne razumemo Vlade, in
                  ni sprejemljivo opravičevanje s tem, da ta rebalans na makroekonomski ravni ne
                  povečuje deleža javne porabe glede na bruto domači proizvod in da se zaradi
                  povečanih prilivov v proračunu primanjkljaj procentualno ne bo povečal, ampak celo
                  zmanjšal. Vse to kaže na veliko zapravljivost Vlade. Ne glede na to, če imamo
                  povečan priliv, ni potrebno, da imamo iz tega razloga povečan odliv; še zlasti ne
                  na tistih postavkah, kot sem prej rekla, ki nimajo zakonske obveznosti.</p>
               <p>Pri pregledu teh postavk smo ugotovili še nekaj drugega, kar se da ugotoviti tudi
                  pri pregledu predloga zaključnega računa proračuna za leto 1993. Namreč, da
                  prihajajo proračunski porabniki z nekimi postavkami, ki jih morda dejansko sploh
                  ne potrebujejo, ampak pridejo z njimi le zato, da si rezervirajo neka sredstva.
                  Vse tako kaže.</p>
               <p>Mi mislimo, da ne bi smeli rebalansa sprejemati kar tako, generalno, ampak da bi
                  morali po vsaki postavki, ki se poveča, posamezno razpravljati v Državnem zboru in
                  da bi morala Vlada za vsako postavko utemeljiti, zakaj je rebalans potreben. Če mi
                  tega ne bomo naredili, bomo uvedli neko splošno prakso, ko bo Vlada prišla pred
                  nas s takim dokumentom, kot je tukaj in bo zopet tako utemeljila kot tokrat - in
                  Državni zbor bo potrdil in povečal javno porabo.</p>
               <p>Pa še nekaj. Včeraj smo sprejeli zaključni račun proračuna za leto 1993 in tam
                  jasno piše <stage>(mislim, da je to četrti sklep Vlade)</stage>, da imajo nekateri
                  proračunski porabniki nekrite obveznosti iz leta 1993, ki se prenesejo v leto 1994
                  in se pokrijejo v okviru razpoložljivega obsega sredstev posameznega proračunskega
                  porabnika. Danes, ko sem pogledala rebalans proračuna, vidim te postavke vnesene v
                  rebalans v točno tolikšnem obsegu. Torej ne gre iz tistih postavk, ki smo jih že
                  imeli, ampak je Vlada že računala, da bo dobila zeleno luč Državnega zbora, da ji
                  bo rebalans potrdil in da se mirno pokrijejo te postavke.</p>
               <p>Mislimo da tako ne gre in da bi bilo potrebno razpravljati o vsaki postavki
                  posamezno in recimo tudi ne dovoliti rebalansa na tistih postavkah, ki dejansko
                  pomenijo željo posameznikov, recimo, po luksuzu; še zlasti zato, ker Vlada nima
                  določenih kriterijev, po katerih bi lahko presodili upravičenost take porabe.</p>
            </sp>
            <sp xml:id="SDZ1-Izredna-20-1994-11-10.sp33">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še katera poslanska skupina predstaviti svoje stališče?
                     <stage>(Ne.)</stage></p>
               <p>Zato prehajamo na razpravo poslank in poslancev. In besedo dajem gospodu Maksu
                  Sušku.</p>
            </sp>
            <sp xml:id="SDZ1-Izredna-20-1994-11-10.sp34">
               <speaker>MAKS SUŠEK:</speaker>
               <p>Hvala za besedo. Cenjeni zbor! Če se ozrem na globalno sfero tega proračuna, z
                  zadovoljstvom ugotavljam, da so pokazatelji porabe in pa pridobivanja virov za
                  letošnji proračun ugodni; posebno smo lahko zadovoljni s pozitivnimi trendi
                  makroekonomskih osnov. Ko pa grem v analizo strukturne porabe same kot take, pa
                  nisem več tako zadovoljen. Zakaj? Predvsem nisem zadovoljen z dinamiko koriščenja.
                  Mislim, da se preveč potencira koriščenje na negospodarskih sferah, predvsem na
                  tem administrativnem državnem področju kot takem in vedno močno zastaja koriščenje
                  na teh področjih, ki stimulirajo gospodarstvo oziroma gospodarske dejavnosti.</p>
               <p>Konkretno gre tukaj, če podrobno pogledamo posamezne postavke v konkretnih
                  ministrstvih, konkretno za Ministrstvo za gospodarske dejavnosti, za ekonomske
                  odnose in razvoj ter za kmetijstvo in gozdarstvo, vidimo, da so tam dejansko vse
                  te postavke, ki stimulirajo, na eni strani razvoj gospodarstva, predvsem malega
                  gospodarstva, če tako rečem, in pa, kot je bilo že danes enkrat izrečeno, tudi vse
                  postavke, ki pravzaprav stimulirajo neki hitrejši, skladnejši regionalni razvoj
                  naše Slovenije, vse te postavke dejansko niso v eni povprečni dinamiki koriščenja
                  z ostalimi. Mislim, da to ni dobro.</p>
               <p>Še posebej sem pa razočaran nad realizacijo že tako ali tako zelo skromnih
                  postavk, ki so bile  predvidene za izboljšavo cestnega omrežja v koroški
                  regiji.</p>
               <p>Imeli smo pravzaprav tri postavke. To je: Huda Luknja, Dravograd in klanci v
                  Radljah. In niti ena od teh postavk se praktično ni realizirala in dve postavki
                  sta zdaj po rebalansu celo izpadli. Človek bi se vprašal, zakaj tako?  Mislim, da
                  bi morali iti v takšno prakso, da če se odločimo za realizacijo nekaterih
                  problemov, da jih do konca leta tudi izvedemo. Ni to dovolj, da pride to v
                  proračun, ampak je treba dati vse od sebe, torej vsi dejavniki, ki so za to
                  odgovorni, se morajo potruditi, da pride tudi do realizacije teh problemov.</p>
               <p>Mislim, da ne bi smeli dovoliti, da gredo nekatere službe oziroma nekateri ti, ki
                  so odgovorni za te stvari, da bi lahko po liniji najmanjšega odpora izkoristili
                  vsako priliko, recimo administrativno, birokrativno ali pa ne vem kakšno drugo
                  priliko za to, da se lahko ob koncu enostavno opraviči: ta postavka ni več
                  potrebna.</p>
               <p>Mi se, konkretno v naši regiji, ne moremo strinjati s takim odnosom. Že tako ali
                  tako so ta sredstva bila zelo skromna in na koncu še pride do tega. Poglejte, mi
                  imamo izredno ozko grlo, dejansko, skozi tole Hudo luknjo. Naša regija je
                  popolnoma, skoraj odrezana bi rekel, za normalen promet in normalen stik s
                  centralno Slovenijo, z našim glavnim mestom. No, in še ta skromna sredstva, ta
                  skromni poseg, ki bi vsaj delno omilil to zadevo, še ta ni bil realiziran.
                  Pravtako v Dravogradu, kot sem rekel, in pa v Radljah. Mislim, da bo treba pri
                  proračunu naslednje leto to močno upoštevati, sicer bo to nezadovoljstvo v naši
                  regiji izredno veliko in mislim tudi objektivno.</p>
               <p>V zvezi s temi problemi sem vložil tudi amandma k predlogu tega rebalansa
                  proračuna, in sicer ne za to, vrednostno ta amandma ne predvideva nove postavke,
                  ampak bi rekel samo regeneracijo oziroma ponovno vzpostavitev te postavke, in
                  sicer kar se tiče obvoznice Zaklanci v Radljah. Tu se je zelo intenzivno začela
                  dejavnost in moram reči, da so pri vseh teh stvareh izredni problemi tudi na
                  lokalnem nivoju; predvsem z vidika najrazličnejših problemov okolja, zemljišč itd.
                  Moram reči, da so se lokalni faktorji v tej zvezi izredno trudili in našli
                  rešitve. Prišlo pa je čisto do banalnega izpada, bi rekel, enostavno ni pravi čas
                  prišlo do izstavitve sanitarne priglasitve s strani Republiškega sanitarnega
                  inšpektorata. Ta zadeva je sedaj tako daleč, samo da bo prišlo do tega, ni nobenih
                  ovir, zato pač predlagam, da ostane ta postavka v rebalansu, da ta postavka ostane
                  in da se lahko nadaljujejo začete dejavnosti. Če se ta zadeva sedaj ustavi, se
                  zaustavi vsa, lokalna iniciativa in lahko pričakujemo v tej zvezi veliko večje
                  zaplete pri nadaljevanju reševanja tega problema.</p>
               <p>Zato apeliram na Državni zbor, da vsaj v tej zvezi podpre ta amandma in tudi
                  pozneje, mislim, da je bilo tudi vloženih nekaj sklepov, predlogov k temu, da se
                  pravzaprav izreče neka kritika za neizvajanje proračunskih postavk na določenih
                  teh točkah v koroški regiji in da pač zavezujemo nadalje vse te dejavnike, da
                  proračunske postavke oziroma realizacijo vzamejo bolj resno. Hvala.</p>
            </sp>
            <sp xml:id="SDZ1-Izredna-20-1994-11-10.sp35">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. No, preden dam besedo naslednjemu prijavljenemu, samo še to:
                  predlagam, da vsak, ki razpravlja in vsak ki ima amandma, pa ga še ni vložil, da
                  ga vloži, tako da bi do konca splošne razprave imeli po možnosti vse amandmaje
                  vložene. Besedo dajem gospodu Jugu.</p>
            </sp>
            <sp xml:id="SDZ1-Izredna-20-1994-11-10.sp36">
               <speaker>MAG. JANEZ JUG:</speaker>
               <p>Dve resnici sem slišal okrog tega proračuna oziroma rebalansa; namreč da se je
                  povečal kosmati družbeni pridelek in da se je povečala inflacija. Zelo me skrbi
                  podatek, da se je inflacija povišala letos oziroma da jo pričakujemo približno
                  20%, plus minus gor, procent dol. Tisti, ki dobro pozna ekonomijo ve, da je
                  dvoštevilčna inflacija že katastrofa za narodno gospodarstvo, posebno za
                  Slovenijo, ki lahko iz svojega spomina, ne tako preteklega, ve, kako razdiralna
                  zadeva je lahko to za neko narodno tkivo oziroma za gospodarsko tkivo. Vendar pa
                  ukrepi, posebno pa še, ko se približujemo neki Evropi, kjer vemo, kje je gornja
                  meja inflacije itd., da bi jo Slovenija morala trikrat, štirikrat znižati napram
                  tisti, ki jo imamo sedaj. S tega vidika gledam tudi rebalans proračuna, ki
                  predvideva za 3,1% realno povišanje. Zato menim, da je neodgovorno, kdorkoli bo
                  sprejemal tako povišanje, iz preprostega razloga, ker to deluje pro inflacijsko.
                  Ta rebalans deluje prav inflacijsko. In bom povedal zaradi česa: prvič, dovoljuje
                  to, ker mi že nekje 70% družbenega kosmatega družbenega pridelka porabimo za javno
                  in osebno porabo, kar je nedopustno. In če boste pregledali rebalans, boste točno
                  videli, zakaj je takšno povečanje v teh postavkah, pa boste videli, da je najvišje
                  povečanje plač in materialnih stroškov nekih državnih zadev, sredstva za obrambo,
                  za socialne transfere, za zavode, za investicije v državnih organih itd. Mislim,
                  da ne bi krivde samo na Vlado prevrgli v tem momentu, ker velik del krivde nosi
                  tudi ta Državni zbor s svojo, človek bi rekel, sisovsko mentaliteto, s katero se
                  ukvarjamo samo o politiki delitve, komu bomo dali itd.: izredno malo, če ne nič se
                  ukvarjamo s pridobivalno politiko, to se pravi z gospodarstvom itd. Mislim, da to
                  je nesprejemljivo. Na drugi strani boste pa videli: poleg tega povečanja - in zato
                  moram dati tudi gospodu Horvatu ali pa tudi Gospodarski zbornici prav - da je
                  edina stvar, ki se zmanjšuje v tem momentu, so transferji v gospodarstvo, kar pa
                  seveda vemo, kaj v tem pomenu to predstavlja. To se pravi, da mora ta Državni zbor
                  tudi pri tem, memorandumu za drugo leto itd., resno razmisliti, kako bo pristopil
                  predvsem k temu, da bo vodil protiinflacijsko politiko proračuna, da ne bomo
                  dosegli ponovne katastrofe gospodarstva.</p>
               <p>Druga zadeva, o kateri bi pa še rad spregovoril v tem momentu, je pa tudi očitek,
                  ki bo verjetno letel na ta rebalans s področja gospodarstva, predvsem pa na Vlado
                  - in menim, da je opravičljiv, to gre predvsem zaradi tega, ker Vlada po moji
                  oceni ni hotela ali pa ni mogla na dva segmenta vplivati, ki bi pa lahko vplivala
                  pri zmanjševanju inflacije in pa seveda pri povečanju tega proračuna. Gre predvsem
                  za to, na kar gospodarstvo že zelo dolgo časa opozarja, neprimerno cenovno
                  politiko, to pa sami vemo, kaj to predstavlja <stage>(to pomeni poviševanje cen na
                     katere država lahko vpliva, Vlada in na katere ne more, to so že pred menoj
                     nekateri govorniki govorili)</stage>. Druga stvar je pa gospodarstvo
                  pričakovalo, da bo v tem momentu predvsem prišlo do drastičnega zmanjšanja
                  stroškov dela <stage>(to vemo, kaj to predstavlja)</stage> in seveda s tem tudi
                  usposabljanje našega gospodarstva za konkurenco v tujini.</p>
               <p>To pomeni, če se še enkrat povrnem na prvotno misel: za mene pomeni ta rebalans
                  zelo proinflacijski sistem oziroma proinflacijsko dejanje, nad katerim se je treba
                  zamisliti; čeprav nekateri trdijo, da stvari so bile že porabljene itd. S tega
                  mesta ponovno apeliram na Državni zbor, ko bomo memorandumu itd. sprejemali za
                  leto 1995, da ne bomo tako sisovsko razpoloženi, ampak v smislu dobrega gospodarja
                  te države. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp37">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima gospod Pucko.</p>
            </sp>
            <sp xml:id="SDZ1-Izredna-20-1994-11-10.sp38">
               <speaker>CIRIL PUCKO:</speaker>
               <p>Hvala lepa, gospod predsedujoči. Spoštovane poslanke in poslanci! Vlada dnevno
                  poudarja, kako zelo hoče znižati javno porabo, v dejanskem življenju pa
                  neracionalno troši oziroma v tej smeri bolj malo naredi. Zato bi v tem njenem
                  hotenju po znižanju javne porabe skušal pomagati z naslednjim amandmajem, in
                  sicer, da bi letošnji proračun posloval brez primanjkljaja, za isti znesek pa bi
                  se pri računu financiranja povečala postavka presežka. To obrazlagam tudi s tem,
                  da po nekaterih predvidevanjih ljudi iz finančnega ministrstva tudi dejanska
                  realizacija ne bo takšna, kot jo predvideva rebalans proračuna in je možno tudi za
                  ta znesek znižati eventualni primanjkljaj v letošnjem proračunu.</p>
               <p>Imel bi pa tudi vprašanje kako je s tistim delom predlaganega rebalansa na
                  odhodkovni strani, kjer gre za nabavo avtomobilov. Zanima me, ali so vsi ti že
                  kupljeni in jih je potrebno samo dejansko, kot je gospod Feri Horvat povedal,
                  legalizirati. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp39">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Sisinger ima besedo.</p>
            </sp>
            <sp xml:id="SDZ1-Izredna-20-1994-11-10.sp40">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci! Amandma, ki sva ga vložila z
                  gospodom Černeličem, se nanaša na tisti del razprave, ki je že v tem parlamentu
                  tekel ob sprejemu proračuna za leto 1994, in ki se je nanašal že takrat na silno
                  problematiko in finančne težave, ki jih doživljajo v zadnjem, lahko rečem, ne
                  zadnjem letu, ampak v zadnjih treh, štirih letih gasilske organizacije, gasilske
                  zveze, občinske in gasilska društva v naši državi. Moram reči, da v letošnjem letu
                  smo priča v mnogih gasilskih organizacijah in občinskih zvezah, da so izbili dno
                  številni problemi, na katere smo s strani gasilske zveze, pa tudi tukaj v
                  parlamentu, opozarjali, kaj se bo zgodilo na naši tehnični opremljenosti, kaj se
                  bo zgodilo v naši mobilnosti - tako na vozilih, kot na tehnični opremi, kot tudi
                  na zaščitni opremi gasilskih vrst, ko nismo ničesar pokrenili od takrat, ko so
                  bili ukinjeni SIS materialne proizvodnje za področje požarnega varstva. Ko smo
                  pred 5 leti ukinili samoupravni interesni skupnosti, ki so imeli sistemski vir
                  financiranja gasilske dejavnosti, smo začeli prehajati v obdobje takoimenovanega
                  propadanja doseženega stanja v gasilskih vrstah. Danes nas opozarjajo številne
                  občinske gasilske zveze - prav v zadnjem mesecu dni sem dobil pisma izredno resne
                  narave, opozorila od mnogih gasilskih zvez in to lahko povem, gre za gasilske
                  zveze na področju Štajerske, gre za področje gasilskih zvez iz Slovenj Gradca in
                  Velenja, za mnoge druge, ki opozarjajo na stanje, v kakršnem so se znašle občinske
                  zveze in s tem tudi vsa gasilska društva. To je pa stanje, ki je neznosno in
                  nevzdržno, zato se kažejo - drage poslanke in poslanci - že v tem času številni
                  defekti v tem, da ima na stotine gasilskih društev, ki bi jih vam lahko prav tako
                  imenoval, polovično opremljena gasilska mobilna vozila ali pa ima ta vozila
                  izredno slabo gasilsko opremljena, zato je učinkovitost pri reševanju težjih
                  požarov, pri reševanju težjih katastrof in nesreč, toliko bolj očitna. In v
                  letošnjem letu so se že pokazali nekateri defekti, neučinkovitosti gasilskih vrst
                  pri težkih požarih, pri težkih povodnih in drugih nesrečah. Mislim, da temu nismo
                  posvetili dovolj pozornosti pri proračunu za letošnje leto, ko sva takrat z
                  gospodom Černeličem jasno opozarjala na minimalne kriterije, ki jih je izdelala -
                  ne Gasilska zveza Slovenija, ne občinske gasilske zveze, ampak minimalne kriterije
                  za financiranje gasilske dejavnosti, tehnične opremljenosti in reševanja, je
                  zadeva za to odgovorna. Republiška uprava za zaščito in reševanje, ki deluje
                  znotraj obrambnega ministrstva;  vendar, žal, tudi ta merila in kriteriji, ki so
                  bili najnižji v tem delu evropskih držav na prebivalca za sofinanciranje gasilske
                  dejavnosti, niso bili upoštevani. In takrat, se spomnite dobro, poslanke in
                  poslanci, sva z gospodom Černeličem predlagala pri proračunu sprejem posebnega
                  sklepa. Posebni sklep je bil, da zavezuje obrambno ministrstvo in da zavezuje
                  Republiško upravo za zaščito in reševanje, da se merila in kriteriji dostavijo
                  vsem občinskim izvršnim svetom in da se zagotovi potrebno sofinanciranje za to
                  dejavnost. Kaj se je zgodilo po tem času? Zgodilo se je to, da ta sklep Državnega
                  zbora še vedno ni realiziran na tem področju in je samo 50% realiziran. Že takrat
                  sem se vprašal, vprašam se kot poslanec Državnega zbora še enkrat tukaj ob tem
                  rebalansu, kako dolgo bomo še dovoljevali, poslanke in poslanci, da se sklepi
                  Državnega zbora ne uresničujejo in da jih lahko kdorkoli na kateremkoli področju
                  zadrži ali pa da se ne izvajajo tako, kot so bili v Državnem zboru sprejeti.</p>
               <p>Zato je danes to stanje v gasilskih vrstah takšno, da skušamo vsaj v tem novembru
                  mesecu razrešiti najbolj kritične primere v gasilskih vrstah s tem, da se del
                  sredstev, ki so še neprerazporejena pod postavko dopolnilna sredstva občinam v
                  Ministrstvu za finance, ki sofinancira to javno porabo, med katerimi bi dobila
                  tudi sredstva posamezne občinske organizacije, da se 250 milijonov iz tega zneska,
                  kar je tam, ki ga imate pred seboj, o proračunu ne bom govoril, še nerazporejenih
                  sredstev do 17 milijard 800 milijonov, če gre cca za 7 milijard, da se od teh
                  sredstev nameni 250 milijonov in da se prerazporedi v Republiško upravo za zaščito
                  in reševanje na postavko 76.46 - sofinanciranje društev in drugih organizacij, in
                  da se znesek od 167 milijonov 859 tisoč poveča na 426.859.000. Če bomo, poslanke
                  in poslanci, vsaj to storili. Za drugo leto se bomo morali tako ali tako, tako
                  finančno ministrstvo kot obrambno ministrstvo in Republiška uprava za področje
                  sofinanciranja gasilske dejavnosti tako ali tako drugače dogovoriti; tako kot je
                  to sedaj nikamor več ne pelje.</p>
               <p>Moram vam tudi povedati, da sem včeraj dobil podatke Gasilske zveze Slovenije, da
                  so nekatere <stage>(in moram reči mnoge gasilske zveze)</stage> dobile minimalna
                  sredstva iz javne porabe 17.800.000.000 v občinah, kjer se je reklo tudi za
                  gasilsko dejavnost gre. Dobili pa so tako malo, da pravzaprav ne morejo pomagati
                  nobenemu društvu. Lahko bi vam pokazal podatke, vendar ni časa za to, da bomo
                  sedaj o teh zadevah podrobno govorili. Moram povedati, da v mnogih občinah niso
                  namenili niti tega oziroma mogli nameniti, kolikor je bilo predvideno po teh
                  minimalnih kriterijih.</p>
               <p>Iskreno vas prosim, poslanke in poslanci, ne samo v svojem imenu, ampak v imenu
                  vseh gasilcev in gasilk Slovenije in vseh občinskih gasilskih društev in zvez v
                  tej smeri, da vendarle razumemo, da vsaj delno ublažimo to situacijo s temi 250
                  milijoni, ker če bomo ta denar namenili v Republiško upravo za zaščito in
                  reševanje kot postavko sofinanciranje v društvih, vedite in verjamem v to. Zaupam
                  tej upravi v tej smeri tako daleč, da bo ta sredstva čim jih bo dobila, v nekaj
                  dneh prenakazal v občinske gasilske zveze in društva; so nujno potrebna, da bodo
                  lahko registrirala svoja vozila in da bodo lahko opremila vsaj minimalno svoja
                  operativna vozila za gašenje in reševanje.</p>
               <p>Na koncu se sam sebe vprašam: kdo je, drage poslanke in poslanci, pač odgovoren za
                  to gasilsko organiziranost v Sloveniji? Ali ni odgovorna, po zakonu o gasilstvu,
                  ki smo ga sprejeli in o požarni varnosti, v prvi vrsti država, ki mora
                  sofinancirati to dejavnost? Kdo pa je za to državo? Kdo stoji za to državo? Vlada.
                  Vlada je tista, ki stoji za to zadevo, da mora nositi to odgovornost za to
                  financiranje te dejavnosti. In kdo je še odgovoren za to stanje? Tudi parlament,
                  ki sprejema odločitve, ki sprejema proračun in ki sprejema rebalans proračuna.
                  Zato vas prosim, razumimo vendarle. Že v naprej vem, da Vlada nasprotuje takšnemu
                  amandmaju, vendar moram reči, da moram potem oporekati tudi kakršnemukoli stališču
                  in obrazložitvi Vlade, ki pač ni izvršila sklepa parlamenta in druge strani, ki ne
                  želi ali noče razumeti težkih finančnih posledic, ki že tu sledijo, ker se stvari
                  po minimalnih kriterijih ne morejo v naši ljubi Sloveniji za to gasilsko dejavnost
                  nameniti.</p>
               <p>Prepričan sem, da poslanke in poslanci, tako kot ste z veliko večino takrat
                  glasovali za sklep, ki sva ga vlagala z gospodom Černeličem, da boste tudi podprli
                  - v interesu svojih gasilskih društev odkoder izhajate, v okviru svojih gasilskih
                  zvez - ta amandma in da bomo vsaj nekaj rekli. Gre skoraj za eno milijardo razlike
                  pri sredstvih, ki so bila minimalno po kriterijih planirana, do tega, kar bodo
                  sedaj dobili, da vsaj delno ublažimo nastalo situacijo. Kot sem že povedal, za
                  leto 1995 se bomo morali čisto drugače dogovoriti ob sprejemu proračuna, pa tudi
                  pri memorandumu začrtati drugačno pot razreševanja gasilskega sofinanciranja, kot
                  ga imamo vsa ta leta po ukinitvi SIS-ov materialne proizvodnje.</p>
               <p>Mislim, da če je kje bila prisotna miloščina pri sofinanciranju neke dejavnosti,
                  potem so gasilci bili prvi tisti, ki so bili najbolj težko oškodovani na tem
                  področju nerazumevanja pri sofinanciranju svoje dejavnosti. Hvala.</p>
            </sp>
            <sp xml:id="SDZ1-Izredna-20-1994-11-10.sp41">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima Tone Peršak.</p>
            </sp>
            <sp xml:id="SDZ1-Izredna-20-1994-11-10.sp42">
               <speaker>ANTON PERŠAK:</speaker>
               <p>Spoštovane poslanke, spoštovani poslanci! Ne bom razpravljal o tem, ali je bil
                  rebalans potreben ali ni bil potrebe, koliko je potreben in za koga vse je
                  potreben.</p>
               <p>Rad bi se navezal na uvodno razlago gospoda ministra, ki je utemeljeval rebalans
                  oziroma predlog rebalansa tudi s tem, da so bili po sprejemu proračuna sprejeti
                  nekateri zakoni, ki tudi v skladu z zakonom o proračunu sami po sebi zahtevajo
                  določeno ali prerazporeditev ali dodatna sredstva.</p>
               <p>Vsi veste, da zakon o proračunu govori o tem, da če se v času porabe oziroma
                  veljave tega proračuna zgodi, da Državni zbor z zakonom ustanovi kakšno novo
                  organizacijo, zavod ali kaj podobnega, ki je uporabnik proračunskih sredstev, da
                  se iz proračunske rezerve namenijo sredstva za delovanje take ustanove, zavoda ali
                  kaj podobnega. To je res in res je, da rebalans proračuna v določenih primerih to
                  predvideva, če odmislim sedaj druge spremembe, ne predvideva pa v vseh primerih.
                  Mislim, da gre za to, da so določena področja, ki jih taki zakoni pokrivajo, bolj
                  popularna, ali bolj boleča, zadevajo večje število volivcev, ali kaj podobnega,
                  druga področja so mogoče že v sami Vladi z resornimi ministri manj prodorna, manj
                  zahtevna in tega ne dosežejo, ali gre za manjše skupine volivcev - in potem Vlada
                  reče: saj tukaj ni tako nujno, glede na to, da tukaj ne gre za skupino, ki bi
                  pomenila lahko kakšen bistven vpliv na volilne rezultate tudi na volitvah, ki so
                  tik pred nami.</p>
               <p>Zakaj to govorim? Govorim, tako kot že večkrat, v prid področja kulture. V zvezi s
                  tem bi opozoril na dva amandmaja, ki sem ju vložil in bi ju rad v tej splošni
                  razpravi utemeljil. Sprejeli smo zakon o filmskem skladu in zadolžili, da ta sklad
                  začne delovati. Za delovanje te ustanove niso posebej namenjena sredstva, čeprav
                  samo dejstvo, da je bil ustanovljen in da že začenja delovati, zahteva določena
                  sredstva. Hkrati smo predvideli, koliko in v kakšnem obsegu naj bi ta dejavnost
                  tekla v Sloveniji, česar proračun, tako kot je bil sprejet v celoti, ne omogoča.
                  Zato je predlagan amandma, ki ga je skupaj z mano podpisalo še devet poslancev, ki
                  bi to saniral. To je eno vprašanje.</p>
               <p>Drugo vprašanje ni te narave, je pa precej politično kočljivo. Gre za studio.
                  Filmov ni mogoče delati, če ni filmskega studia. Filmski studio je, kot veste, v
                  zgradbi cerkve, ki je bila po drugi svetovni vojni nacionalizirana in ki jo cerkev
                  zahteva nazaj. Možno bi bilo, da bi se država pravdala <stage>(tudi v skladu z
                     zakonom o denacionalizaciji)</stage> in bi glede na to, da je ta prostor v
                  kulturni funkciji, oporekala to vrnitev, vendar mislim, da to ne bi bilo niti
                  pametno niti smiselno tudi glede na to - bom sedaj rekel malo pragmatično - da ta
                  prostor po oceni filmskih ustvarjalcev ni trajno primeren za ta namen, da bi bil
                  filmski studio. Mislim, da je prav, da se zadrege okoli cerkve Svetega Jožefa
                  nehajo, da se cerkev vrne tistemu prvotnemu namenu, za katerega je bila zgrajena,
                  da pa se najde ustrezen prostor oziroma ustrezna rešitev za nadaljevanje filmske
                  dejavnosti. In o tem govori ne sicer prvi, ampak drugi amandma, o katerem govorim.
                  In predlagam - ker v obeh primerih je predviden vir sredstev: v enem primeru
                  rezerva, tako kot že iz zakona izhaja, v drugem primeru pa vir sredstev, ki bi to
                  omogočal - zato bi prosil za premislek in podporo tema amandmajema. Hvala.</p>
            </sp>
            <sp xml:id="SDZ1-Izredna-20-1994-11-10.sp43">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. želi še kdo besedo? Gospod Moge, prosim.</p>
            </sp>
            <sp xml:id="SDZ1-Izredna-20-1994-11-10.sp44">
               <speaker>RUDI MOGE:</speaker>
               <p>Hvala lepa za besedo. Navezal bi se na predgovornika. V pripravi je zakon, ki bi
                  petim tolarjem dodal še kulturnega <stage>(s tem bi bila potem ta veriga
                     zaključena)</stage> in v tem zakonu je predvideno, da bi se od novih investicij
                  na področju kulture nekako obnavljali Prirodoslovni muzej Slovenije, Slovenski
                  etnografski muzej, SNG opera, Balet Ljubljana in tudi filmski studio, da bi se za
                  filmski studij zagotovilo nadomestne prostore in da bi cerkvi vrnili to Jožefovo
                  cerkev; je pa celotna investicija težka 240 milijonov. In če bi te reči tukaj
                  sprejeli, bi se dalo to po letih, kjer je to pač predvideno, ta problem potem
                  rešiti.</p>
               <p>Sam bom glasoval za Peršakov amandma, ker se mi zdi, da moramo na področju kulture
                  nekaj narediti. Ampak če ta reč ne bo uspela, bomo morali pa z omenjenim zakonom,
                  ki sem ga prej omenil, dolgoročno to zadevo rešiti.</p>
            </sp>
            <sp xml:id="SDZ1-Izredna-20-1994-11-10.sp45">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Frim.</p>
            </sp>
            <sp xml:id="SDZ1-Izredna-20-1994-11-10.sp46">
               <speaker>STANE FRIM:</speaker>
               <p>Hvala. Spoštovani! Imam vprašanje za predstavnika Ministrstva za kulturo. Namreč,
                  glede spomenikov, kjer bi šlo za vprašanje naravne in kulturne dediščine, je bila
                  planirana postavka v višini 280 milijonov, poraba je pa zelo nizka, komaj nekje
                  1/3 te vsote do skoraj začetka desetega meseca In me zanima, zakaj niso bili ti
                  projekti sfinancirani?</p>
               <p>Prav tako bi vprašal predstavnika Ministrstva za šolstvo in šport: namreč pri
                  postavki računalniško opismenjevanje, je po planu predviden dodaten denar v višini
                  79 milijonov, vendar poraba je bila komaj 38 milijonov, planska postavka pa znaša
                  kar 385 milijonov. Prav tako je zanimivo povečanje pri Ministrstvu za šolstvo in
                  šport: namreč plače v izvajalskih organizacijah se povečajo približno z indeksom
                  oziroma 5,8%, kar pa je v primerjavi z zvišanjem pri sociali in zdravstvu zelo
                  visok indeks. Prosim za te odgovore. Hvala.</p>
            </sp>
            <sp xml:id="SDZ1-Izredna-20-1994-11-10.sp47">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Lukačeva.</p>
            </sp>
            <sp xml:id="SDZ1-Izredna-20-1994-11-10.sp48">
               <speaker>METKA KARNER-LUKAČ:</speaker>
               <p>Spoštovane gospe in gospodje! Eno oziroma dve vprašanji Vladi - če bodo gospodje
                  želeli odgovoriti. Nekateri poslanci sprašujejo sami sebe, zakaj se to in to
                  dogaja, zakaj se to ali drugo ne izvaja in jasno, da potem odgovorov od Vlade ne
                  dobijo. Zakaj bi pa Vlada odgovarjala na taka vprašanja. Jaz bom pa vprašala
                  konkretno, da boste vsaj eno postavko utemeljili. Zanima me tukaj pod <q>"vladne
                  službe"</q>. To je servis skupnih služb, in sicer je stran 33 imate postavko <q>"nakupi
                  prevoznih sredstev za potrebe državnih organov"</q> - sprejet proračun 100 mio, poraba
                  do 26. 9. 1994 38 mio, predlog rebalansa 336 mio. Zanima me, zakaj je to nastalo,
                  kako opravičujete oziroma utemeljujete to povečanje. Zanima me, ali želite
                  obnoviti urejen vozni park, ali morda želite nadomestiti slabše avtomobile z
                  boljšimi, ali pa morda želite dati uporabnikom, ki so sedaj upravičeni do teh
                  vozil, na razpolago še rezervno vozilo.</p>
               <p>Zanima me tudi naslednja postavka in sicer gre tudi za nakup službenih avtomobilov
                  pri Ustavnem sodišču. Zakaj se ta postavka povečuje s 3 mio 800 tisoč, na 14 mio
                  800 tisoč? Koliko službenih vozil potrebuje Ustavno sodišče in ali ni morda možno,
                  da se Ustavno sodišče - mislim, da opravlja te usluge morda servis skupnih služb
                  ali pa kako drugače in ali je to racionalna rešitev?</p>
               <p>Zanima me tudi postavka <q>"nakup poslovnih prostorov za potrebe državnih organov"</q>,
                  ki se s 138 mio povečuje na 533 mio.</p>
               <p>Nadalje tudi postavka <q>"investicijsko vzdrževanje zgradb in poslovnih prostorov"</q> s
                  393 mio <stage>(kar je bilo sprejeto in v 9 mesecih je porabljeno 81 mio)</stage>
                  se povečuje se na 414 mio. Takih vprašanj bi bilo še najmanj 100, pa bom
                  zadovoljna, če mi boste vsaj na ta, ki so tako evidentna, odgovorili.</p>
            </sp>
            <sp xml:id="SDZ1-Izredna-20-1994-11-10.sp49">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Sprašujem predstavnika Vlade, ministrstva. Postavljenih je bilo nekaj
                  vprašanj. Prosim, izvolite.</p>
            </sp>
            <sp xml:id="SDZ1-Izredna-20-1994-11-10.sp50">
               <speaker>ANDREJ ENGELMAN:</speaker>
               <p>Se opravičujem. Želel sem počakati, da gre v razpravo, da se nabere več vprašanj,
                  pa da bi potem kot celoto odgovarjali. Nekaj pojasnil glede na določena vprašanja,
                  ki so bila podana. Morda bi precej teh vprašanj lahko razrešili, če bi obravnavali
                  memorandum po odborih, ampak na žalost smo imeli v tem dobrem mesecu en odbor s
                  tremi poslanci. Zaradi tega je verjetno toliko več vprašanj in zato mogoče
                  odgovori na nekatera vprašanja ne bodo preveč zadovoljivi, kajti dobivamo jih šele
                  sedajle.</p>
               <p>Prva zadeva, ki bi jo rad povedal, je sledeča: v predlogu rebalansa imate porabo
                  do 26.9.; skupna poraba do takrat je bila 252 milijard tolarjev. Do včerajšnjega
                  dne je bila skupna poraba že 312 milijard tolarjev. Tako da slika, predvsem na teh
                  ministrstvih, tako bi rekel: kmetijstvo, Ministrstvo za gospodarske dejavnosti in
                  Ministrstvo za ekonomske odnose in razvoj, je bistveno že drugačna. Dejstvo je, da
                  je celoletna poraba pri nekaterih ministrstvih, kot je Ministrstvo za delo, kjer
                  se pretežni del porabe veže na osebne prejemke, relativno  izredno enakomerna
                  preko celega leta, da pa pri teh ministrstvih, tudi Ministrstvo za promet in
                  zveze, kjer so dela vezana na gradbeno sezono, kjer so dela vezana na javne
                  razpise - ta dinamika je nekoliko drugačna; nanjo vpliva relativno pozen sprejem
                  proračuna in je zaradi tega tudi - ker je tudi z nekaterih drugih vidikov, tudi
                  monetarnih, to relativno neustrezno -  poraba v zadnjih mesecih višja.</p>
               <p>Tovrstne probleme bomo poskušali razrešiti z novim zakonom o proračunskih načelih,
                  kjer bomo uporabili določene rešitve, ki jih poznajo v drugih državah s sistemom
                  pred obremenitev proračuna, kar bi tem ministrstvom tudi omogočilo, da gredo v
                  hitrejše sklepanje pogodb <stage>(seveda po določenih pravilih)</stage>, kar bo
                  deloma tudi potem omogočilo enakomernejšo uporabo proračunskih sredstev preko
                  celega leta. To bo imelo po naši oceni velik efekt na več sfer.</p>
               <p>Padlo je vprašanje, zakaj tako povečanje odhodkov oziroma, da si je Vlada
                  relativno svobodno roko vzela. Iz pregleda, ki ste ga dobili v tej tabeli, je
                  vidno, da je od skupnega povečanja, približno 12,7 milijard tolarjev predvideno
                  nekaj, kar ni čisto zakonsko, kot posledica zakona, vsega skupaj 2,7 milijard
                  tolarjev. 10 milijard tolarjev pa v taki ali drugačni zvezi praktično lahko
                  predpišemo z zakonom. To je glede na skupen obseg proračuna manj kot 1%, kar se mi
                  zdi da je res tudi popolnoma v evropskih normah, kaj se v teku enega leta lahko
                  predvidi, kaj ne in mislim, da iz tega ne bi bilo treba posebnih težav.</p>
               <p>Gospod Jug je precej odprl vprašanj glede inflacije. Zelo veliko tega, kar je on
                  odpiral, je tudi tema, bom jaz rekel, ali pa centralna tema proračunskega
                  memoranduma za leto 1995. Vlada tam predlaga določene rešitve, ki bi pripeljale do
                  tega, da bi bistveno lahko znižali inflacijo. Zato Vlada tudi meni, da je potrebno
                  postoriti določene spremembe, ne samo spremembe, ki so v njeni pristojnosti, ampak
                  tudi spremembe, ki so pristojnost tega Državnega zbora, da se pač doseže konsenz o
                  določenih stvareh. Vlada je že v memorandumu za letošnje leto, pa potem ob samem
                  proračunu povedala, da bo šla v določeno odpravljanje cenovnih disparitet. In ob
                  predstavitvi memoranduma je bilo to tudi povedano, da je bilo to v določeni meri v
                  letošnjem letu postorjeno in da ravno ta delna odprava posameznih diskvalitet, ki
                  so se nabrala tekom let, omogoča, da bi se v naslednjem letu inflacija bistveno
                  znižala. To je bil eden izmed pogojev, da se pač določeni sektorji uredijo.</p>
               <p>Glede zmanjšanja primanjkljaja, kar je rekel gospod Pucko, je v bistvu res. Torej,
                  tudi s sprejemom tega rebalansa, zgodba s proračunom še ni zaključena, proračun se
                  pač izvaja do konca letošnjega leta. Glede na trende se lahko zgodi, da bodo
                  prihodki nekoliko večji glede na porabo Vlade. Tudi dela se na tem, da če
                  posamezna poraba ni nujno potrebna, da se zmanjša, tako da mi upamo, da bi se
                  eventualno - samo ne vemo kako se bo končalo z amandmaji tu - letos zgodilo to, da
                  bi se v teku samega izvajanja proračuna poskušalo še znižati ta primanjkljaj. Je
                  pa v tem trenutku praktično nemogoče povedati, kje in kako, ker je to pač stvar
                  tega izvajanja. Za proračun pa, posebej v takih razmerah, je tudi še leto, mesec
                  in pol bistveno, ali pa dva meseca relativno dolgo obdobje.</p>
               <p>Gospod Moge je omenil nekaj, kar meni sploh ni všeč; tudi osebno bom rekel ne.
                  Omenil je še en tolar, še kulturni tolar. Kot da jih nimamo dovolj. Pozabil je
                  omeniti še raziskovalni tolar. Mislim, da potrebujemo res samo še ta dva, potem pa
                  jaz že več ne vem, kako bomo sestavili proračun, ker bomo imeli praktično že vse
                  zacementirano. In zdaj, ne vem, bomo res prišli do tistega, kar konec koncev Vlada
                  tudi opozarja ob letošnjem memorandumu, ali bomo spravili javno porabo v sfero,
                  kjer je polno neobvladljivosti, ogromno deficita, ogromno zadolževanja, ali bomo
                  pa enostavno tiste zadeve, ki niso pokrite z zakonom, enostavno črtali, ali bomo
                  pa prišli v tretjo možnost, ki je pa še najslabša, bom rekel, da zakona enostavno
                  ne bomo spoštovali. Pred dvema letoma je mislim da bilo res, da je bil s cestnim
                  tolarjem prebit led teh posebnih tolarjev, potem smo hitro dobili še nekaj in če
                  jih bomo zdaj še nekaj dobili, potem bomo prišli hitro v tisti sistem, ki smo ga,
                  hvala Bogu bom rekel, leta 1990 ukinili, ampak zdaj ga pa preko razno raznih
                  tolarjev pri drugih vratih, na žalost, vračamo nazaj; z vsemi tistimi slabimi
                  lastnostmi.</p>
               <p>Glede konkretnih vprašanj gospe Lukačeve, bi jaz počakal, da pride predstavnik
                  vladnih služb, kjer bi bolj podrobno obrazložil, zakaj posamezno spremembe. Jaz bi
                  lahko samo podal, na dve stvari opozoril, ki sta sicer deloma že navedeni v sami
                  obrazložitvi predloga rebalansa. Prva stvar je službeno vozilo Ustavnega sodišča:
                  po naših podatkih, kar je tudi napisano v obrazložitvi memoranduma, gre za eno
                  vozilo za predsednika Ustavnega sodišča. Tu bi moral povedati, da se Vlada - tako
                  kot v predlog Državnega zbora - ne vtika v predlog Ustavnega sodišča kot
                  samostojne veje oblasti in enostavno, bi rekel, zahtevek avtomatično prenese v
                  proračun.</p>
               <p>Pri povečanju določenih sredstev, ki so predvidena za Servis skupin služb Vlade in
                  pa tudi za Center Vlade za informatiko, imate tudi v obrazložitvi na koncu posebej
                  poudarjen ta problem, kjer je tudi izdelana posebna tabela. Mislim, da prenašamo
                  na Servis skupnih služb nekaj čez 500 milijonov tolarjev porabe iz drugih sredstev
                  in na Center Vlade približno 150 milijonov tolarjev. Razlog je relativno zelo
                  preprost, ker smo še v fazi relativno nestabilne proračunske zakonodaje, ker smo
                  še v fazi, da tovrstne zadeve deloma, centraliziramo zaradi tega, da bi bila bolj
                  racionalna poraba in predvsem, da bi bila bolj pregledna poraba, da bi bilo to
                  bolj pod ingerenco tudi Vlade; zaradi tega, da ne bi prišlo do tega, da si vsak
                  ustvarja po svojih sredstvih za dejavnosti neki boljši standard, kot ga imajo
                  druga ministrstva. Žali Bog je do neke mere prišlo do tega, ko se je koncepiral
                  proračun za leto 1994, da so bila določena sredstva, ki so jih ministrstva želela
                  nameniti za te programe, ne ustrezno prenesena na te organe Vlade. Gre v bistvu
                  zaradi tega za prenos, ne gre za povečevanje teh sredstev; zaradi tega je tudi
                  posebna tabela podana ob koncih, kjer se jasno ve, da ne gre za povečevanje
                  proračuna, ampak v bistvu samo za prenose med posameznimi postavkami.</p>
               <p>Toliko bom rekel glede vprašanj, ki so bila tu deloma do zdaj sprožena. Hvala
                  lepa.</p>
            </sp>
            <sp xml:id="SDZ1-Izredna-20-1994-11-10.sp51">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Moge.</p>
            </sp>
            <sp xml:id="SDZ1-Izredna-20-1994-11-10.sp52">
               <speaker>RUDI MOGE:</speaker>
               <p>Kot ste slišali je predstavnik Ministrstva za finance zdaj omenil še uvajanje
                  naslednjega tolarja. Jaz bi nekako rekel, da so finance prav tista ustanova, ki
                  nima prav nobenega posluha, da bi s spremljajočo zakonodajo uredila področje
                  državnega proračuna. Še vedno delamo na nekaterih področjih po svobodni menjavi
                  dela, ki je bilo že ne vem kdaj sprejeto in ravno ti tolarji so naredili to, da se
                  ob sprejemanju proračuna ne pojavlja več nad 500 ali 600 amandmajev za posamezno
                  področje, ampak je finančna politika države planirana za nekaj let. Poglejte, kot
                  tipičen primer tega, da zakonodaja na področju financ ni urejena kot bi morala
                  biti, je tole. Mi vsi smo v Poročevalcu zdajle dobili proračunski memorandum.
                  Proračunski memorandum je usklajen in narejen: okrog 500 milijard <stage>(govorim
                     okrogle številke)</stage> za proračun, okrog 110 milijard za financiranje
                  občin. Ampak, ta memorandum je narejen na podlagi tega, da ne upošteva <stage>(in
                     samo ministrstvo, ki je to predlagalo, piše o tem)</stage>, še novega zakona,
                  ki bo urejalo financiranje občin. In ta nov zakon bo šele tisti, ki bo dal prave
                  smernice, kako se lotiti tega proračunskega memoranduma. Mi smo v mesecu volitev,
                   področja financiranja občin pa zakonsko sploh nimamo urejeno. Tako da zdaj lahko
                  župani nekaj obljubljajo, kako bo pa ta reč tekla, se bomo pa pogovarjali v mesecu
                  decembru.</p>
               <p>Še nekaj bi rekel. Poglejte, če smo se poslanci odločili na ta način <stage>(in
                     jaz mislim, da to ni tisti način pred letom 1990)</stage>, da smo uvedli tolar
                  za ceste, da smo uvedli tolar za vojsko, da smo uvedli tolar za šolstvo, da zdaj
                  Vlada pripravlja znanstveno-raziskovalni tolar, da smo uvedli tolar za zdravstvo,
                  bi bila pa prava kulturna sramota za ta zbor in za Slovenijo, če se ne bi
                  dolgoročno lotili - ne mislim v tem letu ali naslednjem, ampak od leta 1996 naprej
                  - da bi se potem pogovorili tudi o nekem kulturnem tolarju.</p>
               <p>Pa še o amandmaju, ki sem ga tudi sam vložil. Gre za 50 milijonov  zaradi
                  imenitnih uspehov naših športnikov na olimpijskih igrah, kjerkoli so bili in so
                  nas vse presenetili in prosim vas, da bi ta amandma s tisto njegovo razlago, z
                  obrazložitvijo tudi sprejeli.</p>
            </sp>
            <sp xml:id="SDZ1-Izredna-20-1994-11-10.sp53">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Šešerko.</p>
            </sp>
            <sp xml:id="SDZ1-Izredna-20-1994-11-10.sp54">
               <speaker>DR. LEO ŠEŠERKO:</speaker>
               <p>Spoštovani! Gospod Engelman je med drugim omenil avtomobil za predsednika
                  Ustavnega sodišča in je rekel, da se Vlada v to ne bo vtikala. Mislim, da je to
                  stališče Vlade korektno in pravilno in mislim, da bi bilo prav, da se tudi Državni
                  zbor v to postavko ne vtika; ne glede na to, da si lahko kdo misli, da je 140
                  tisoč mark zelo veliko za en avto. Jaz mislim, da je potrebno, da Državni zbor
                  ohrani svoje dostojanstvo in spoštuje ustavno razdelitev oblasti in pusti, da si
                  Ustavno sodišče samo določa svoj proračun. Zato bi jaz bil proti kakršnemukoli
                  amandmaju, če bi ga eventualno kdo vložil, upam pa, da ga ni. Dejstvo pa je, da je
                  Ustavno sodišče razveljavilo zakon o poslancih v točki, ki je govorilo o
                  upokojevanju poslancev, in sicer z obrazložitvijo, da ta točka v zakonu o
                  poslancih ni bila primerljiva z rešitvami, ki jih poznajo druge zakonodaje. Ob tem
                  lahko rečem, da poznam kar nekaj poslancev ta trenutek, ki se ne morejo več vrniti
                  na svoje delo na mesta nazaj, s katerih so prišli, za katera so delali praktično
                  vse življenje zato, da so si ustvarili neko profesionalno kariero. In zato mislim,
                  da bo potrebna neka rešitev v zboru glede tega, ki bo primerljiva z rešitvami v
                  drugih državah oziroma parlamentarnih sistemih. Vendar sem proti temu, da bi
                  Državni zbor kakorkoli izvajal proti ukrepe v istem smislu, kot je to storilo
                  Ustavno sodišče. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp55">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Državni sekretar gospod Engelman. Izvolite gospod.</p>
            </sp>
            <sp xml:id="SDZ1-Izredna-20-1994-11-10.sp56">
               <speaker>ANDREJ ENGELMAN:</speaker>
               <p>Ker je letelo direktno na Ministrstvo za finance, bom odgovoril gospodu Mogetu s
                  sledečim: dovolj bi bilo, zakaj določene zakonodaje ni, če pogledamo, kdaj je
                  Državni zbor sprejel posamezne zakone, ki vplivajo na financiranje občin. Na
                  primer, vemo, kaj se je letos že vse dogajalo, bom rekel, kakšno predvideno
                  število občin smo letos že imeli, kakšnega imamo danes. Poglejmo na primer tudi
                  zakon o upravi, kdaj je bil, ki je bil v bistvu šele tista podlaga, končno tudi za
                  to zadevo. Glede tolarjev, ostanem še vedno pri tem in bi opozoril še na določeno
                  zadevo. Vlada je ob proračunskem memorandumu povedala, da bo treba pogledati tudi
                  že obstoječe zakone. Zato jih je tudi navedla. Samo toliko. Glede avtomobila pa
                  imate v tem pregledu že amandma; na to postavko je že vložen amandma za znižanje
                  za pet milijonov tolarjev.</p>
            </sp>
            <sp xml:id="SDZ1-Izredna-20-1994-11-10.sp57">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> S tem splošno razpravo
                  zaključujem in preden preidemo na drugo obravnavo, v kateri odločamo in glasujemo,
                  ugotovimo sklepčnost! <stage>(44 prisotnih.)</stage> Sedaj bomo izkoristili 10
                  minutni odmor, da se zberejo še ostali in tudi zato, da razdelimo pregled
                  amandmajev k predlogu rebalansa. Ta čas bomo razdelili rebalans in prosim - vem,
                  da so nekateri že okrepili svoja telesa - kljub vsemu čez 10 minut nadaljujemo. Ni
                  sedaj čas za kosilo. Čez 10 minut nadaljujemo.</p>
            </sp>
            <stage type="time">(Seja je bila prekinjena ob 11.25 uri in se je nadaljevala ob 12.00
               uri.)</stage>
            <sp xml:id="SDZ1-Izredna-20-1994-11-10.sp58">
               <speaker>PODPREDSEDNIK MIROSLAV MOZETIČ:</speaker>
               <p>Ugotavljamo prisotnost v dvorani. <stage>(46 navzočih.)</stage> Na klop ste
                  prejeli pregled amandmajev k predlogu rebalansa proračuna Republike Slovenije za
                  leto 1994. Po tem so bili vloženi še dodatni amandmaji, in sicer je en amandma k
                  točki 25 - torej nova točka 25 - Ministrstvo za okolje in prostor, ki ga vlaga
                  prvopodpisani gospod Šešerko. Potem je k točki 33 amandma na amandma, ki ga vlaga
                  gospod Moge in k točki 35 - Ministrstvo za kulturo, dodatni amandma, ki ga vlagata
                  gospod Pucko in gospa Pozsonec.</p>
               <p>Predlagam, da ta čas, ki ga imamo na razpolago do opoldanskega odmora, odpremo
                  razpravo o teh amandmajih, o vseh amandmajih; o posameznih amandmajih bi pa
                  odločali šele po opoldanskem odmoru, v popoldanskem delu našega zasedanja, ko bomo
                  zaključili razpravo.</p>
               <p>In predlagal bi še eno stvar, če ne boste ugovarjali - da bi vlaganje amandmajev
                  omejili do 12.30 ure, to je do začetka opoldanskega odmora in da ne bi bilo več
                  možno vlagati amandmajev v popoldanskem delu razprave.</p>
               <p>Sprašujem zbor oziroma dajem na glasovanje predlog, da je možno amandmaje k
                  rebalansu vlagati samo do 12.30 ure. Želi kdo o tem predlogu sklepa razpravljati?
                     <stage>(Nihče.)</stage> In dajem ta predlog sklepa na glasovanje. Ugotovimo
                  sklepčnost! <stage>(61 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandmaje možno vlagati samo do 12.30 ure.</p>
               <p>Sedaj pa ta preostali čas do odmora odpiram razpravo na amandmaje, ki so bili
                  vloženi k predlogu rebalansa in jih imamo v pregledu in te dodatne amandmaje, ki
                  so bili vloženi. Kdo želi razpravljati? Gospod Kopač.</p>
            </sp>
            <sp xml:id="SDZ1-Izredna-20-1994-11-10.sp59">
               <speaker>JANEZ KOPAČ:</speaker>
               <p>Hvala lepa. Vesel sem, da je bil sprejet ta sklep. Mislim sem ga pa predhodno
                  predlagati, pa sem vam hvaležen, da ste to storili že vi, predsedujoči, kajti
                  menim, da je potrebno uvesti nek red v razpravo o tem rebalansu. Vloženih je bilo
                  namreč sedaj, sicer se še vlagajo, okrog 25 amandmajev in vsi skupaj predstavljajo
                  povečanje že za več kot milijardo.</p>
            </sp>
            <sp xml:id="SDZ1-Izredna-20-1994-11-10.sp60">
               <speaker>PODPREDSEDNIK MIROSLAV MOZETIČ:</speaker>
               <p>Gospod Kopač, jaz ne vem, če v dvorani slišijo. Jaz ne slišim nič. Ali mikrofon
                  malo dvignete ali je pa z ozvočenjem kaj narobe?</p>
            </sp>
            <sp xml:id="SDZ1-Izredna-20-1994-11-10.sp61">
               <speaker>JANEZ KOPAČ:</speaker>
               <p>Skratka, želim povedati, da je bilo vloženih že več kot 25 amandmajev, da vsi ti
                  amandmaji povečujejo proračunska sredstva v letošnjem letu za sedaj že več kot
                  milijardo in pol, seveda na račun primanjkljaja. Moje osebno mnenje je, da je
                  vrsta amandmajev sicer obarvanih času primerno, torej gre za čas pred lokalnimi
                  volitvami in da je vrsta amandmajev tudi takih, ki sredstva namenjajo za neke
                  namene, ki so definitivno neuresničljivi v letošnjem letu in bi zato bilo
                  nesmiselno o njih sploh razpravljati, kaj šele glasovati; čeprav se seveda temu,
                  če ni umika amandmaja, ni moč izogniti. Zato predlagam, da bi vseeno pred tem
                  imeli opredelitev do teh amandmajev v skladu s proceduro. In če mi dovolite, da
                  izkoristim to govornico, sklicujem Odbor za finance in kreditno-monetarno politiko
                  za 13. uro, da se opredelimo do teh amandmajev.</p>
               <p>Skratka predlagam sklic Odbora za finance, kajti menim, da bi se matični odbor
                  moral opredeliti do teh amandmajev. Moj predlog je, da se dobimo ob 13. uri. Če pa
                  bo gospod Hvalica kot član odbora še naprej odločno protestiral, potem predlagam,
                  da prekinete sejo zbora in nam to omogočite. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp62">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pucko.</p>
            </sp>
            <sp xml:id="SDZ1-Izredna-20-1994-11-10.sp63">
               <speaker>CIRIL PUCKO:</speaker>
               <p>Hvala lepa gospod predsedujoči! To, kar je povedal gospod Kopač, ne drži. Vsaj en
                  amandma je tak, ki gre popolnoma v nasprotno smer, se pravi v to, da letošnji
                  proračun ne bi imel primanjkljaja. Samo to sem hotel dodati, da ne bi novinarji
                  dobili vtis, da vsi amandmaji izključno povečujejo proračun. To ne drži.
                  Hvala.</p>
            </sp>
            <sp xml:id="SDZ1-Izredna-20-1994-11-10.sp64">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Hvalica. Gospod Kopač ima repliko.</p>
            </sp>
            <sp xml:id="SDZ1-Izredna-20-1994-11-10.sp65">
               <speaker>JANEZ KOPAČ:</speaker>
               <p>Hvala lepa. Ne bi rad, da se sedaj začne tukaj licitiranje v dobrem imenu pred
                  novinarji, ampak želel bi poudariti samo to: amandma gospoda Pucka je
                  neuresničljiv. Ima sicer dobre namene, vendar je pa tehnično neizvedljiv oziroma
                  tehnično je pomanjkljivo napisan. On je predlagal ukinitev primanjkljaja, ni pa
                  povedal kje, katere postavke se zmanjšajo. Zato, torej knjigovodsko in v življenju
                  in v praksi je njegov amandma neizvedljiv. To je popolnoma enako, kot če bi
                  predlagal amandma, da se ukine proračun ali pa da se mu da 100 milijard tolarjev,
                  na primer, suficita. Ne vem, zakaj ni predlagal tega, če je že predlagal ukinitev
                  primanjkljaja. To je neizvedljivo. Taki amandmaji seveda sploh, mislim, da se jih
                  sploh ne da dati na glasovanje. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp66">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pucko ima repliko.</p>
            </sp>
            <sp xml:id="SDZ1-Izredna-20-1994-11-10.sp67">
               <speaker>CIRIL PUCKO:</speaker>
               <p>Hvala lepa. Vlada zelo dobro ve, da s tem, če se proračun oziroma če primanjkljaja
                  ni, odpade tudi zadolževanje v tujini. In to je več kot jasno. S tem se avtomatsko
                  ni potrebno v taki višini zadolževati, če se je sploh potrebno zadolževati v
                  tujini. To je bistvo vsega.</p>
            </sp>
            <sp xml:id="SDZ1-Izredna-20-1994-11-10.sp68">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Hvalica.</p>
            </sp>
            <sp xml:id="SDZ1-Izredna-20-1994-11-10.sp69">
               <speaker>IVO HVALICA:</speaker>
               <p>Hvala lepa. Spoštovani! V zadnjem času je disciplina v Državnem zboru rapidno
                  padla. Sprašujem predsednika Državnega zbora, kdaj bomo začeli spoštovati sklepe,
                  da prvi in drugi ponedeljek v mesecu in med odmorom ni sej delovnih teles. Prosim
                  za odgovor. Hvala.</p>
            </sp>
            <sp xml:id="SDZ1-Izredna-20-1994-11-10.sp70">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Jagodnik, ima besedo. Samo, gospod predsednik bi želel
                  odgovoriti. Ja, prosim.</p>
            </sp>
            <sp xml:id="SDZ1-Izredna-20-1994-11-10.sp71">
               <speaker>JOŽEF ŠKOLČ:</speaker>
               <p>Hvala lepa. Rekel bi samo to rad, da sam ne sklicujem nobenih sestankov, niti ne
                  med odmori, ne, če je mogoče, na ponedeljek. Vse drugo velja kot priporočilo
                  predsednikom delovnih teles. Disciplina pa seveda ni odvisna od tega, ampak tudi
                  od, bom rekel, obnašanja vseh poslank in poslancev v Državnem zboru.</p>
               <p>Če sem bil izzvan, bi predvsem prosil, da tista opravičila, katera moram po
                  nesrečnem naključju kar naprej podpisovati, da jih recimo od danes naprej dajete v
                  skladu s poslovnikom; se pravi, da so argumenti za opravičilo tisti, ki jih
                  zahteva poslovnik. In če je to sprejeto, potem ne bo problemov ne s sklepčnostjo
                  in ne z delovnimi telesi. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp72">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Hvalica.</p>
            </sp>
            <sp xml:id="SDZ1-Izredna-20-1994-11-10.sp73">
               <speaker>IVO HVALICA:</speaker>
               <p>Gospod predsednik! Ali to pomeni, da je bil sklep Državnega zbora še za časa
                  predsednikovanja gospoda Rigelnika razveljavljen? Jaz za to ne vem. To ni bilo
                  priporočilo, pač pa je bil sklep. In s tem pojasnilom ne morem biti zadovoljen. Če
                  je pa bil razveljavil slučajno, mi povejte, kdo, kdaj in kako ga je razveljavil.
                  Hvala.</p>
            </sp>
            <sp xml:id="SDZ1-Izredna-20-1994-11-10.sp74">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Samo toliko bi povedal. Po poslovniku, če je potreba, se delovno telo
                  lahko skliče med zborom, ker je potrebno zavzeti določena stališča. To je skladno
                  s poslovnikom. Sedaj, namesto, da bi razpravljali o amandmajih, razpravljamo o
                  proceduri, ampak čas teče. Prej je imel gospod Jagodnik besedo... OK. Se pravi, k
                  razpravi. Gospod Jagodnik.</p>
            </sp>
            <sp xml:id="SDZ1-Izredna-20-1994-11-10.sp75">
               <speaker>JOŽE JAGODNIK:</speaker>
               <p>Gospod podpredsednik, kolegice in kolegi! Strinjam se z gospodom Hvalicom, da
                  disciplina zares pada, med drugim tudi zaradi vpitja iz klopi, zaradi katerega se
                  je preusmerila pozornost podpredsednika na gospoda Hvalico in sem moral čakati
                  sedaj, da sem dobil besedo. Nič hudega.</p>
               <p>Rad bi samo povedal tole, da z mojim amandmajem, o tem želim govoriti, ne
                  povečujem obsega proračuna in z amandmajem, ki sem ga podpisal skupaj z desetimi
                  kolegi, poslanci in poslankami, tudi ne mešam štrene v kakršnemkoli predvolilnem
                  golažu. - Namreč, ta dva očitka sta bila prej s strani gospoda Predsednika, Odbora
                  za finance tukaj servirana. - Moj amandma, ki se nanaša na Koroški most, katerega
                  problematiko seveda vsi mi že zelo dobro poznamo, gre samo v tej smeri, da se
                  zadržijo tista sredstva, ki so bila v proračunu in že odobrena in tudi objavljena
                  v Uradnem listu RS št. 26 in tako naprej. Torej, skratka, ne bom vas razveseljeval
                  z novimi dejstvi okoli te mariborske prometne zagate, vendarle pa vas prosim, da
                  poskušate še enkrat, tako kot ste to že ob proračunu, razumeti, da so ta sredstva
                  potrebna, in da ne gre zato, da bi jih ne porabili, temveč, da jih bo možno
                  uporabiti do konca leta. Sicer pa je Ministrstvu za promet in zveze problematika
                  kristalno jasna in razumljiva. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp76">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Eržen.</p>
            </sp>
            <sp xml:id="SDZ1-Izredna-20-1994-11-10.sp77">
               <speaker>BRANE ERŽEN:</speaker>
               <p>Spoštovani! Najprej bi rekel, da nisem užaljen, ker sem moral čakati na vrsto.
                  Hotel sem že prej replicirati gospodu Kopaču. To naj bo dobronamerna replika.
                  Namreč, tudi sam sem vložil amandma, ki se nanaša na to, da bi razvoju
                  terapevtskih skupin na področju zasvojenosti, jim namenili nekaj več sredstev. S
                  tem amandmajem konkretno ne povečujem prora-</p>
               <p>čunske vreče. Je absolutno izvedljiv in če bo gospod Kopač mož beseda, kar mislim,
                  da je, ali pa vsaj upam, da je, potem mislim, da bo moj amandma na odboru podprl.
                  Hvala lepa.</p>
            </sp>
            <sp xml:id="SDZ1-Izredna-20-1994-11-10.sp78">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Razpravljamo o amandmajih, o vseh, ki so vloženi.
                  Če ni več razpravljalcev, bom ... Gospod Lap.</p>
            </sp>
            <sp xml:id="SDZ1-Izredna-20-1994-11-10.sp79">
               <speaker>SAŠO LAP:</speaker>
               <p>Hvala za besedo. Samo dva stavka bom povedal in potem v nadaljevanju podobno kot
                  pred menoj že nekateri... Tudi s temi amandmaji, ki jih predlagam, torej temi
                  štirimi, se ne povečuje proračun. So pa take narave, da jih lahko imenujem humani,
                  torej prelagamo iz enih postavk na druge, kjer bo večina davkoplačevalcev imela
                  več od tega, kot pa tako, kot je predlagano. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp80">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Partljič.</p>
            </sp>
            <sp xml:id="SDZ1-Izredna-20-1994-11-10.sp81">
               <speaker>TONE PARTLJIČ:</speaker>
               <p>Lepo pozdravljeni! Na strani 7 je amandma pod številko 5 pod Ministrstvom za
                  kulturo, kjer sem prvi podpisani. S kolegi, ki so podpisani, sem se dogovoril, da
                  umaknemo ta amandma. In če vam je prav, vam tudi ne bi utemeljeval zakaj. Mi ga
                  preprosto umikamo, ker smo dobili nekatera pojasnila iz Ministrstva za kulturo.
                  Hvala.</p>
            </sp>
            <sp xml:id="SDZ1-Izredna-20-1994-11-10.sp82">
               <speaker>PODPREDSEDNIK MIROSLAV MOZETIČ:</speaker>
               <p>Torej amandma v pregledu na strani 7 k točki 35, Ministrstvo za kulturo, pod
                  številko 5, je umaknjen. Želi še kdo razpravljati o amandmajih? Ker ni
                  razpravljalcev, kljub temu <stage>(da popoldne ne bo dolge razprave pri
                     odpiranju)</stage> ne zaključujem, pač pa prekinjam današnji dopoldanski del
                  zasedanja. Do 12.30 je možno vlagati amandmaje. Nadaljujemo kot običajno ob 13.30.
                  Odbor za finance ima svoj sestanek ob 13.00 uri v sobi 217. Gospod Anderlič.</p>
            </sp>
            <sp xml:id="SDZ1-Izredna-20-1994-11-10.sp83">
               <speaker>TONE ANDERLIČ:</speaker>
               <p>V imenu poslanske skupine Liberalne demokracije zahtevam ali predlagam odmor do
                  14.15 ure.</p>
            </sp>
            <sp xml:id="SDZ1-Izredna-20-1994-11-10.sp84">
               <speaker>PODPREDSEDNIK MIROSLAV MOZETIČ:</speaker>
               <p>Popoldanski del seje nadaljujemo 14.15 uri.</p>
            </sp>
            <stage type="time">(Seja je bila prekinjena ob 12.16 uri in se je nadaljevala ob 14.50
               uri.)</stage>
            <sp xml:id="SDZ1-Izredna-20-1994-11-10.sp85">
               <speaker>PODPREDSEDNIK MIROSLAV MOZETIČ:</speaker>
               <p>Odpiram nadaljevanje 20. izredne seje Državnega zbora, in sicer smo pri 2. točki
                  razprava o vloženih amandmajih v drugi obravnavi znotraj hitrega postopka. Še
                  vedno razpravljamo o vloženih amandmajih. Ali želi še kdo besedo? Gospod
                  Eržen.</p>
            </sp>
            <sp xml:id="SDZ1-Izredna-20-1994-11-10.sp86">
               <speaker>BRANE ERŽEN:</speaker>
               <p>Hvala lepa. Spoštovani! Jaz sem tudi zapazil zadevo - gre konkretno za povečanje
                  sredstev za begunce. Ta postavka je povečana za 60%. Postavlja se mi vprašanje,
                  ali se je število beguncev dvignilo ali pa se povečuje standard teh beguncev. To
                  zadevo so mi tako obrazložili, da so evropske organizacije ukinile vse dotacije v
                  zvezi s tem. To torej pomeni, da bomo te begunce zdaj imeli mi na grbi, samo
                  Slovenija in ta postavka se bo gotovo iz leta v leto še povečevala. Mislim, da je
                  to dober pokazatelj, ki da prav vsem tistim, ki smo že v lanskem letu in v
                  predlanskem letu opozarjali na neodgovorno politiko na področju družinske
                  problematike. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp87">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali še kdo želi besedo? Gospod Kopač ima besedo.</p>
            </sp>
            <sp xml:id="SDZ1-Izredna-20-1994-11-10.sp88">
               <speaker>JANEZ KOPAČ:</speaker>
               <p>Hvala lepa. Če dovolite, bom izkoristil to priložnost, da podam kratko poročilo s
                  seje odbora. Odbor je obravnaval predlog oziroma amandmaje k predlogu rebalansa in
                  zavzel stališče do vseh do 12.30 ure vloženih amandmajev. Ta stališča bodo
                  razvidna iz pregleda oziroma iz citiranja podpore ali nepodpore pri posameznem
                  amandmaju s strani predsedujočega. Rad pa bi povedal, da smo kot odbor zavrnili
                  večino predlaganih amandmajev in to iz štirih razlogov. Nekateri amandmaji se
                  nanašajo na povečanje postavk za posamezne ceste, ali druge objekte, ki se
                  financirajo iz proračunskega denarja. Pri tem smo se zavedali, da veljavni,
                  sedanji zakon o izvrševanju proračuna postavlja neke roke, npr. 30. 11. 1994, kar
                  je čez 20 dni, kot rok za soglasje k pogodbam in 12. december kot zadnji rok za
                  sklepanje pogodb, ki se nanašajo na črpanje sredstev iz tekočega proračuna. Vsi ti
                  projekti, ki so bili predlagani skozi amandmaje, ne izpolnjujejo pogojev, da bi na
                  kakršenkoli način do 30. 11. 1994 bilo možno dati soglasje k pogodbam. Zato bi
                  sprejetje takih amandmajev pomenilo sicer neke vrste simbolno zmago pri pridobitvi
                  nekega projekta v proračunu, praktičnih koristi pa ne bi bilo od tega.</p>
               <p>Drugič, smo zavrnili nekatere amandmaje zaradi tega, ker so se nanašali na stvari,
                  ki nimajo pripravljene nobene dokumentacije, kjer niso pripravljeni projekti
                  itd.</p>
               <p>Tretjič, smo zavrnili nekatere amandmaje zato, ker so se nanašali pri tem, ko so
                  želeli dajati denar na neko postavko, na črpanje postavk, ki so že izčrpane in jih
                  ni možno zmanjševati, ker so bile že porabljene v letošnjem letu; ti amandmaji so
                  spet nerealni.</p>
               <p>Četrti razlog za zavrnitev posameznih amandmajev je bil, da so želeli dodati neka
                  proračunska sredstva k postavkam, kjer pa je bila poraba v letošnjem letu še zelo
                  majhna in  ostane še veliko možne porabe do konca leta, pa iz ne vem zaradi
                  kakšnih razlogov ta poraba ni bila uresničena. V tem primeru gre za amandmaje z
                  manjšimi vsotami, pa kljub temu ta argument velja, npr. za projekt v zvezi z
                  razreševanjem zasvojenosti z mamili itd.</p>
               <p>Kot odbor pa smo podprli 4 oziroma 5 amandmajev. Po spominu navajam, da so to
                  amandmaji gospoda Franca Černeliča v višini 10 mio tolarjev pri Ministrstvu za
                  kulturo, kjer gre za sanacijo fasade na samostanu v Kostanjevici. Podprli smo
                  amandma poslanca Rudija Mogeta, ki se nanaša na 50 mio tolarjev, namenjenih za
                  osnovno dejavnost v športu in tudi njegov amandma na amandma, kjer ta sredstva
                  jemlje iz postavke <q>"nabava službenih vozil za državne organe"</q>.</p>
               <p>Mislim, da nismo podprli nobenega drugega amandmaja. Pač pa smo na podlagi dveh
                  amandmajev, torej amandmaja poslanca Leva Krefta in amandmaja poslanca Jožeta
                  Kocuvana, ki se nanašata na postavko 550 tisoč tolarjev za odkritje spomenika
                  Edvardu Kocbeku in pa 102 mio 700 tisoč tolarjev za pokrivanje materialnih
                  stroškov izvajalskih organizacij v kulturi, po vsebini pa gre za pokritje izgube
                  iz leta 1993 - zavrnili smo njuna amandmaja, ampak vsebino tega oblikovali kot
                  lastni amandma, ker smo ta sredstva v skupni višini 103 mio vzeli iz postavke
                  znotraj Ministrstva za finance - tekoča proračunska rezerva. Na podlagi
                  obrazložitve predstavnikov Vlade oziroma Ministrstva za finance smo kot odbor
                  ocenili, da je ta takšna prerazporeditev sredstev še znosna oziroma izvedljiva v
                  letošnjem letu.</p>
               <p>Mimogrede, podprli smo tudi sklop amandmajev, ki so pa vsi zneskovno izjemno
                  majhni in se nanašajo na Ministrstvo za okolje, vložil jih je pa poslanec Leo
                  Šešerko, in vsi potem črpajo manjkajoča sredstva iz proračunske rezerve.</p>
               <p>Tako da stvari, ki smo jih kot odbor opredelili skozi lastni amandma ali pa se
                  pozitivno opredelili do posameznega amandmaja, znašajo v skupni vsoti približno
                  160 do 165 milijonov tolarjev. Nismo podprli nobenega amandmaja, ki bi kakorkoli
                  za en sam tolar povečeval proračunski primanjkljaj in tega nismo storili niti
                  skozi svoj amandma.</p>
               <p>Predlagam v imenu odbora, da predlog rebalansa podprete in da podprete amandma
                  Odbora za finance ter amandmaje, ki jih odbor podpira. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp89">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Jagodnik.</p>
            </sp>
            <sp xml:id="SDZ1-Izredna-20-1994-11-10.sp90">
               <speaker>JOŽE JAGODNIK:</speaker>
               <p>Hvala, gospod podpredsednik, spoštovane kolegice in kolegi, spoštovani člani
                  Vlade. Verjamem, da se bom marsikomu priskutil s tem, kar bom dejal, toda ne vem,
                  ali bi izbral način, ki je bil tu že viden, pa ni bil simpatičen ali bi povzdignil
                  glas. Skušal bom kar se da v mejah normale obrazložiti to, kar mi gre.</p>
               <p>V primeru amandmaja, ki sem ga podpisal, nikakor ne bi šlo za simbolno zmago. Ne
                  morem razumeti nerazumevanja, ki ga je pokazal Odbor za finance in posebej njegov
                  predsednik. Mislim, da je posredi nekaj drugega. Posredi je ali ignoriranje zadeve
                  s strani odbora oziroma gospoda Kopača, pa tudi s strani Vlade, ignoriranje tega
                  mariborskega prometnega problema ali pa nepoznavanje problematike. Dopuščam, da je
                  možno eno in drugo. Prej vas nisem hotel zabavati z dodatnimi dejstvi, zdaj pa bom
                  seveda to izkoristil. Ministrstvo za promet in zveze ni omogočilo koriščenja teh
                  proračunskih sredstev, ker ni izvedlo potrebnih nalog. Te potrebne naloge pa so
                  bile, da bi sprejelo investicijski program za zahodno obvoznico Maribora, v kateri
                  je ključni element Koroški most in ni pravočasno podpisalo sofinancerske pogodbe z
                  občino Maribor.</p>
               <p>Mi vsi vemo, da sta zakonska roka natančno ta, o katerih je govoril predgovornik,
                  30.11. oziroma 12.12., toda vemo tu, da smo sprejemali proračun koncem aprila. Jaz
                  preprosto ne morem razumeti, zakaj se nekatere stvari na relaciji Vlada in
                  ministrstva v Vladi dogajajo kot se dogajajo. Verjamem, da imamo veliko število
                  bogov in vse bolj se mi dozdeva, da imamo tudi veliko število malih bogov. Ti se
                  skrivajo natančno tam, kjer sem prej rekel: v Ministrstvu za finance.</p>
               <p>Obveščen sem, da traja 100 dni od zahtevka do realizacije zahtevka za tiste
                  zadeve, ki so v zakonu o izvrševanju proračuna natančno določene. 100 dni!
                  Obveščen sem, da traja tudi 6 mesecev in več za pridobitev garancij delovnih
                  organizacij. Na prejšnji seji smo slišali, da smo letos začuda izkoristili, reci
                  in piši  tri - in  nič več kot samo tri garancije; bilo pa je prošenj nekaj deset
                  - mislim, da jih je bilo več kot štirideset.</p>
               <p>Danes sem poslal predsedniku Vlade Republike Slovenije gospodu spoštovanemu
                  doktorju Drnovšku posebno protestno pismo, v katerem obravnavam nek drug problem,
                  problem o katerem smo mi sklepali v Državnem zboru. In vse bolj se mi dozdeva, da
                  tisto, kar sklenemo v Državnem zboru, za Vlado ni obvezujoče ali pa drugače, da
                  tisto, kar si Vlada domisli in Državni zbor sprejme v neki drugačni obliki, za njo
                  seveda ne velja.</p>
               <p>Gospe in gospodje! Spomnil vas bom na primer TAM-a. Danes je skoraj mesec dni,
                  odkar smo sprejeli obvezujoč sklep. Niti ena sama stvar na relaciji: Vlada -
                  znotraj mislim ministrstva - banke in TAM ni realizirana. Niti ena sama stvar.</p>
               <p>Pred časom smo sprejeli zakon o papirnici Radeče. Tudi tam ni realizirana niti ena
                  stvar. Še več. Te zadeve lahko podkrepim s slišanimi izjavami posameznih
                  ministrov: <q>"Ne, ne bomo dali."</q> Ali je to politika?</p>
               <p>Spoštovani zbor! Jaz sem globoko razočaran nad takšnim ravnanjem in seveda
                  rebalansa proračuna v tem smislu ne bom podprl. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp91">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Sisinger.</p>
            </sp>
            <sp xml:id="SDZ1-Izredna-20-1994-11-10.sp92">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci! Moram reči, da sem tudi sam globoko
                  presenečen in zaskrbljen sploh nad delom tega Državnega zbora, tudi nad našimi
                  odločitvami, če vendarle z najbolj argumentirani stvarmi v tem parlamentu ni
                  mogoče povedati, dopovedati, za kakšne zadeve gre in tudi sam ne morem mimo
                  Koroškega mostu v Mariboru. Ker poglejte, tudi takrat smo po vrsti vsi Mariborčani
                  in mnogi drugi poslanci podpirali in vodili bitko in borbo pri proračunu samo za
                  tistih sto devetdeset milijonov in ne tisto, kar smo prvotno zahtevali, da se je
                  izborilo za ta Koroški most. Poglejte, in danes prihajamo do dejstva, da niti 190
                  milijonov ni mogoče nameniti za Koroški most, ampak, za Koroški most je seveda
                  dovolj samo 160 milijonov.</p>
               <p>Mislim, da je gospod Jagodnik lepo povedal. Ne bom znova našteval, zakaj
                  pravzaprav zdaj v obrazložitvi samo 160 milijonov.</p>
               <p>Dragi prijatelji, poglejte. Niso bile izvršene nekatere naloge, ki bi morale biti
                  izvršene. Se pa zdaj vprašamo, ali je to dopustno, da pravzaprav s proračunom, ko
                  smo sprejeli 190 milijonov za Koroški most, danes, dva meseca pred koncem leta
                  ugotovimo in rečemo: <q>"To je predlog Vlade. 160 milijonov se za Koroški most nameni
                  in nič več."</q> Osebno menim, da takšen poseg v proračunu pomeni nedopustno in
                  škodljivo poseganje v že sprejetje odločitve tega Državnega zbora, v škodljive in
                  tudi nedopustne posege kogar koli od Vlade, ki je pravzaprav mu prišlo na um in
                  misel, da je treba to postavko znižati pri tej zadevi. Zato iskreno  povem:
                  glasoval bom seveda za amandma, ker sem glasoval tudi za 190 milijonov takrat, ko
                  smo poslanci v Mariboru dokazovali in ste nas razumeli, poslanke in poslanci, kar
                  smo bili hvaležni, da je šlo samo za 190 milijonov pri veliki gradnji. Danes, za
                  30 milijonov, če bi bilo treba, bi na vladnih stališčih nekdo krvavel, samo da bi
                  30 milijonov Maribor izgubil. To je nedopustno. To je za mene škodljivo, takšno
                  ravnanje in takšne obrazložitve. Jaz jih v bodoče, poslanke in poslanci, ne morem
                  več sprejemati in ne bom jih sprejemal in bom navsezadnje proti vsakim takim
                  drugim zadevam. Sem upravičeno  prisiljen v to, da glasujem proti. Zato vas lepo
                  prosim, resnično razumite, da so prizadevanja usmerjena v to, da teh 30 milijonov
                  pustimo tam, kjer so bila. Nikomur se ni vzelo nič v proračunu. Pustimo 190
                  milijonov in glasujte za amandma.</p>
               <p>Na kraju, da pa rečem: še bolj sem pa razočaran, še bolj globoko sem pa razočaran
                  v imenu slovenskih gasilcev, da nismo mogli najti, tudi v odboru, tudi v Vladi
                  tistega minimalnega razumevanja in razuma za težko delo teh ljudi in nam je zopet
                  težko najti, v celem proračunu, 140 milijonov. Ali jih bomo lahko dali, namenili
                  ali jih ne bomo namenili za gasilsko dejavnost in tako dalje. Vidite, in tukaj se
                  človek odkrito vpraša: Kam pravzaprav potem vodijo nekatera razmišljanja? Kdo v
                  imenu Vlade odloča, se vprašam? Posamezniki kar pridejo sem, in rečejo: <q>"Se
                  strinjate, Vlada, predsedujoči."</q> Vlada ja. Se strinja Vlada? <stage>(Ne.)</stage>.
                  Kakšna vlada? Kje pa je Vlada zasedala? V katerem stališču je kar na licu mesta
                  rekla, da je tako prav in to ni prav. Mislim, to je za mene tudi temeljno odprto
                  vprašanje, kjer rečemo, Vlada soglaša, Vlada ne soglaša. Kakšna Vlada je
                  soglašala, če en človek reče v imenu Vlade, pa Vlada sploh o tem ni odločala, o
                  tem ni sklepala, pa Vlada soglaša. Tukaj na licu mesta. Oprostite. Prosim vas
                  poslanke in poslanci, že prej sem vam povedal, pričakujem, da se bo predloga
                  amandmaja, ki sva ga z gospodom Černetičem vložila zavrnil, ker je bilo normalno
                  pričevati. Ni razumevanja. Vas pa prosim, vsaj mi pokažimo razumevanje in
                  izglasujemo tudi ta dva oba amandmaja, o katerih sem govoril. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp93">
               <speaker>PODPREDSEDNIK MIROSLAV MOZETIČ:</speaker>
               <p>Ja. Gospa Vika ima repliko.</p>
            </sp>
            <sp xml:id="SDZ1-Izredna-20-1994-11-10.sp94">
               <speaker>VIKTORIJA POTOČNIK:</speaker>
               <p>Spoštovane poslanke in poslanci! Dovolite mi, da lahko sicer nek emocionalni izraz
                  izrazim, ampak sem zelo zaskrbljena, če bomo tako nadaljevali razpravo, kot sta jo
                  začela dva poslanska kolega iz koalicije. Namreč, takšen način diskusije in takšen
                  pristop bo peljal do tega - verjamem, da ste globoko zainteresirani za najboljši
                  uspeh na lokalnih volitvah - ampak problemi, ki jih ima ta država, bi jih lahko
                  delili na tako imenovane majhne in velike. Če razumem, kaj pomeni vprašanje
                  rebalansa, to pomeni vprašanje izravnave. In to pomeni, tako kot smo zmeraj znali
                  v tem parlamentu - seveda glede na svoje znanje in glede na vedenje - skušali
                  izravnati tisto, kar so neka prednostna vprašanja ali pa težave te države in
                  seveda jih z vso subtilnostjo tudi sprejeti ali zavrniti. Seveda, naša želja je,
                  da bi ta država bila čimprej cvetoča, z vsemi rešenimi problemi, ampak v času,
                  kakršnem smo, najverjetneje to ne gre.</p>
               <p>Preseneča me tudi zaradi tega, ker gospod Sisinger - z vsem spoštovanjem do vseh
                  gasilcev - ampak to, kar počenjate tukaj že nekaj časa, bi najverjetneje v imenu
                  otrok, mater in ne vem koga še tukaj še bolj kričala kot vi v imenu gasilcev, ki
                  mislim, da so bili v številnih zakonodajah, se spomnimo carinske tretje, četrte
                  oproščeni.</p>
               <p>Tudi, gospod Jagodnik, zavedam se tudi problemov v Mariboru, ampak mislim, da je
                  ta Državni zbor z vsem posluhom obravnaval gospodarske težave in tudi namenil
                  posebno zakonodajo, kar je skoraj malodane nedopustno neki vladni politiki, ki bi
                  morala enakovredno in enakopravne skrbeti za vse veje in za vse segmente
                  gospodarstva. Zato danes vaše vehemence tukaj ne razumem in vas prosim
                     <stage>(tako kot sem takrat gospoda Žareta Pregla, ki sicer je vehementno
                     udaril po tej mizi in je rekel, da bo kričal)</stage>, da z vso strpnostjo, vso
                  toleranco sprejemate in poskušate razumeti, da ta rebalans - strinjam se, da so
                  napake, ne bom sprejela tistega, kar govori, da bomo v tem času kupili ne vem
                  koliko avtomobilov, ker mislim, da to ni vprašanje rebalansa - ampak drugih
                  vprašanj, ampak na takšen način se mi zdi izgubljena diskusija in tudi
                  zastrupljajoča za slovensko javnost, ki od tega parlamenta pričakuje malo več
                  kulture, spoštovanja in malo več razumevanja za to bogato in revno državo, ki gre
                  v želji za boljši jutri. Hvala.</p>
            </sp>
            <sp xml:id="SDZ1-Izredna-20-1994-11-10.sp95">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali imate repliko? Replika. Gospod Jagodnik ima repliko, gospod
                  Podobnik ima repliko.</p>
            </sp>
            <sp xml:id="SDZ1-Izredna-20-1994-11-10.sp96">
               <speaker>JOŽE JAGODNIK:</speaker>
               <p>Gospod predsednik, gospe in gospodje poslanci in spoštovana Vika. Vselej sva se
                  dobro razumela, upam, da se bova tudi od zdaj dobro razumela, toda, da mi očitate
                  nespoštovanje, da mi delite lekcije o tem, kaj koalicija je in kaj koalicija ni,
                  tega pa nisem pričakoval od vas. Mislim, da ste v mojem poslanskem delu vendarle
                  videli, da nekatere stvari lahko tudi jaz razumem. Jaz razumem tudi nekatere od
                  vaših stvari. Prosim vas, da ne povezujete tega z nikakršnimi predvolilnimi
                  nastopi. Vam in meni je znano, da nisva v nobeni igri neposredno - morda posredno,
                  kolikor smo člani tega zbora - tako da resnično nisem imel namenov prikrivati ali
                  pa vzburjati pozornosti javnosti za te namene, ki so lahko tudi legitimni, konec
                  koncev. Trdim pa nekaj. Ne razumete pa tega kar sem prej rekel. Pred mesecem dni
                  smo sprejeli, kot ste citirali, poseben zakon, poseben zakonski člen, ki naj bi
                  pomagal k hitrejši sanaciji enega od delov slovenskega gospodarstva, TAM-a, in do
                  današnjega dneva, do treh popoldan se ni zgodilo čisto nič. In jaz hočem povedati
                  slovenski javnosti tole, da Državni zbor ni odgovoren za to, da se ni nič
                  spremenilo, ampak naj odgovornost za to prevzame tisti, kamor je zdaj stvar
                  locirana. Stvar pa je locirana med dve ministrstvi, med Vlado Slovenije torej, med
                  slovenske banke in TAM. Torej na tej relaciji se ni dogodilo nič. In zato sem se
                  odločil, da izkoristim to, da še enkrat pošljem predsedniku naše skupne
                  koalicijske vlade - ki ni samo koalicijska vlada, ki je vlada Republike Slovenije,
                  tako piše v ustavi - odločen in oster protest, da naj stvari uredi tako, kot v
                  skladu z zakoni je te stvari seveda potrebno urediti. Škarje in platno ima zdaj v
                  rokah slovenska Vlada. Zakaj se pa ne spremeni, to bi pa morda pa le bilo zanimivo
                  zvedeti tudi s strani Liberalne demokracije Slovenije.</p>
            </sp>
            <sp xml:id="SDZ1-Izredna-20-1994-11-10.sp97">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Podobnik.</p>
            </sp>
            <sp xml:id="SDZ1-Izredna-20-1994-11-10.sp98">
               <speaker>JANEZ PODOBNIK:</speaker>
               <p>Spoštovani! Jaz bi rad na kratko repliciral nastopu gospe Vike Potočnik. Državni
                  zbor je celovit organizem, ki ga sestavljamo poslanci, zato bi želel podpreti
                  nastop gospoda Jagodnika in gospoda Sisingerja. Mislim, da sta odgovorno vprašala,
                  izrazila skrb, zakaj se odločitve Državnega zbora ne izvajajo - to pa je temeljna
                  naloga vsakega poslanca - in ju v njuni skrbi, ki je po mojem mnenju povsem
                  korektna, podpiram in se sprašujem, kdo je odgovoren, da po treh tednih razprave
                  in izglasovanja pomembne odločitve, da se pomaga pomembni firmi v Mariboru, to
                  stoji na mestu. Drugič, če sem pravilno obveščen, so tukaj glavni dejavnik
                  slovenske banke, tiste, ki so v sanaciji, ki so državne, ki jih na nek način mi
                  nadziramo. Torej povejte nam, nalijte nam čistega vina, kdo je odgovoren, da se
                  sklep Državnega zbora ne izvaja? To je zame temeljno vprašanje. In kdor je za to
                  odgovoren, naj prosim odgovarja in naj bodo konsekvence povsem jasne: odstopi
                  naj!</p>
            </sp>
            <sp xml:id="SDZ1-Izredna-20-1994-11-10.sp99">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Eržen.</p>
            </sp>
            <sp xml:id="SDZ1-Izredna-20-1994-11-10.sp100">
               <speaker>BRANE ERŽEN:</speaker>
               <p>Hvala lepa. Spoštovani! Rad bi repliciral kolegici Viki Potočnik. Jaz enostavno ne
                  morem razumeti, kako lahko s tega odra govorite o kulturi v parlamentu, pri tem pa
                  držite obe roki v žepih. Upam samo, da niste držali fig. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp101">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Potočnikova.</p>
            </sp>
            <sp xml:id="SDZ1-Izredna-20-1994-11-10.sp102">
               <speaker>VIKTORIJA POTOČNIK:</speaker>
               <p>Spoštovane poslanke in poslanci! Všeč mi je, da sem bila deležna toliko kritik.
                  Sicer bi bila še bolj vesela, če bi bile te argumentirane in verjemite mi,
                  gospodje iz opozicije, da se lahko strinjam z vami, da se lahko samo smehljate ob
                  tem, ko se mogoče koalicija med seboj obračunava. Tudi jaz sem zaskrbljena ob
                  nespoštovanju sklepov, ki jih sprejema Državni zbor, zato, gospod Jagodnik, bom
                  stopila korak naprej in bom vprašala gospoda Tajnikarja, da mi odgovori to, kar
                  ste vi povprašali tukaj. Gre za ministra, ki je sprejel soodgovornost in prosim,
                  da mi zdaj na tem mestu oziroma teku tega popoldneva, dokler traja seja, odgovori,
                  kje so bile zavore, da se sklepi Državnega zbora niso sprejeli.</p>
               <p>Kar se tiče pa moje drže, gospod Eržen: najmanj vi mi boste solili o kulturi in
                  najmanj vi mi boste govorili o morali. Hvala.</p>
            </sp>
            <sp xml:id="SDZ1-Izredna-20-1994-11-10.sp103">
               <speaker>PREDSEDNIK MIROSLAV MOZETIČ:</speaker>
               <p>Hvala lepa. Jaz predlagam, da zdaj nehamo s temi zadevi, tudi s tem delom, ki se
                  nanaša na TAM, to je stvar drugega zakona in je bilo tukaj pač povedano nekaj.
                  Gospod Horvat se javlja k besedi.</p>
            </sp>
            <sp xml:id="SDZ1-Izredna-20-1994-11-10.sp104">
               <speaker>FRANC (FERI) HORVAT:</speaker>
               <p>Hvala za besedo, gospod podpredsednik, kolegice in kolegi! Čeprav ne vem včasih,
                  ali je razprava o rebalansu ali je splošna razprava o delu Vlade in parlamenta, bi
                  se kljub temu oglasil v zvezi s polemiko na račun amandmaja gospoda Jagodnika in
                  pa v zvezi s polemiko o delu koalicije, vsaj kar se današnjega dne tiče.</p>
               <p>Prvič, kar se amandmaja tiče, moram povedati, da je gotovo odločilno vplivala na
                  odločitev odbora, da ne podpre amandmaja, izjava predstavnice Ministrstva za
                  promet, ki je tam zelo jasno rekla, da četudi bi bil amandma sprejet, da več kot
                  je planirano v proračunu <stage>(160 milijonov)</stage>, ne more biti porabljeno -
                  in potem pa z vso odgovornostjo ni bilo možno drugače tudi odločati. Če je
                  drugače, naj se da dodatno ali spremenjeno informacijo.</p>
               <p>Drugo, kar se koalicije tiče, da ne bi po tej polemiki tukaj sodili, kako
                  koalicija deluje ali pa ne deluje: vsaj za današnji dan pri točki rebalans moram
                  reči, da je od dopoldanskega dela razprave pa do sedaj, do rezultata v poročilu
                  Odbora za finance, o katerem je poročal kolega Kopač, koalicija po mojem mnenju
                  zelo uspešno delovala, kajti uskladila je večino stališč in pogledov in rezultat
                  tega je usklajen predlog Odbora za finance. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp105">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kopše.</p>
            </sp>
            <sp xml:id="SDZ1-Izredna-20-1994-11-10.sp106">
               <speaker>JOŽEF KOPŠE:</speaker>
               <p>Dame in gospodje! Rad bi repliciral kolegi Horvatu in sem to na odboru pojasnil,
                  zakaj in na kakšen način in da je garancija, da bo ta denar porabljen. Pravzaprav
                  ta denar je že porabljen. Mislim, da to utemeljevati še enkrat nima nobenega
                  smisla več. Pred tem zborom, če se je en del koalicije odločil, da teh 30
                  milijonov preprosto ne da, potem je treba glasno reči: ne damo zaradi tega. Mene
                  sicer zanima, zakaj ne, ampak ne bi rad te razlage tu poslušal pred tem Državnim
                  zborom.</p>
               <p>To je problem, da kadarkoli govorimo o Mariboru, dajemo že vsi skupaj občutek v
                  Mariboru, da smo Mariborčani ne vem kakšen lobi, da hočemo prisiliti, da hočemo
                  pod neutemeljenimi pogoji določene stvari dobiti, da hočemo na vsak način nekaj
                  več kot nekdo drugi zaradi števila poslancev ali česar drugega. To preprosto ni
                  res. Vendar interesantno je, da se velik del tega Državnega zbora pri vsakem
                  Mariboru obrne stran. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp107">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Želi Vlada besedo? <stage>(Ne želi.)</stage> Želi
                  še kdo razpravljati o amandmajih? Gospod Potrč.</p>
            </sp>
            <sp xml:id="SDZ1-Izredna-20-1994-11-10.sp108">
               <speaker>MIRAN POTRČ:</speaker>
               <p>Hvala lepa. Jaz bi samo podprl kolegico Viko Potočnik in prosim, da nam Vlada
                  glede sredstev za mariborski most tukaj da odgovor. Hvala.</p>
            </sp>
            <sp xml:id="SDZ1-Izredna-20-1994-11-10.sp109">
               <speaker>PODPREDSEDNIK MIROSLAV MOZETIČ:</speaker>
               <p>Koroški most? Gre za Koroški most v Mariboru. Vlada?</p>
            </sp>
            <sp xml:id="SDZ1-Izredna-20-1994-11-10.sp110">
               <speaker>MAG. MITJA GASPARI:</speaker>
               <p>Gospod predsednik, upam, da bo še gospod Umek prišel, ker bo lahko po postavki
                  povedal situacijo. Rebalans proračuna v novembru mesecu ni nabiranje dodatnih
                  sredstev na postavki, ampak omogočanje dokončne porabe tistega, kar je v tistem
                  letu tudi dejansko možno. Če do tega trenutka ta postavka ni izkoriščena
                     <stage>(jaz ne morem odgovarjati, zakaj ni izkoriščena, ampak ta postavka ni
                     izkoriščena po evidenci, ki jo imamo in ki je natančna)</stage>, potem je
                  dodajanje 30 milijonov 10 dni pred koncem oddaje tistih dokumentov, ki so
                  potrebni, da bi se izvršila plačila do konca leta - jaz opozarjam, da je zadnji
                  rok za oddajo dokumentacije zahtevkov 30. november, podpisanih pogodb pa 12.
                  december -  če sredstva niso porabljena do tega trenutka v višini 160 milijonov,
                  bi bilo kakršno dodatno dodajanje sredstev v tem trenutku dodajanje sredstev, ki
                  bodo ostala neizkoriščena. Sredstva se ne prenašajo iz proračunskega leta v
                  naslednje leto in so zato izgubljena. Nesmiselno bi bilo ostati ob koncu leta s
                  sredstvi ali pa izsiljevati, recimo, 31. decembra določene postopke ministru za
                  finance, v tem primeru za izdajo soglasij, ki niso bila izdana do 30. novembra. Če
                  lahko nekdo potrdi, da je to možno storiti v 10 dneh, potem bi bilo že tistih 160
                  milijonov do sedaj lahko porabljenih.</p>
            </sp>
            <sp xml:id="SDZ1-Izredna-20-1994-11-10.sp111">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kopše.</p>
            </sp>
            <sp xml:id="SDZ1-Izredna-20-1994-11-10.sp112">
               <speaker>JOŽEF KOPŠE:</speaker>
               <p>Gospod minister je rekel svoj del. Jaz mislim, da nima prav predvsem iz enega
                  razloga. Ta večji del teh sredstev, je bil namenjen za odkup zemljišč, za sanacijo
                  teh zemljišč itd. Te pogodbe so v teku in so tik pred podpisom. Vendar že sedaj
                  manjka 30 milijonov in bodo izkoriščeni sigurno do konca leta. To je bilo
                  razloženo in povedano in to je lahko realizirano. Enostavno manjka ta denar.
                  Hvala.</p>
            </sp>
            <sp xml:id="SDZ1-Izredna-20-1994-11-10.sp113">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Predstavnik Vlade. Prosim državni sekretar.</p>
            </sp>
            <sp xml:id="SDZ1-Izredna-20-1994-11-10.sp114">
               <speaker>ANDREJ ENGELMAN:</speaker>
               <p>Verjetno se bo še predstavnik Ministrstva za promet in zveze kasneje pridružil.
                  Kolikor sem uspel izvedeti, je situacija s Koroškim mostom sledeča: do današnjega
                  dne je bilo izplačano s te postavke 50 milijonov tolarjev, Ministrstvo za promet
                  in zveze računa, da bi po dinamiki do konca izvrševanja letošnjega proračuna
                  izvršili še 110 milijonov tolarjev. Manjkajoči del, bom rekel, se v bistvu prenaša
                  v proračun za leto 1995, ker po njihovi oceni bo del realizacije padel še v mesec
                  januar. Skratka, ne gre za nikakršno šikaniranje Maribora ali česarkoli drugega,
                  ampak enostavno bo tako zapadla dinamika. Iz tega je prišla ocena 160 milijonov
                  tolarjev za proračun leta 1994, tisto kar ne bo izplačano, pa so pogodbe sklenjene
                  oziroma bodo sklenjene; zapadejo v začasno financiranje leta 1995, kar je skladno
                  z vsemi proračunskimi pravili, ker je ta postavka že prenešena. Verjetno to ne bo,
                  edina taka zadeva, teh je še nekaj. Enostavno dinamika realizacije je pač taka, da
                  ne bo dotoka sredstev iz leta 1994, ampak še en manjši delček na začetku
                  naslednjega proračuna. Hvala.</p>
            </sp>
            <sp xml:id="SDZ1-Izredna-20-1994-11-10.sp115">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? <stage>(Nihče.)</stage></p>
               <p>In bomo prešli na glasovanje o amandmajih. Pregled amandmajev k predlogu rebalansa
                  ste prejeli na klop. Po izdelavi tega pregleda je bilo vloženih, do tiste ure, ki
                  smo jo določili, še nekaj amandmajev in bom pri posameznem amandmaju na to
                  opozoril; so pa vsi amandmaji bili razdeljeni, ni jih pa v pregledu. Na tiste, ki
                  jih ni v pregledu, bom posebej opozarjal.</p>
               <p>Prvi amandma je pod II. - odhodki proračuna, točka 1.c: <q>"Rezerve se znižajo za
                  365.400.000 SIT, sredstva se prenesejo na Ministrstvo za kulturo na postavko 71.10
                  filmska dejavnost."</q> Predlagatelj skupina poslancev, prvopodpisani Tone Peršak;
                  Odbor amandmaja ne podpira.</p>
               <p>Stališče Vlade?</p>
            </sp>
            <sp xml:id="SDZ1-Izredna-20-1994-11-10.sp116">
               <speaker>ANDREJ ENGELMAN:</speaker>
               <p>Ugotovljeno je bilo in tudi iz samega amandmaja v bistvu izhaja, da je to, bi
                  rekel, rešitev za nekoliko daljši rok, - kar mislim, da je gospod Peršak napisal -
                  in bi s tem deloma rešili ta problem, sploh te dejavnosti. Zaradi različnih
                  razlogov, ki so bili že nekajkrat danes tu povedani, smatramo, da je to predvsem
                  problem, ki bi ga bilo potrebno razrešiti v proračunu za leto 1995. Hvala
                  lepa.</p>
            </sp>
            <sp xml:id="SDZ1-Izredna-20-1994-11-10.sp117">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peršak.</p>
            </sp>
            <sp xml:id="SDZ1-Izredna-20-1994-11-10.sp118">
               <speaker>ANTON PERŠAK:</speaker>
               <p>Jaz bi rad povedal to, spoštovane poslanke in poslanci, kar sem nakazal že v
                  prejšnji obrazložitvi. Problem pri tem amandmaju je naslednji: da smo mi z
                  zakonom, ki je bil sprejet tu, ustanovili filmski sklad. Ta filmski sklad na
                  začetku, ko se je proračun sprejemal, še ni bil ustanovljen in zato začetek, da se
                  je sklad sploh konstituiral, terja določena sredstva. In ta sredstva gredo sedaj
                  na račun dejavnosti. Lahko bi deloma soglašal s tem, kar je rekel gospod Engelman,
                  ampak žal mi je, da nekako ni prišlo in to seveda zaradi tega, ker tako na hitro
                  to teče, do tega, da bi se potem problem saniral vsaj v tistem delu, ki zadeva,
                  kot pravimo novost in je v skladu z 8. členom zakona v proračunu, ki pravi, da
                  kadar pride do te vrste pojava, da se ustanovi nov zavod ali kaj podobnega, da
                  potem se za to zagotovijo sredstva iz rezerve.</p>
               <p>Zato bom jaz seveda glasoval za amandma, čeprav bi se mogoče dalo rešiti tudi na
                  ta način, da bi se za sam sklad posebej zagotovila sredstva. Hvala.</p>
            </sp>
            <sp xml:id="SDZ1-Izredna-20-1994-11-10.sp119">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Drage kolegice in kolegi! Prosim vas, da ne bi obnavljali razprave pri
                  posameznem amandmaju, ker smo jo imeli. Prosil sem samo za stališče Vlade in tudi
                  prosim, da naj samo pove stališče, ker sicer bomo vrteli razpravo še enkrat.</p>
               <p>Razpravo smo opravili, vsak naj pove sicer svoje stališče, vendar prosim, da ne bi
                  obnavljali razprave.</p>
               <p>Želi še kdo povedati svoje stališče k prvemu amandmaju?
                  <stage>(Nihče.)</stage></p>
               <p>Dajem ta amandma pod rimsko dva, točka ena, na glasovanje. Ugotovimo sklepčnost!
                     <stage>(58 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Amandma pod rimsko tri - proračunski primanjkljaj, ki ga je vložil Ciril Pucko, je
                  umaknjen.</p>
               <p>Posebni del proračuna, po uporabnikih - točka trinajst - Ustavno sodišče.
                  Predlagatelj Sašo Lap; Odbor amandmaja ne podpira. Stališče Vlade? Ne podpira.</p>
               <p>Gospod Lap.</p>
            </sp>
            <sp xml:id="SDZ1-Izredna-20-1994-11-10.sp120">
               <speaker>SAŠO LAP:</speaker>
               <p>Hvala za besedo. Spoštovane kolegice in kolegi! Ta amandma, ki ga vlagam v imenu
                  Slovenske nacionalne desnice, se bo mogoče zdel komu sporen, komu pa tudi ne. Gre
                  za Ustavno sodišče, za znesek, ki ga predlagam, da se zmanjša za pet milijonov
                     <stage>(nakup službenih vozil)</stage> in se prenese na Ministrstvo za
                  zdravstvo za zbiranje krvi in organov za presajanje.</p>
               <p>Čisto kratka obrazložitev. Torej, v tem obdobju, ko je velik del našega
                  prebivalstva v socialnih stiskah je politično in socialno popolnoma neprimerno,
                  kar se predlaga, da država nameni toliko sredstev za nakup službenega vozila
                  predsedniku Ustavnega sodišča. Po enaki logiki lahko pridejo jutri Krščanski
                  demokrati in zahtevajo za gospoda Bizjaka kot ombudsmana, ki je na enakem rangu,
                  mogoče spet en tak avtomobil. Pojutrišnjem se bomo odločile poslanske skupine -
                  zahtevamo vsaj primerno take avtomobile in tako naprej. Tej logiki pač seveda
                  oporekam in zato vlagam ta amandma, da se ta vsota zniža. Ker sem absolutno
                  prepričan, da naj predstavnik države, ki deluje v imenu davkoplačevalcev,
                  uporablja sredstva, ki jih namenijo davkoplačevalci, racionalno. Torej, noben ni
                  proti avtomobilu, vendar proti takemu avtomobilu.</p>
               <p>S tem predlogom želim nameniti sredstva za zbiranje krvi in organov za presajanje,
                  ker v tem prehodnem obdobju so se pojavile številne težave organiziranja teh
                  služb, govorim o teh službah za presajanje, in pomanjkanje teh sredstev onemogoča
                  normalno delo, normalno organizacijo teh služb. Zato ponovno pričakujem, da boste
                  ta amandma podprli.</p>
               <p>Gospod predsednik Ustavnega sodišča še vedno, tudi če zmanjšamo, ne bo hodil po
                  svetu peš. Hvala.</p>
            </sp>
            <sp xml:id="SDZ1-Izredna-20-1994-11-10.sp121">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ponovno bom prosil, da se res držimo predvsem obrazložitev glasu.
                  Razpravo smo imeli in če se bomo vračali ponovno k razpravi, ne bomo prišli do
                  konca.</p>
               <p>Gospod Pucko ima besedo. Ne? Želi še kdo besedo o tem amandmaju? Ne. Dajem ga na
                  glasovanje. Glasujemo o amandmaju - Ustavno sodišče. - Prosil bi malo resnosti
                  kljub vsemu. - So amandmaji. Izvolite, dogovorimo se, kaj bomo delali. Amandmajev
                  ni več možno vlagati.</p>
            </sp>
            <sp xml:id="SDZ1-Izredna-20-1994-11-10.sp122">
               <speaker>JOŽEF KOPŠE:</speaker>
               <p>Strinjam se z gospodom Lapom.</p>
            </sp>
            <sp xml:id="SDZ1-Izredna-20-1994-11-10.sp123">
               <speaker>PODPREDSEDNIK MIROSLAV MOZETIČ:</speaker>
               <p>Na glasovanje dajem amandma, točka 13. - Ustavno sodišče. Predlagatelj je Sašo
                  Lap; odbor ga ne podpira, Vlada ga ne podpira. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je ta amandma sprejet.</p>
               <p>V obravnavo in na glasovanje dajem amandmaje pod točko 15 - vladne službe. Prvega
                  amandmaja, predlagatelj je skupina poslancev, prvo podpisani je Brane Eržen, odbor
                  ne podpira, Vlada ne podpira. Drugi amandma je predlagal Franc Černelič; Odbor ga
                  ne podpira, Vlada ga ne podpira. Tretjega amandmaja ni v pregledu pač pa ste ga
                  prejeli na klop, ta je: <q>"Postavka 18.79. nakup prevoznih sredstev za potrebe
                  državnih organov  se zmanjša za 236 milijonov 371 tisoč SIT in ostane na prvotno
                  planirani višini 100 milijonov SIT. Za navedeno razliko se zmanjša proračunski
                  primanjkljaj."</q> Predlagateljica je Metka Karner-Lukač; Odbor amandmaja ne podpira
                  in Vlada ga ne podpira. Želi kdo obrazložiti svoj glas k tem amandmajem? Gospod
                  Eržen.</p>
            </sp>
            <sp xml:id="SDZ1-Izredna-20-1994-11-10.sp124">
               <speaker>BRANE ERŽEN:</speaker>
               <p>Hvala lepa. Spoštovani! Jaz bi poleg formalne obrazložitve, ki je pod amandmajem,
                  hotel na kratko opozoriti še na problem odvisnosti od mamil in od alkohola. Tega
                  problema se sicer zavedamo, mislim pa, da temu posvečamo premalo pozornosti,
                  predvsem pa premalo sredstev. Konkretno. Terapevtske skupine, ki so omenjene v tem
                  mojem amandmaju, so na področju zasvojenosti ena od najboljših oblik zdravljenja
                  ljudi od odvisnosti. Čeprav se bo slišalo nekako čudno, odvisnost od alkohola in
                  od mamil je bolezen, čeprav danes tega marsikdo noče priznati. Tukaj je prej nekdo
                  govoril o mostu, konkretno v Mariboru. Mislim, da če bi sprejeli to dodatno
                  postavko, da bi tudi mi na nek način zgradili most, ki bo tem ljudem pomagal, da
                  se vrnejo v normalno življenje. Jaz vas prav lepo prosim, če me pri tem podprete.
                  Hvala lepa.</p>
            </sp>
            <sp xml:id="SDZ1-Izredna-20-1994-11-10.sp125">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo? Gospa Lukačeva.</p>
            </sp>
            <sp xml:id="SDZ1-Izredna-20-1994-11-10.sp126">
               <speaker>METKA KARNER-LUKAČ:</speaker>
               <p>Spoštovane gospe in gospodje! Glasovala bom za amandma gospoda Eržena, in sicer iz
                  preprostih razlogov: zato, ker je pri nas področje zdravljenja od bolezni
                  odvisnosti izredno slabo urejeno. Poznam primere, ko starši, ki imajo zasvojence,
                  in se zdravijo v različnih terapevtskih skupnostih niso deležni nikakršne pomoči
                  države pri tem zdravljenju, razprodajo svoje premoženje, pomagamo jim prijatelji
                  in tako naprej. Strinjam se in tudi mislim, da ni odvzem iz postavke begunci
                  najprimernejši, še zlasti zato, ker smo v zadnjem času zvedeli za nepravilnosti,
                  ki potekajo, ki se na tem področju odvijajo in sicer, ko gre za zlorabo najbolj
                  humanitarnih sredstev v druge namene. Mislim, ampak to je drugo vprašanje. Zato,
                  da bomo lahko omogočili tudi plačilo zdravljenja v terapevtski skupnosti, kajti
                  sedaj ga država ne omogoča, bom glasovala za ta amandma - ne gre za velika
                  sredstva, za 10 milijonov tolarjev - s katerim bi sigurno omogočili najmanj
                  zdravljenje oziroma plačila zdravljenja v terapevtski skupnosti denimo za 50 otrok
                  oziroma 50 zasvojencev.</p>
            </sp>
            <sp xml:id="SDZ1-Izredna-20-1994-11-10.sp127">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kopač.</p>
            </sp>
            <sp xml:id="SDZ1-Izredna-20-1994-11-10.sp128">
               <speaker>JANEZ KOPAČ:</speaker>
               <p>Hvala lepa. Glasoval bom proti, tako kot predlaga odbor. To pa zaradi tega, ker je
                  na tej postavki, torej razvoj terapevtskih skupin na področju zasvojenosti bilo
                  odobrenih v proračunu 4 milijone tolarjev in do včeraj 9. novembra je bilo
                  porabljenih 2 in pol milijona tolarjev, kar pomeni, da je bilo porabljenih 2/3
                  sredstev, leto pa se že zelo bliža koncu. Skratka, za tem stoji problematika
                  neimetja programov in četudi se uvrsti teh deset milijonov tolarjev na to
                  postavko, seveda s tem ne bo kaj početi ob takšni dinamiki, kakršna se je izkazala
                  sedaj. Sicer pa gre za takšen majhen znesek, sem prepričan, da se odbor z njim ne
                  bi posebej ukvarjal ali pa ne bi posebej nasprotoval; gre pa za povsem
                  neracionalno zadevo, ki se kaže skozi podatek, ki sem ga povedal. Hvala lepa.
                  Glasoval bom proti.</p>
            </sp>
            <sp xml:id="SDZ1-Izredna-20-1994-11-10.sp129">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi obrazložiti svoj glas. Gospod Podobnik.</p>
            </sp>
            <sp xml:id="SDZ1-Izredna-20-1994-11-10.sp130">
               <speaker>JANEZ PODOBNIK:</speaker>
               <p>Spoštovani! Pred dobrimi 14 dnevi je Odbor Državnega zbora za zdravstvo, delo,
                  družino in socialno politiko obravnaval problematiko odvisnosti od drog v
                  Sloveniji in na tej seji, ki je bila sicer delno pod presijo časovne stiske
                     <stage>(namreč bilo je samo časa slabo uro)</stage>, smo slišali predstavnike,
                  takorekoč vse tiste, ki nekaj pomenijo na tem področju, da je eden od problemov
                  tudi finančni problem. Res je, da so projekti oziroma programi nekoliko
                  neusklajeni, toda dr. Krek in vsi, ki z njim delajo, so povedali, da je tudi
                  finančni razlog tisti, da razvoj terapevtskih skupin in celoten projekt v
                  slovenski državi in na tem področju ne zaživi. Zakaj? Zato, ker se večina ljudi na
                  tem področju poklicno ne ukvarja z ljudmi, ki so odvisni od drog. Mislim, da bi ta
                  amandma omogočil, da bi se to delo bolje uredilo, zato bom podprl ta prvi amandma.
                  Hvala.</p>
            </sp>
            <sp xml:id="SDZ1-Izredna-20-1994-11-10.sp131">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo? Gospod Verzolak.</p>
            </sp>
            <sp xml:id="SDZ1-Izredna-20-1994-11-10.sp132">
               <speaker>IVAN VERZOLAK:</speaker>
               <p>Spoštovani zbor! Hvala za besedo. Predsedujoči! Podprl bom amandma gospoda Eržena,
                  ker mislim, da to je pa res tako human predlog. In glede na to, da sem videl, v
                  kakšnih prostorih je ta Zavod za rehabilitacijo, v graščini, ki je stara 300 let
                  in več, kjer odpada omet in običajno - tudi v Ljubljani, kjer imamo krasne palače,
                  poslovniške palače - so ti zdravljenci povsod v Sloveniji ravno v teh propadajočih
                  graščinah in gradovih, kjer so celo ogrožena njihova življenja v določenih
                  prostorih. In mislim, da je to res taka poteza, ki zasluži našo podporo in ker v
                  končni fazi nikoli ne vemo, tudi gospod Kopač, ki ste običajno vedno proti tem
                  zadevam, nikoli ne veste - mogoče boste tudi vi kdaj zasvojeni.</p>
            </sp>
            <sp xml:id="SDZ1-Izredna-20-1994-11-10.sp133">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi? Gospod Kopač.</p>
            </sp>
            <sp xml:id="SDZ1-Izredna-20-1994-11-10.sp134">
               <speaker>JANEZ KOPAČ:</speaker>
               <p>Hvala za besedo. Saj ni replika, samo pojasnilo. Gospod Verzolak je govoril o
                  čisto nečem drugem. Upam, da ste to vsi razumeli. Sploh se ne gre za postavko ali
                  pa, govoril je o eni postavki, v mislih je imel pa čisto nekaj drugega. Tisto, kar
                  je pa meni pripisal, pa seveda je bolj verjetno za zabavo, ni imel resnih
                  argumentov. Kakorkoli že, mi govorimo o postavki sofinanciranja terapevtskih
                  skupnosti, ki ima v celem proračunu štiri milijone tolarjev. To ni praktično nič,
                  ampak tudi od teh štirih sta bila porabljena šele dva in pol, ker ni zahtev za
                  financiranje, ali pa ni upravičenih programov, ki bi zagotavljali vse kriterije.
                  Zato pravim, ali pa odbor predlaga, da se to ne sprejme, ker dodatnih deset
                  milijonov tolarjev se sicer lepo slišali, ampak porabljeni pa ne bodo, ker ni
                  pripravljenih programov. Samo zato. Drugače pa za deset milijonov tolarjev je
                  toliko govorjenja, da mislim, da že tratimo čas.</p>
            </sp>
            <sp xml:id="SDZ1-Izredna-20-1994-11-10.sp135">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Eržen.</p>
            </sp>
            <sp xml:id="SDZ1-Izredna-20-1994-11-10.sp136">
               <speaker>BRANE ERŽEN:</speaker>
               <p>Hvala lepa. Spoštovani! Moj vodja skupine zna čisto pravilno razmišljati in je,
                  mislim, tukaj govoril čisto o pravih, določenih stvareh. Gre za to, da bi bil ta
                  denar namenjen za renoviranje prostorov, ki so sedaj obupni in v katerih sedaj te
                  skupine delujejo. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp137">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo? Prosim, predstavnik Vlade, državni sekretar.</p>
            </sp>
            <sp xml:id="SDZ1-Izredna-20-1994-11-10.sp138">
               <speaker>ANDREJ ENGLEMAN:</speaker>
               <p>Mislim, da je gospod Podobnik v bistvu povedal tisti razlog, zakaj je problem s
                  tem denarjem. Marsikaj je bilo letos v proračunu za leto 1994 v bistvu prvič, na
                  področju zasvojenosti mamil, na področju teh terapevtskih centrov, celotni ta
                  segment. Tisto, kar je tudi povedal, je bilo sledeče. To so bile razno razne, v
                  svojem času celo ljubiteljske skupine, neinstitucionalne skupine. Jaz bom rekel,
                  nekaj podobnega, kot se mogoče nam letos dogaja na DARSU. En projekt na bistveno
                  manjšem nivoju, so v bistvu šele startali v letošnjem letu. Zaradi tega imamo na
                  posameznih ministrstvih, ki imajo ta sredstva, trenutno še velike ostanke. Tako je
                  recimo na Ministrstvu za zdravstvo; za projekt zasvojenosti z mamili je bilo
                  namenjenih dobrih 10 mio tolarjev, trenutno izplačanih iz proračuna samo 145 tisoč
                  tolarjev.</p>
               <p>Projekti so startali v bistvu šele z letošnjim letom. Zdaj so šele osnovne težave
                  prebrodene, zdajle so šele startali in dejansko, tudi če damo ta denar - zdaj je
                  sicer podpora, pa ne bo porabljeno; zaradi začetka tega dela, ker se je ta denar
                  šele zdaj začelo dajati.</p>
               <p>Drugo pa je razprava v letu 1995, ker računam, da so te osnovne težave prebrodene
                  in da se bo normalno lahko startalo. Če pa zdaj damo na koncu leta na projekt, ki
                  je bil v začetku 4 mio, potem vemo, da v tem času ne moremo to dati. Tudi minister
                  za finance - če bo šlo za neko adaptacijo, za sanacijo, za neka gradbena dela - bo
                  zahtevalo iste postopke, kot za vsa ostala plačila iz proračuna. Se pravi, ne
                  nekaj na lepe oči, ne nekaj za zagotovljeno, ampak ko bodo pogodbe zadaj, ko se bo
                  vedelo, da bo šel ta javni denar za točno določene namene. Zato bi vseeno rekel,
                  ne glede na lep namen, da zdaj ne dajemo nekaj, ampak se opredelimo pri proračunu
                  za leto 1995. Hvala.</p>
            </sp>
            <sp xml:id="SDZ1-Izredna-20-1994-11-10.sp139">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Eržen.</p>
            </sp>
            <sp xml:id="SDZ1-Izredna-20-1994-11-10.sp140">
               <speaker>BRANE ERŽEN:</speaker>
               <p>Hvala lepa. Spoštovani! Jaz sem zdaj iz teh razprav ob mojem amandmaju razbral
                  sledeče - mislim, da očitno ni problem v tem, komu dajemo, ampak komu jemljemo.
                  Jemljemo pa v tem primeru tistim, ki za Slovenijo niso prispevali še ničesar in
                  tudi nikoli ne bodo; vsaj dobrega ne. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp141">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali želi še kdo besedo? <stage>(Ne.)</stage> Prehajamo na glasovanje.
                  Glasujemo o amandmajih pod točko 15 <q>"vladne službe"</q>. Na glasovanje dajem amandma
                  pod številko 1. Predlagatelj je skupina poslancev, prvo podpisani Brane Eržen;
                  Odbor amandmaja ne podpira, Vlada ne podpira. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod številko 2. Predlagatelj je Franc Černelič; Odbor
                  ga ne podpira, Vlada ne podpira. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma, ki ga nimate v pregledu. Predlagatelj je Metka
                  Karner-Lukač; Odbor amandmaja ne podpira, Vlada amandmaja ne podpira.
                  Izvolite.</p>
            </sp>
            <sp xml:id="SDZ1-Izredna-20-1994-11-10.sp142">
               <speaker>METKA KARNER-LUKAČ:</speaker>
               <p>Spoštovane gospe in gospodje! Glasovala bom za ta amandma, ki sem ga po tej
                  razpravi vložila zato, ker ima vsaka stvar svoje meje in tudi Vlada jih mora imeti
                  takrat, ko zapravlja davkoplačevalski denar za svoj luksuz, da ne rečem še kaj
                  drugega.</p>
               <p>Prej sem spraševala predstavnika Vlade, naj mi obrazloži in naj pove za tehtne
                  razloge, ki Vlado napotujejo na to, da povečuje ta sredstva za nakup avtomobilov s
                  sto milijonov za dodatnih 236 milijonov. Odgovor je bil pitijski, iz njega si ne
                  znam ničesar razlagati. Opozorila sem, da tudi ni ustreznih kriterijev, na podlagi
                  katerih naj bi te avtomobile tistim upravičencem delili. Menim, da bo to dodatna
                  delitev službenih avtomobilov na uporabo za 24 ur.</p>
               <p>Hudo je, če se tako manifestira človeški napuh takrat, ko pride na oblast in
                  mislim, da Državni zbor za to ne bi smel dati zelene luči, da Vlada takšne stvari
                  počne, ne glede na to, da je to vaša Vlada.</p>
               <p>Ko se prepričujemo o tem, koliko sredstev bi  morali še dobiti gasilci, begunci,
                  zasvojenci in tako naprej, preko tega povečanja Državni zbor ne bi smel iti,
                  nikakor ne; tudi za boljši jutri. Kajti, ne vidim, da bi boljši jutri lahko
                  prinesli novi avtomobili, ki naj bi jih Vlada nabavila.</p>
               <p>Zato bom glasovala za ta amandma in upam, da tudi vi.</p>
            </sp>
            <sp xml:id="SDZ1-Izredna-20-1994-11-10.sp143">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Moge.</p>
            </sp>
            <sp xml:id="SDZ1-Izredna-20-1994-11-10.sp144">
               <speaker>RUDI MOGE:</speaker>
               <p>Hvala lepa za besedo. Glasoval bom proti temu amandmaju iz sledečega vzroka. Iz te
                  iste postavke, na katero je vložila amandma gospa Metka Karner-Lukač, smo tudi
                  predlagatelji črtali sredstva in se ta postavka zmanjša za 50 milijonov. In teh 50
                  milijonov bi bilo potem v drugem amandmaju namenjenih za potrebe vrhunskega
                  slovenskega športa, torej za nastopanje na olimpiadah.</p>
            </sp>
            <sp xml:id="SDZ1-Izredna-20-1994-11-10.sp145">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Pozsončeva.</p>
            </sp>
            <sp xml:id="SDZ1-Izredna-20-1994-11-10.sp146">
               <speaker>MARIA POZSONEC:</speaker>
               <p>Hvala lepa. Glasovala sem za amandma gospe Karner-Lukač, ker denar, ki ga misli
                  država namenjati za te avtomobile, zbira iz delavčevih plač, tistih, ki dobijo 30
                  ali 40 tisoč. Ljudje doma se jočejo, ker ne morejo plačati davkov, mi pa potem
                  gremo v takšno potrato.</p>
            </sp>
            <sp xml:id="SDZ1-Izredna-20-1994-11-10.sp147">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. - Sedaj je obrazložitev glasu; Vlada ne more več odgovarjati.</p>
               <p>Še kdo? <stage>(Nihče več.)</stage></p>
               <p>Dajem na glasovanje ta amandma, o katerem smo zdaj govorili. Ugotovimo sklepčnost!
                     <stage>(57 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo na amandmaje pod točko šestnajst - Ministrstvo za finance. Prvi amandma
                  predlaga Ivan Verzolak; odbor ga ne podpira, Vlada ne podpira.</p>
               <p>Drugi amandma predlaga Ivan Verzolak; Odbor ga ne podpira, Vlada ne podpira.</p>
               <p>Tretji amandma predlaga Franc Černelič; Odbor ga podpira, Vlada podpira.</p>
               <p>Četrtega amandmaja nimate v pregledu, imate ga posebej na klopi: "Postavka 7608
                  tekoča proračunska rezerva - se zmanjša za 15 milijonov tolarjev in se prenese
                  porabniku 33 - Ministrstvu za šolstvo in šport <stage>(3311)</stage>, na novo
                  postavko - poklicna šola Pietro Coppo, Izola." Predlagatelj Roberto Battelli.
                  Odbor ne amandmaja ne podpira. Vlada ne podpira.</p>
               <p>Peti amandma predlagata Ivan Sisinger in Franc Černelič; Odbor ga ne podpira in
                  predlaga svoj sklep, Vlada ne podpira.</p>
               <p>Želi kdo besedo? Gospod Verzolak.</p>
            </sp>
            <sp xml:id="SDZ1-Izredna-20-1994-11-10.sp148">
               <speaker>IVAN VERZOLAK:</speaker>
               <p>Hvala. Spoštovani zbor, prosim posluh! Rad bi samo razložil zadevo, ki je zelo
                  akutna, pod točko ena. Ta postavka se nanaša na cesto, bi rekel takorekoč
                  obvoznico, ki jo bomo potrebovali, ko se bo popravljala magistralna cesta na
                  relaciji: Celje - Velenje - Dravograd in v soteski Huda Luknja, kjer je sedaj
                  praktično že izmenični promet in to zaradi tega, ker se je škarpa podrla in v tej
                  soteski ni prostora za sočasno srečevanje vozil.</p>
               <p>Ko se bo popravljala ta cesta, magistralna cesta v Hudi luknji, kar je v planu
                  leta 1995, tako, da sem jaz pripravljen amandma pod točko dva umakniti, ker v
                  letošnjem letu ni realno, to pa iz sledečega razloga, ker bo hkrati potrebno to
                  cesto popolnoma zapreti, ker bo to večji poseg v tej soteski. Tako da mi rabimo
                  obvozno cesto v tistem času, ko se bo popravljala magistralna cesta v Hudi luknji.
                  To sta pa dve varianti: ena je obvoz Dolič - Vitanje in potem na Celje okrog na
                  Velenje, skrajšana varianta pa je bližnjica Velenje - Plešivec - Graška gora -
                  Miklavž - Slovenj Gradec, ko je razdalja več kot polovico krajša. Zato prosim, da
                  se to podpre. To je samo en del, kilometer in pol, ki ga je treba urediti in
                  prosim, da se to podpre, tako da bo potem naslednje leto, ko bo magistralna cesta
                  v delu v Hudi luknji, da bo tukaj možen prevoz, vsaj obvoznica za osebna vozila.
                  Moram povedati, da je ogromno ljudi iz Slovenj Gradca zaposlenih v Velenju in to
                  jim je res najbližja relacija do Velenja.</p>
               <p>Prav tako bo potrebno podpreti tudi ono drugo obvozno varianto, to je pa Dolič -
                  Vitanje. Tako da pod točko 2 umikam amandma, s tem da prosim, da podprete to prvo
                  varianto.</p>
            </sp>
            <sp xml:id="SDZ1-Izredna-20-1994-11-10.sp149">
               <speaker>PODPREDSEDNIK MIROSLAV MOZETIČ:</speaker>
               <p>Pod točko 2 je torej umaknjen amandma. Še kdo želi besedo? Gospod Sisinger.</p>
            </sp>
            <sp xml:id="SDZ1-Izredna-20-1994-11-10.sp150">
               <speaker>IVAN SISINGER:</speaker>
               <p>Predsedujoči, ne bom govoril, samo razložil bi rad glas. Zelo mi je žal, gospod
                  Verzolak, rad bi glasoval za vaš amandma, ampak ni mogoče, ker ne vem, kako ste se
                  lotili postavke obveznosti do SPIZ-a, kjer je že tako kritično stanje in
                  pomanjkanje sredstev. In da bomo začeli še za promet in ceste jemati od SPIZ-a,
                  tega ni mogoče podpreti. Glasoval bom seveda proti. Lepo prosim, tako ne moremo
                  delati, dragi prijatelji!</p>
            </sp>
            <sp xml:id="SDZ1-Izredna-20-1994-11-10.sp151">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Malo se pomirite. Gospod Verzolak, izvolite.</p>
            </sp>
            <sp xml:id="SDZ1-Izredna-20-1994-11-10.sp152">
               <speaker>IVAN VERZOLAK:</speaker>
               <p>Hvala za besedo! No, če je iz tega SPIZ-a res tako nemogoče dobiti ta denar,
                  mislim, da bo Vlada našla ta majhen znesek tudi iz kakšnega drugega vira.</p>
            </sp>
            <sp xml:id="SDZ1-Izredna-20-1994-11-10.sp153">
               <speaker>PODPREDSEDNIK MIROSLAV MOZETIČ:</speaker>
               <p>Še kdo želi besedo? Gospod državni sekretar.</p>
            </sp>
            <sp xml:id="SDZ1-Izredna-20-1994-11-10.sp154">
               <speaker>ANDREJ ENGELMAN:</speaker>
               <p>Rad bi povedal nekaj besed glede petega predlaganega amandmaja za sofinanciranje
                  društev in drugih organizacij. Tako Odbor za finance kot tudi Vlada se zavedata
                  problema, na katerega je opozoril gospod Sisinger, in bi zaradi tega predlagal, da
                  podprete sklep, ki ga potem na koncu predlaga Odbor za finance, s katerim bo
                  omogočeno, da se nemudoma aktivirajo sredstva sklada. - Vem, to zdaj govorim,
                  sicer je v sklopu vsega tega; mislim, da je tudi pravilno, če opozorim na 5.
                  amandma, ne govori o 1., ampak govorim o 5., ker je zdajle razprava o vseh petih.
                  -  Zaradi tega predlagam, da se predlagal, da se tisti amandma podpre, ta pa
                  enostavno zavrne, ker ne moremo tega izvršiti. S tem bo pa dosežen namen gospoda
                  Sisingerja.</p>
            </sp>
            <sp xml:id="SDZ1-Izredna-20-1994-11-10.sp155">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Prehajamo na glasovanje.
                  Na glasovanje dajem najprej prvi amandma - predlagatelj Ivan Verzolak; Odbor ga ne
                  podpira, Vlada ne podpira. Ugotovimo sklepčnost! <stage>(53
                  prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Drugi amandma je umaknjen.</p>
               <p>Na glasovanje dajem tretji amandma - predlagatelj Franc Černelič; Odbor ga
                  podpira, Vlada podpira.</p>
               <p>Obrazložitev glasu.</p>
            </sp>
            <sp xml:id="SDZ1-Izredna-20-1994-11-10.sp156">
               <speaker>FRANC ČERNELIČ:</speaker>
               <p>Samo zelo kratko besedo, lepo prosim. Zbudite se, pa glasujte za, ker gre za res
                  hud problem. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp157">
               <speaker>PODPREDSEDNIK MIROSLAV MOZETIČ:</speaker>
               <p>Ugotovimo sklepčnost! Gospod Kreft.</p>
            </sp>
            <sp xml:id="SDZ1-Izredna-20-1994-11-10.sp158">
               <speaker>DR. LEV KREFT:</speaker>
               <p>Hvala lepa. Zahvaljujem se gospodu Černeliču. Zbudil sem se. Za Božidarja Jakca,
                  bom vedno glasoval. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp159">
               <speaker>PODPREDSEDNIK MIROSLAV MOZETIČ:</speaker>
               <p>Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Četrtega amandmaja, nimate v pregledu, smo ga pa prej prebrali. Predlagatelj je
                  Roberto Battelli; odbor ga ne podpira, Vlada ne podpira. Ugotovimo sklepčnost!
                     <stage>(56 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandma ni sprejet.</p>
               <p>Peti amandma. Predlagatelja Ivan Sisinger in Franc Černelič; Odbor ga ne podpira
                  in vlaga svoj poseben sklep, Vlada ga ne podpira. Gospod Eržen, obrazložitev
                  glasu.</p>
            </sp>
            <sp xml:id="SDZ1-Izredna-20-1994-11-10.sp160">
               <speaker>BRANE ERŽEN:</speaker>
               <p>Hvala lepa. Spoštovani! Jaz bom amandma gospoda Sisingerja seveda podprl. Jaz sem
                  bil vedno na strani gasilcev, čeprav je njihova osnovna barva rdeča. Rad bi pa
                  povedal, da ne glede na to, koliko so aktivni, ali pa niso, mislim, da včasih tudi
                  malo preveč špricajo. Če vam povem en konkretni primer z Gorenjskega. Gorel je
                  enkrat en hlev na našem koncu. Gasilci so veselo gasili, tako da sta zgoreli samo
                  dve kravi. Na žalost pa jih je osem utonilo. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp161">
               <speaker>PODPREDSEDNIK MIROSLAV MOZETIČ:</speaker>
               <p>Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Naslednja amandmaja sta na točko 21 - Ministrstvo za gospodarske dejavnosti.
                  Prvega amandmaja, predlagatelj skupina poslancev, prvo podpisani dr. Leo Šešerko,
                  Odbor ne podpira, Vlada ne podpira. In drugega amandmaja, predlagatelj skupina
                  poslancev, prvo podpisani dr. Leo Šešerko, Odbor ne podpira, Vlada ne podpira.
                  Želi kdo besedo? <stage>(Nihče.)</stage></p>
               <p>Prehajamo na glasovanje. Na glasovanje dajem najprej prvi amandma. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem drugi amandma. Ugotovimo sklepčnost! <stage>(51
                     prisotnih.)</stage> Kdo je za? <stage>(11 poslancev.)</stage> Je kdo proti?
                     <stage>(29 poslancev.)</stage></p>
               <p>Ugotavljam, da amandma ni sprejet.</p>
               <p>Naslednji amandma je na točko 22 - Ministrstvo za ekonomske odnose in razvoj.
                  Amandmaja, ki ga je vložila skupina poslancev, prvo podpisani Tone Peršak, Odbor
                  ne podpira, Vlada ne podpira. Ali želi kdo besedo? Gospod Podobnik.</p>
            </sp>
            <sp xml:id="SDZ1-Izredna-20-1994-11-10.sp162">
               <speaker>JANEZ PODOBNIK:</speaker>
               <p>Spoštovani! Podprl bom predlagani amandma, ki ga je vložil gospod Peršak. Gre za
                  problem objekta, v katerem bi lahko Viba film snemal filme. Kot je znano, se je v
                  javnosti večkrat pojavilo nasprotovanje, ker se sedaj studio Viba film nahaja v
                  sakralnem objektu v cerkvi Svetega Jožefa. Mislim, da ta amandma končno začne
                  reševati ta problem in bo brez dvoma tudi v javnosti dobro sprejet in zato ga tudi
                  podpiram. Hvala.</p>
            </sp>
            <sp xml:id="SDZ1-Izredna-20-1994-11-10.sp163">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali želi še kdo besedo? Gospod minister, prosim.</p>
            </sp>
            <sp xml:id="SDZ1-Izredna-20-1994-11-10.sp164">
               <speaker> ANDREJ ENGELMAN:</speaker>
               <p>Spoštovani zbor! To, kar je gospod Podobnik povedal, drži. Tudi amandma gospoda
                  Peršaka je utemeljen, vendar je problem v tem, da je neuresničljiv, ker do
                  današnjega dne nismo dobili objekta, ki bi ga lahko kupili v bližini 20 km od
                  Ljubljane, zato da bi to zadevo rešili, se pravi kupili nadomestne prostore za
                  studio Viba. Problem bi morali razrešiti s proračunom za leto 1995. Sredstev ne
                  bomo mogli uporabiti, tudi če bi jih dobili z amandmajem.</p>
            </sp>
            <sp xml:id="SDZ1-Izredna-20-1994-11-10.sp165">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo? <stage>(Ne.)</stage> Prehajamo na glasovanje. Ta amandma dajem
                  na glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni sprejet.</p>
               <p>Naslednja amandmaja na točko 23 - Ministrstvo za kmetijstvo in gozdarstvo. Prvi
                  amandma predlaga skupina poslancev, prvo podpisani Geza Džuban; Odbor ga ne
                  podpira, Vlada ne podpira. Drugega amandmaja - ga ni v pregledu, ste ga pa prejeli
                  na klop, predlagatelj je Zoran Madon; Odbor ga ne podpira, Vlada ne podpira. Glasi
                  se pa: <q>"Znesek predloga rebalansa pod postavko 14.66 - strukturne spremembe v
                  kmetijstvu in živilstvu - se zmanjša za sto milijonov in se prenese na postavko
                  14.84 - namakanje kmetijskih zemljišč -  tako da ta postavka znaša 285 milijonov
                  594 tisoč."</q> Želi kdo besedo? Gospod Madon. Gospod Džuban. Izvolite.</p>
            </sp>
            <sp xml:id="SDZ1-Izredna-20-1994-11-10.sp166">
               <speaker>GEZA DŽUBAN:</speaker>
               <p>Hvala lepa predsedujoči, spoštovani zbor! Postavka 3804 - kmetijska infrastruktura
                  - v letošnjem letu nima nobene realizacije in videti je, da je tudi ne bo imela.
                  Amandma, ki posega v to področje, zajema tretjino sredstev in ostaja še zmeraj na
                  omenjenem področju kmetijska infrastruktura, tako da se</p>
               <p>praktično glede vsebine postavke nič ne spreminja. Gre pa za konkretno realizacijo
                  projekta, ki je v amandmaju omenjen. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp167">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Madon.</p>
            </sp>
            <sp xml:id="SDZ1-Izredna-20-1994-11-10.sp168">
               <speaker>ZORAN MADON:</speaker>
               <p>Spoštovani! S tem amandmajem želimo prenesti 100 milijonov tolarjev iz postavke -
                  strukturne spremembe v kmetijstvu in živilstvu. Ta postavka je velika okrog 600
                  milijonov in do danes oziroma do tega datuma, ki ga imamo v Poročevalcu, je bila
                  zelo skromno koriščena v nekaj milijonih. In</p>
               <p>tudi v dogovoru oziroma v pogovoru s predstavnikom Ministrstva za kmetijstvo mi je
                  ta povedal, da bo ta postavka strukturne spremembe v kmetijstvu - ostala do konca
                  leta neizkoriščena. Verjetno je mnenje Vlade nikalno zato, ker predlagamo na
                  postavko namakanje kmetijskih zemljišč, ki tudi ni še v celoti izkoriščena, le
                  delno, vendar tako v pogovoru s predstavnikom Ministrstva za kmetijstvo kot z
                  nekaterimi zainteresiranimi, ki te projekte na področju namakanja vodijo, so
                  povedali, da je v Sloveniji ta trenutek dovolj programov, dovolj projektov za
                  namakanje kmetijskih zemljišč, da bi ta sredstva lahko še letos izkoristili. Povem
                  samo za konkreten primer. Namakanje v Vipavski dolini, projekt Vogeršček, v
                  letošnjem letu izvaja v tej dolini agrokombinat oziroma Kmetijski poslovni sistem
                  Vipava namakanje v vrednosti 80 milijonov tolarjev. Projekti, razpis so
                  opravljeni, vendar zaradi pomanjkanje sredstev je Ministrstvo za kmetijstvo
                  odobrilo le 40 milijonov tolarjev. Tako, da ta sredstva bodo porabljena, če jih
                  prenesemo na naslov namakanja kmetijskih zemljišč. Hvala.</p>
            </sp>
            <sp xml:id="SDZ1-Izredna-20-1994-11-10.sp169">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? <stage>(Nihče.)</stage> Prehajamo na glasovanje.
                  Na glasovanje dajem prvi amandma. Predlagatelj je skupina poslancev, prvopodpisani
                  Geza Džuban; Odbor ga ne podpira. Vlada ne podpira. Ugotovimo sklepčnost!
                     <stage>(40 prisotnih.)</stage> Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem drugi amandma. Predlagatelj je Zoran Madon; Odbor ga ne
                  podpira. Vlada ne podpira. Ugotovimo sklepčnost! <stage>(50
                  prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da amandma ni sprejet.</p>
               <p>Naslednja amandmaja na točko 24 - Ministrstvo za promet in zveze. Pvega amandmaja,
                  predlagatelj je skupina poslancev prvi podpisani Jože Jagodnik, Odbor ne podpira,
                  Vlada ne podpira. Drugi amandma predlagatelja Maksa Suška je bil umaknjen. Želi
                  kdo razpravljati? Gospod Ribičič.</p>
            </sp>
            <sp xml:id="SDZ1-Izredna-20-1994-11-10.sp170">
               <speaker>DR. CIRIL RIBIČIČ:</speaker>
               <p>Spoštovani! Jaz bi rad podprl ta amandma, ki ga je prvo podpisal kolega Jože
                  Jagodnik; če ne drugega, zaradi ravnotežja, da ga ne bodo zagovarjali predvsem
                  poslanci iz Maribora. Jaz mislim, da nas bo lahko zaskrbelo takrat, kadar bodo
                  proti gradnji mostov, ki povezujejo Maribor s Koroško in z Ljubljano - da ne
                  govorim o tem, da bi zahtevali sredstva za rušenje takšnih mostov. Bi pa prosil,
                  da kolega Jagodnik in drugi, ki so vplivni v štajerski prestolnici, zagotovijo, da
                  bodo ta sredstva tudi res letos porabljena. Prepričan sem, da bo ta amandma dobil
                  večinsko podporo. Bi bila pa seveda sramota, če to potem ne bi porabili v
                  letošnjem letu. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp171">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kopše.</p>
            </sp>
            <sp xml:id="SDZ1-Izredna-20-1994-11-10.sp172">
               <speaker>JOŽEF KOPŠE:</speaker>
               <p>Glasoval bom za in gospod Ribičič naj se nikar ne boji za svojo čast: porabljen bo
                  denar.</p>
            </sp>
            <sp xml:id="SDZ1-Izredna-20-1994-11-10.sp173">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kopač.</p>
            </sp>
            <sp xml:id="SDZ1-Izredna-20-1994-11-10.sp174">
               <speaker>JANEZ KOPAČ:</speaker>
               <p>Hvala lepa. Jaz bom sicer glasoval proti zaradi razlogov, ki so bili prej
                  navedeni, ampak mislim tudi, predsedujoči, da se o tem amandmaju sploh ne da
                  glasovati, ker je pomanjkljivo napisan. Tako da je, po moje, brezpredmeten. Hvala
                  lepa.</p>
            </sp>
            <sp xml:id="SDZ1-Izredna-20-1994-11-10.sp175">
               <speaker>PODPREDSEDNIK MIROSLAV MOZETIČ:</speaker>
               <p>Lahko to drži, vendar gospod Kopač, predsednik odbora, ta amandma ste obravnavali
                  in ga niste podprli, zdaj ste pa ugotovili, da je nepravilen. Tako da jaz zdaj
                  tukaj o tem ne bom odločil.</p>
               <p>Želi še kdo besedo? Nihče in dajem ta amandma, ki ga predlaga skupina poslancev,
                  prvo podpisani Jože Jagodnik in ga odbor ne podpira, Vlada ne podpira, na
                  glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je amandma sprejet.</p>
               <p>Naslednji amandmaji pod točko 25 - Ministrstvo za okolje in prostor, je pet
                  amandmajev, ki jih ni v pregledu, to so amandmaji predlagatelja dr. Lea Šešerka.
                  Prvi amandma: <q>"Postavka 17.51 - sofinanciranje programov Gradbenega centra - se
                  ohranijo v višini, ki jo predvideva proračun v znesku 1 milijon 737 tisoč 900
                  tolarjev in se za to vsoto obremeni postavka pri uporabniku 16 - Ministrstvo za
                  finance 7608, tekoča proračunska rezerva."</q> Predlagatelj je dr. Leo Šešerko; odbor
                  podpira, Vlada podpira.</p>
               <p>Drugi amandma: <q>"Postavka 50.48 - študija ranljivosti okolja - se ohrani v višini,
                  kot jo predvideva proračun in znaša 3 milijone 943 tisoč 200 tolarjev in se
                  ustrezno zmanjša postavka 76.08, tekoča proračunska rezerva - pri uporabniku 16 -
                  Ministrstvo za finance."</q> Predlagatelj je dr. Leo Šešerko, odbor amandma podpira,
                  Vlada podpira.</p>
               <p>Naslednji amandma, številka tri: <q>"Postavka 50.47 - nacionalni program varstva
                  okolja - se ohrani v višini, ki jo je prvotno predvideval proračun oziroma se
                  poveča s 5 milijonov tolarjev na 7 milijonov 886 tisoč 300 tolarjev in se ustrezno
                  zmanjša postavka 76.08 - tekoča proračunska rezerva - pri uporabniku 16 -
                  Ministrstvo za finance."</q> Predlagatelj je dr. Leo Šešerko, odbor amandma podpira,
                  Vlada podpira.</p>
               <p>Četrti amandma: <q>"Postavka 50.07 - pedaloški moritoring naravnih in vnešenih
                  sestavin se ohrani, kot jo je predvideval proračun in znaša 985 tisoč 800 tolarjev
                  ter se za ta znesek zmanjša postavka 76.08, tekoča proračunska rezerva pri
                  uporabniku 16, Ministrstvo za finance."</q> Predlagatelj je dr. Leo Šešerko, odbor
                  amandma podpira, Vlada podpira.</p>
               <p>Peti amandma: <q>"Postavka 54.11 - slovenski ekološki projekt, dokončanje programa -
                  se ohrani v višini, ki jo je predvideval proračun in znaša 29 milijonov 731 tisoč
                  200 tolarjev ter se ustrezno zmanjša postavka 7608 - tekoča proračunska rezerva -
                  pri uporabniku 16 - Ministrstvo za finance."</q> Predlagatelj je dr. Leo Šešerko,
                  odbor amandmaja ne podpira, Vlada ne podpira. Želi kdo besedo?
                     <stage>(Nihče.)</stage></p>
               <p>Prehajamo na glasovanje. Na glasovanje dajem prvi amandma. Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da prvi amandma ni sprejet.</p>
               <p>Drugi amandma. Na glasovanje dajem drugi amandma. Ugotovimo sklepčnost! <stage>(48
                     prisotnih.)</stage> Kdo je za? <stage>(10 poslancev.)</stage> Je kdo proti?
                     <stage>(21 poslancev.)</stage></p>
               <p>Ugotavljam, da drugi amandma ni sprejet.</p>
               <p>Na glasovanje dajem tretji amandma. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je tretji amandma sprejet.</p>
               <p>Na glasovanje dajem četrti amandma. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(16
                     poslancev.)</stage></p>
               <p>Ugotavljam, da je četrti amandma sprejet.</p>
               <p>Na glasovanje dajem peti amandma. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da peti amandma ni sprejet.</p>
               <p>Prehajamo na naslednje amandmaje. Točka 26 - Ministrstvo za delo, družino in
                  socialne zadeve. Prvi amandma predlaga je Sašo Lap; Odbor amandmaja ne podpira,
                  Vlada amandmaja ne podpira.</p>
               <p>Drugi amandma predlaga je Sašo Lap; Odbor in Vlada amandmaja ne podpirata.</p>
               <p>Tretji amandma predlaga Branko Janc; Odbor in Vlada amandmaja ne podpirata.</p>
               <p>Želi kdo besedo? Gospod Janc.</p>
            </sp>
            <sp xml:id="SDZ1-Izredna-20-1994-11-10.sp176">
               <speaker>BRANKO JANC:</speaker>
               <p>Spoštovani kolegi in kolegice! Vložil sem amandma za dokončno izgradnjo Doma
                  upokojencev Krško, in sicer za povečanje postavke za 100 milijonov tolarjev, in
                  sicer iz razloga, ker je ta Dom upokojencev v popolnoma zaključni fazi, manjka
                  samo oprema in urejena okolica. V primeru izglasovanja tega amandmaja bi bil ta
                  dom upokojencev vseljiv naslednji mesec in se mi zdi neracionalno tudi s strani
                  Državnega zbora in s strani proračuna, če bi dovolili, da investicije, ki teče že
                  sedem let, ne dokončamo.</p>
               <p>Drugi del amandmaja se tiče Centrov za socialno delo v Sloveniji. In sicer s
                  proračunsko postavko 44-42 je bilo v letošnjem proračunu namenjenih za
                  revatilizacijo teh centrov 170 milijonov tolarjev, pogodbe so bile podpisane.
                  Zaradi podražitev je zmanjkalo za dokončno ureditev teh centrov 45 milijonov. In
                  prosim, da za ta del povišanja postavk tudi glasujete. Hvala.</p>
            </sp>
            <sp xml:id="SDZ1-Izredna-20-1994-11-10.sp177">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Lap.</p>
            </sp>
            <sp xml:id="SDZ1-Izredna-20-1994-11-10.sp178">
               <speaker>SAŠO LAP:</speaker>
               <p>Hvala za besedo. Dva amandmaja. Prvi: predlagamo, da se republiške priznavalnine
                  zmanjšajo za pet milijonov in se prenesejo na postavko: zdravstveno zavarovanje
                  duševno in telesno prizadetih oseb.</p>
               <p>Torej, te republiške priznavalnine so za nas sporne. Za znesek, ki ga namenjamo za
                  zdravstveno zavarovanje duševno in telesno prizadetih prenašamo pač ta znesek.
                  Znano je namreč dejstvo, da v okviru celotne slovenske populacije med 15 in 20%
                  državljanov spada v to kategorijo in mislim, da je prav, da ta vzeta sredstva
                  namenimo v ta namen.</p>
               <p>Dragi poslanci, kolegi iz Liberalno demokratske stranke, vedno, kadar je govor o
                  proračunu, vas skrbi samo ena stran. Lepo se je to pokazalo pred dnevi, pri eni
                  drugi obravnavi, enega drugega zakona. To pot pa nas skrbi.</p>
               <p>In drugi amandma: <q>"Iz Ministrstva za kulturo se znesek enajst milijonov, pod firmo
                  Metelkova, prenese na Ministrstvo za delo, družino in socialne zadeve, postavka -
                  razvoj terapevtskih skupin na področju zasvojenosti."</q> Ena podobna stvar je bila že
                  slišana pred pol ure: v okviru proračuna za 1994 niso bila zajeta sredstva za
                  Metelkovo in zato menimo, da ni potrebno, da Ministrstvo za kulturo prav v primeru
                  te sporne inštitucije - <stage>(Metelkove)</stage>, nameni sredstva za delovanje
                  le-te.</p>
               <p>Z amandmajem predlagamo prenos sredstev v okvir programa preprečevanja
                  zasvojenosti z mamili in razvoja terapevtskih skupin na področju zasvojenosti. Res
                  sicer z amandmajem odvzamemo Metelkovcem in finančna sredstva, vendar smo
                  prepričani, da jih bo prej kot slej mnogi izmed njih lahko koristno uporabil v
                  okviru programov, ki smo jih pred tem navedli.</p>
               <p>Jaz le mislim, da sta oba amandmaja sprejemljiva in prosim, da glasujete <q>"za"</q>.
                  Hvala.</p>
            </sp>
            <sp xml:id="SDZ1-Izredna-20-1994-11-10.sp179">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Lap, vi ste govoril o amandmaju, ko sem slišal besedo
                  Metelkova, ampak ta ni v tem, ta je pri Ministrstvu za kulturo.</p>
               <p>Zdaj govorimo o točki šestindvajset. Niste bil navzoč ves čas in se pozna.</p>
               <p>Izvolite. Točka šestindvajset.</p>
            </sp>
            <sp xml:id="SDZ1-Izredna-20-1994-11-10.sp180">
               <speaker>SAŠO LAP:</speaker>
               <p>Se opravičujem, drugega bi moral pozneje, pa ga ne bom, zato bom tistega, ki ga
                  nisem.</p>
               <p>Torej, gre za Ministrstvo za delo, družino in socialne zadeve, se predlaga:
                  <q>"Sofinanciranje Zveze združenih borcev narodno osvobodilne vojne se zmanjša za pet
                  milijonov in se prenese na Ministrstvo za zdravstvo, postavka: programi za
                  preprečevanje zasvojenosti z mamili, isti naslov."</q></p>
               <p>In lepo prosim, poslušajte to obrazložitev. V postopku sprejemanja proračuna za
                  leto 1994 se je postavka sofinanciranje Zveze združenih borcev narodno osvobodilne
                  vojne z amandmajem zmanjšala. Amandma vlagam, ker sem prepričan, da je predlog
                  povečanja postavke v ta namen neupravičen. Z amandmajem želim odvzeta sredstva
                  nakazati za postavko: programi preprečevanja zasvojenosti z mamili. Ker sem
                  prepričan, pravim, da se tudi člani organizacije, katerim se nakazujejo sredstva v
                  predlogu rebalansa pripomogli, nesporno, z izgradnjo minulega tipa družbe. K
                  situaciji, zaradi katere se mlajši, novi rodovi vse bolj zatekajo k mamilom. - S
                  tem se pač ni treba strinjati, vendar jaz to trdim. V brošuri Zveze borcev in
                  udeležencev NOB Slovenije, ki poroča o zdravstvenem in socialnem varstvu NOB in
                  žrtvah vojnega nasilja, to je v januarju 1993 bilo objavljeno, priznava eden izmed
                  avtorjev, dr. Janko Kostapfel, da so borci v novih razmerah doživeli še dodatni
                  stres, ko se je sesula njihova ideja, za katero so se v vojnem in povojnem času
                  borili, zaradi česar so še bolj izpostavljeni psihičnim pritiskom, kot se odseva
                  tudi v stanju njihovega zdravja. Jaz se strinjam z ugotovitvijo gospoda Kostapfla,
                  vendar mislim, da niso šokov in psihičnih stresov doživeli samo tisti, ki so
                  gradili družbo v obdobju 1945-90, ampak tudi tisti, ki so bili prisiljeni živeti v
                  tej družbi, kot so si jo zamislili graditelji, ta družba namreč. In če dopuščamo
                  graditeljem pravico do stresa in psihičnih stisk, ker se je sesul njihov svet in
                  so se zato morali zatekati v razne zasvojenosti, moramo razumeti tudi stiske
                  mladih, ki se na ruševinah tega sveta rešujejo v svet mamil. In prosim lepo, dajmo
                  resno začeti te stvari enkrat tako urejati, kot smo že pred dnevi ugotavljali pri
                  nekem drugem zakonu. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp181">
               <speaker>PODPREDSEDNIK MIROSLAV MOZETIČ:</speaker>
               <p>Želi še kdo besedo? Gospa Podobnik.</p>
            </sp>
            <sp xml:id="SDZ1-Izredna-20-1994-11-10.sp182">
               <speaker>JANEZ PODOBNIK:</speaker>
               <p>Spoštovani! Rad bi podprl dopolnilo oziroma amandma, ki ga je vložil gospod Branko
                  Janc, recimo v tej zvezi, ko omenja problematiko poslovnih prostorov v Centru za
                  socialno delo. Jaz zelo dobro poznam delo teh centrov in mislim, da opravljajo
                  zelo pozitivno delo, da jih tudi z novo zakonodajo, n.pr. z zakonodajo o
                  družinskih prejemkih kot zakonodajalec naložili nove naloge. S 1.1.1993 je država
                  prevzela pod svoj okvir to dejavnost. Nekateri centri, so v občinskih prostorih,
                  nekateri so v lastnih, nekatere izganjajo, <stage>(procesi
                     denacionalizacije)</stage> in tako da je v Sloveniji kar nekaj občin, ko so šle
                  v projekte obnove teh prostorov in sedaj preko države v tem letu, nekako jim je
                  zmanjkalo, kot piše gospod Janc 45 milijonov tolarjev. In podpiram ta amandma.
                  Prav tako pa tudi ta njegov prvi del - kajti investicija, ki je takorekoč pred
                  zaključkom in bo za Krško brez dvoma pomenila veliko pridobitev - da se dokonča
                  Dom upokojencev v Krškem. Torej ta amandma podpiram.</p>
            </sp>
            <sp xml:id="SDZ1-Izredna-20-1994-11-10.sp183">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Bavdek.</p>
            </sp>
            <sp xml:id="SDZ1-Izredna-20-1994-11-10.sp184">
               <speaker>DUŠAN BAVDEK:</speaker>
               <p>Spoštovani! Dokler nisem bil izvoljen za poslanca v ta Državni zbor, sem delal v
                  kranjskem zdravstvenem domu kot zdravnik v dispanzerju za borce. Med temi borci so
                  bili borci obeh strani in vsi so bili enako prizadeti: telesno in duševno. Zato
                  bom glasoval proti amandmaju št. 2, ki ga je vložil gospod Sašo Lap.</p>
            </sp>
            <sp xml:id="SDZ1-Izredna-20-1994-11-10.sp185">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage></p>
               <p>Prehajamo na glasovanje. Na glasovanje dajem prvi amandma. Glasujemo o amandmajih
                  pod točko 26 - Ministrstvo za delo, družino in socialne zadeve. Prvega amandmaja,
                  predlagatelj je Sašo Lap, odbor ne podpira, Vlada ne podpira. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem drugi amandma. Predlagatelj je Sašo Lap; Odbor ga ne podpira,
                  Vlada ne podpira. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da drugi amandma ni sprejet.</p>
               <p>Na glasovanje dajem tretji amandma. Predlagatelj je Branko Janc; Odbor ga ne
                  podpira, Vlada ne podpira. Ugotovimo sklepčnost! <stage>(54
                  prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je amandma sprejet.</p>
               <p>Naslednji amandma je točka 33 - Ministrstvo za šolstvo in šport. Prvi amandma je
                  amandma na amandma skupine poslancev; vlaga ga skupina poslancev, prvo podpisani
                  Rudi Moge. Odbor amandma podpira; Vlada ga ne podpira. Drugi amandma -
                  predlagatelj je skupina poslancev, prvo podpisani Rudi Moge, odbor podpira.
                  Tretjega amandmaja, predlagatelj je Jožef Kocuvan, Odbor ne podpira. Prosim
                  predstavnika Vlade, da pove stališča.</p>
            </sp>
            <sp xml:id="SDZ1-Izredna-20-1994-11-10.sp186">
               <speaker>ANDREJ ENGELMAN:</speaker>
               <p>Vlada je podpirala amandma, ki je bil potem dodatno vložen, za 50 mio tolarjev, da
                  se prenese na Ministrstvo za šolstvo in šport iz postavke sredstev za prevoze. Ta
                  amandma je več ali manj brezpredmeten, ker smo že z enim prejšnjim amandmajem vsa
                  sredstva pobrali in tam ni nič več, kar se da pobrati, ker je že realizacija taka.
                  Tako da imamo mi že težave oziroma neusklajenosti, če je to izglasovano.</p>
            </sp>
            <sp xml:id="SDZ1-Izredna-20-1994-11-10.sp187">
               <speaker>PODPREDSEDNIK MIROSLAV MOZETIČ:</speaker>
               <p>Gospod Moge.</p>
            </sp>
            <sp xml:id="SDZ1-Izredna-20-1994-11-10.sp188">
               <speaker>RUDI MOGE:</speaker>
               <p>Hvala za besedo. Zgodilo se je to, kot je predstavnik ministrstva pravilno
                  napovedal, da smo se odločili za prejšnji amandma. Ampak kljub temu tukaj ostane
                  še dovolj denarja, da lahko ta amandma na amandma, izglasujemo drugi amandma. In
                  jaz mislim, da bo potem morala naša finančna komisija še enkrat vse izglasovane
                  amandmaje preveriti in potem predlagati Državnemu zboru usklajen predlog. In
                  takrat lahko to problematiko popolnoma rešimo, da bo tudi predlog rebalansa
                  usklajen.</p>
            </sp>
            <sp xml:id="SDZ1-Izredna-20-1994-11-10.sp189">
               <speaker>PODPREDSEDNIK MIROSLAV MOZETIČ:</speaker>
               <p>Ali želi še kdo besedo? <stage>(Ne.)</stage> Prehajamo na glasovanje. Na
                  glasovanje dajem najprej prvi amandma, to je amandma na amandma. Tega amandmaja na
                  amandma ni v pregledu. Prejeli ste ga na klop. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma na amandma sprejet.</p>
               <p>In na glasovanje dajem amandma pod točko 2. Predlagatelj je skupina poslancev,
                  prvo podpisani Rudi Moge; odbor amandma podpira. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je drugi amandma sprejet.</p>
               <p>Na glasovanje dajem tretji amandma. Predlagatelj je Jože Kocuvan; odbor ga ne
                  podpira, za Vlado pa ne vem; sem vprašal in ni odgovorila. Ugotovimo sklepčnost.
                  Obrazložitev glasu, gospod Kocuvan.</p>
            </sp>
            <sp xml:id="SDZ1-Izredna-20-1994-11-10.sp190">
               <speaker>JOŽEF KOCUVAN:</speaker>
               <p>Čeprav upam proti upanju, da bo ta amandma sprejet, pa bom vseeno obrazložil svoj
                  glas. Glasoval bom zanj. Gre za večnamenski prostor vzgoje in izobraževanja, za
                  učilnice, knjižnice in prostor za seminarje. Sredstva zbirajo občani, ker pa je
                  potrebno ta objekt zaščititi pred zimo in vremenskimi neprilikami, je primerno, da
                  se zagotovi vsaj nekaj sredstev, da se to lahko reši.</p>
               <p>Finančna konstrukcija je naslednja: 50% financirajo občani, 10% podjetja, 10%
                  občina in pričakuje se 30% od države. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp191">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je amandma sprejet.</p>
               <p>Naslednji amandmaji k točki 35, Ministrstvo za kulturo.</p>
               <p>Amandma Odbora za finance, ki ga ni v pregledu, postavka je pa v poročilu odbora:
                  <q>"Postavka  71.15 - nepredvidene akcije - pri Ministrstvu za kulturo se poveča za
                  550 tisoč SIT in znaša 66 milijonov 742 tisoč 228 SIT. Postavka 70.09 - materialni
                  stroški - pri Ministrstvu za kulturo se poveča za 102 milijona 700 tisoč SIT in
                  znaša 2 milijardi 81 milijonov 499 tisoč SIT. Postavka 76.08  - tekoča proračunska
                  rezerva pri Ministrstvu za finance se zmanjša za 103 milijone 250 tisoč SIT in
                  znaša 396 milijonov 750 tisoč SIT."</q></p>
               <p>Drugega amandmaja, predlagatelj je Jožef Kocuvan, odbor ne podpira in predlaga
                  svoj amandma. <stage>(Glas iz klopi.)</stage> Je umik.</p>
               <p>Tretji amandma predlaga Sašo Lap; Odbor in Vlada ga ne podpirata.</p>
               <p>Četrti amandma, predlagatelj je skupina poslancev s prvo podpisanim Levom Kreftom;
                  odbor ga ne podpira in predlaga, da se ta sredstva zagotovijo pri razporeditvi v
                  okviru Ministrstva za finance, Vlada ga ne podpira.</p>
               <p>Petega amandmaja, predlagatelj je skupina poslancev, prvi podpisani Lev Kreft,
                  Odbor in Vlada ne podpirata.</p>
               <p>Šestega amandmaja ni v pregledu: <q>"Postavka 18.62 - Kulturni dom Lendava se poveča
                  za 65 milijonov in znaša 150 milijonov. Za isti znesek se zmanjša postavka pri
                  uporabniku 19-Ministrstvu za obrambo 51.46-intendantska in druga oprema mirodobnih
                  in bojnih enot TO, tako, da znaša 611 milijonov 500 tisoč."</q> Predlagatelja sta
                  Ciril Pucko in Marija Pozsonec. Odbor in Vlada amandmaja ne podpirata.</p>
               <p>Sedmi amandma, ki ga tudi ni v pregledu: <q>"Poveča se postavka 85-94-Spomeniki-za 13
                  milijonov SIT. Za isti znesek se zmanjša postavka 16-Ministrstvo za finance,
                  76-08-tekoča proračunska rezerva."</q> Predlagatelj je skupina poslancev, prvi
                  podpisani Benjamin Henigman; odbor in Vlada amandma podpirata.</p>
               <p>Želi kdo razpravljati? Gospod Kreft.</p>
            </sp>
            <sp xml:id="SDZ1-Izredna-20-1994-11-10.sp192">
               <speaker>DR. LEV KREFT:</speaker>
               <p>Hvala lepa, gospod predsedujoči! Drage gospe, spoštovani gospodje! Najprej vam
                  povem, da podpiram amandma, o katerem bomo glasovali najprej, ki ga v pregledu
                  nimamo, to je amandma, ki je v dodatnem poročilu Odbora za finance in
                  kreditno-monetarno politiko, ki ga je oblikoval odbor, kajti ta amandma ustrezno
                  povzema oba amandmaja, ki ju je vložila skupina poslancev, kjer sem se sam prvi
                  podpisal.</p>
               <p>Sam nimam pravice reči, da amandma umaknemo, ker nas je več podpisanih, vendar če
                  nihče ne ugovarja, menim, da če sprejmemo ta amandma, potem glasovanje o teh dveh
                  amandmajih ni potrebno, če ne bi kdo od podpisnikov na tem insistiral.</p>
               <p>Moj namen pa je bil še drug. Tu je amandma, ki ga je gospod Sašo Lap preuranjeno
                  obrazložil, ki se tiče Metelkove. O tem amandmaju dovolj pove že tisto, kar je
                  bilo povedano, ko smo prvič glasovali o prenosu na to postavko 8507; ki je
                  dragocena postavka in smo jo uvedli z naporom tudi tega parlamenta, vendar ta
                  postavka ni bila porabljena do konca v letošnjem letu. Upam, da bo teh skupin
                  nastalo več in da bo tudi teh pobud več v naslednjem letu, ampak vsekakor
                  prenašanje sredstev na ta program in na to postavko ni smiselno.</p>
               <p>To bi bilo dovolj povedati o tem amandmaju, ko bi ne skušal ta amandma sugerirati,
                  v svoji obrazložitvi pa je gospod Lap to še dodatno podčrtal. Tako bom rekel: ko
                  bi se na Metelkovi res zbirali zasvojenci, bi bila Metelkova najboljša terapevtska
                  skupina, ki bi lahko koristila sredstva iz postavke, na katero želi gospod Lap
                  prenesti ta denar, kajti na Metelkovi veljajo za urbano mladino, ki je v vseh
                  mestih <stage>(in Ljubljana je pač metropola)</stage> drugačna kot je mladina na
                  vasi in drugačna, kot je mladina majhnih mest. Ima svojo drugačnost, ki jo ljubi
                  in z njo živi samo določeno življenjsko obdobje. Skozi to življenjsko obdobje pa
                  doživlja to, kar se na Metelkovi dogaja organizirano in s sodelovanjem mnogih
                  ljudi in inštitucij <stage>(žal ne tistih, ki bi bile najbolj poklicane, to so
                     mestne oblasti)</stage>. In tam veljajo načela, po katerih delajo ti ljudje
                  skupaj, sami, z največjim naporom, kar pomeni, da tam velja socializacija - kot
                  prvo načelo, velja kreativnost, - kot drugo načelo in odgovornost za sebe in za
                  druge s katerimi si skupaj - kot tretje načelo. To so zdrava načela.</p>
               <p>Zato seveda je treba premagati odpor, ki ga človek doživi, ko vidi v črno oblečene
                  z <q>"drukerji"</q> in podobnimi zadevami, v usnjenih črnih usničih oblečene, z obritimi
                  obrvmi opremljene in tako dalje ljudi in mora človek seveda razumeti, da pač ne
                  morejo vsi izgledati tako kot vi, gospod Lap. Hvala bogu.</p>
            </sp>
            <sp xml:id="SDZ1-Izredna-20-1994-11-10.sp193">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod minister, prosim.</p>
            </sp>
            <sp xml:id="SDZ1-Izredna-20-1994-11-10.sp194">
               <speaker>ANDREJ ENGELMAN:</speaker>
               <p>Spoštovani zbor! Mislim, da je ta dialog med poslancem gospodom Lapom in gospodom
                  Kreftom  nepotreben. Namreč, sredstva za Metelkovo gredo samo za to, ker je Vlada
                  dodelila tiste stavbe, ki sodijo pod prejšnje Ministrstvo za notranje zadeve - se
                  pravi, kjer ni Mreža za Metelkovo, kjer niso te skupine - Ministrstvu za kulturo.
                  In da bi varovali do konca leta, od 1. septembra, ko smo to stavbo dobili oziroma
                  šest stavb v upravljanje, je potrebno določena sredstva imeti, da bi priključili
                  elektriko in da bi priključili vodo. Se pravi, ti stroški so samo za varovanje in
                  za priključek vode in tega. V tem delu ni skupin in ne gre za dejavnost Mreže za
                  Metelkovo. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp195">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Državni sekretar, prosim. Gospod Bogataj, svetovalec Vlade.</p>
            </sp>
            <sp xml:id="SDZ1-Izredna-20-1994-11-10.sp196">
               <speaker>MIRAN BOGATAJ:</speaker>
               <p>Spoštovani zbor! Rad bi samo dve besedi okrog tega amandmaja gospoda poslanca
                  Puckota in gospe poslanke Pozsonec, ki se nanaša na razreševanje problema
                  kulturnega doma v Lendavi. Dejstvo je, da se poizkuša ta problem razreševati na
                  račun drugega osnovnega problema, ki ga rešujemo v tem rebalansu za obrambo, to je
                  zagotavljanje intendantske opreme. In stališče Vlade do takšnega načina
                  razreševanja tega problema je odklonilno. Poleg materialnih stroškov je
                  zagotavljanje z vsemi mogočimi prerazporeditvami znotraj ministrstva ravno
                  razreševanje problema intendantske opreme ključnega pomena za zagotavljanje
                  najnujnejše pripravnosti celotne sestave vojske. Na drugi strani po konsultaciji z
                  Ministrstvom za kulturo bi rad opozoril na to, da za ta dom je v letošnjem
                  proračunu že zagotovljenih 85 milijonov tolarjev, od katerih do danes ni
                  porabljeno ničesar. Minister je danes tudi jasno povedal na Odboru za finance, da
                  niso zagotovljena pripravljalna dela, s katerimi bi lahko vsaj ta sredstva, že
                  odobrena, porabili do konca leta. Hvala.</p>
            </sp>
            <sp xml:id="SDZ1-Izredna-20-1994-11-10.sp197">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Prehajamo na glasovanje.
                  Na glasovanje dajem najprej amandma, ki ga predlaga Odbor za finance. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Drugi amandma je umaknjen.</p>
               <p>Na glasovanje dajem tretji amandma, ki ga predlaga Sašo Lap; odbor ga ne podpira,
                  Vlada ga ne podpira. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da amandma ni sprejet.</p>
               <p>Če sem prej dobro razumel gospoda Krefta, sta četrti in peti amandma, glede na to,
                  da je prvi sprejet, nepotrebna.</p>
               <p>Šestega amandmaja, ki ga nimate v pregledu, ste ga pa prejeli, predlagatelja sta
                  Ciril Pucko in Maria Pozsonec, Odbor ne podpira, Vlada ne podpira. Ugotovimo
                  sklepčnost! <stage>(45 prisotnih.)</stage> - Prosim za pozornost. Drugo branje bi
                  lahko danes zaključili čez sicer malo 17.00 uro, tako da bi jutri lahko
                  nadaljevali s tretjim. - Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem sedmi amandma, ki ga tudi nimate v pregledu, predlagatelj je
                  skupina poslancev, prvo podpisani Benjamin Henigman, Odbor podpira, Vlada podpira.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Z amandmaji smo zaključili in dajem na glasovanje rebalans proračuna, kot smo ga z
                  amandmaji sprejeli. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je rebalans proračuna v drugem branju sprejet.</p>
               <p>Obravnavati moramo še naslov. Ali želi kdo razpravljati o naslovu?
                     <stage>(Nihče.)</stage> Zato dajem naslov na glasovanje. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je naslov sprejet.</p>
               <p>S tem smo predlog rebalansa v drugem branju zaključili.</p>
               <p>Predlagam naslednji proceduralni sklep <stage>(da bi jutri lahko nadaljevali
                     normalno s tretjim branjem)</stage>, da je vlaganje amandmajev za tretjo
                  obravnavo možno do 18.00 ure danes. Želi kdo o tem predlogu razpravljati? Predlog
                  je, da se amandmaji za treje branje vlagajo danes do 18.00 ure v glavno pisarno.
                  Gospod Podobnik.</p>
            </sp>
            <sp xml:id="SDZ1-Izredna-20-1994-11-10.sp198">
               <speaker>JANEZ PODOBNIK:</speaker>
               <p>Predlagam sklep, da se amandmaje lahko vlaga do jutri zjutraj do 8.00 ure.</p>
            </sp>
            <sp xml:id="SDZ1-Izredna-20-1994-11-10.sp199">
               <speaker>PODPREDSEDNIK MIROSLAV MOZETIČ:</speaker>
               <p>Ta zadeva ni problem jutri do 8.00, ampak danes do 18.00 in pa jutri spet do 8.00
                  ure. Ker od 18.00 ure naprej ni možno, razen po pošti. Dežurna služba ne bo čakala
                  tukaj. Torej, predlog sklepa je tak, da se amandmaji za tretjo obravnavo lahko
                  vlagajo do jutri zjutraj do 8.00 ure. Gospod Kopač.</p>
            </sp>
            <sp xml:id="SDZ1-Izredna-20-1994-11-10.sp200">
               <speaker>JANEZ KOPAČ:</speaker>
               <p>Hvala za besedo. Vseeno bi predlagal, da je ta rok danes do 18.00 ure, morda do
                  18.30, če kdo meni, da je to potrebno, kajti sicer ni moč sklicati odbora jutri
                  pred sejo Državnega zbora, menim pa, da je v interesu nas vseh, da bi jutri kot
                  prvo točko obravnavali tretjo obravnavo predloga rebalansa. To je pa ob 9.00 uri
                  zjutraj. Zato predlagam, da se sklep glasi, da vlaganje amandmajev poteka danes do
                  18.00 ure, tako kot ste prvotno predlagali. Ob tem, če bo ta sklep sprejet, že
                  sklicujem sejo odbora za jutri ob 8.30 uri. Hvala lepa.</p>
            </sp>
            <sp xml:id="SDZ1-Izredna-20-1994-11-10.sp201">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Sedaj imam dva predloga. Enega, ki ga je dal gospod Podobnik in enega,
                  ki sem ga sam predlagal in bom dal kar oba na glasovanje.</p>
               <p>Najprej dajem na glasovanje predlog gospoda Podobnika, da se amandmaji vlagajo
                  jutri do 8.00 ure zjutraj. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da je ta predlog sprejet.</p>
               <p>Torej, amandmaji se vlagajo jutri do 8.00 ure zjutraj.</p>
               <p>Sejo za danes prekinjam in nadaljujemo jutri ob 9.00 uri.</p>
            </sp>
            <stage type="time">(SEJA JE BILA PREKINJENA 10. NOVEMBRA 1994 OB 16.56 URI IN</stage>
         </div>
      </body>
   </text>
</TEI>
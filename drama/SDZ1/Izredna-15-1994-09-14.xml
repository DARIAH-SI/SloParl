<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <bibl>
               <idno type="custom" subtype="session">E3F3A3579EE3D66CC1257832004838C2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=I&amp;type=sz&amp;uid=E3F3A3579EE3D66CC1257832004838C2</idno>
            </bibl>
         </sourceDesc>
         <sourceDesc>
            <p>Information about the source</p>
         </sourceDesc>
      </fileDesc>
  </teiHeader>
  <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <head type="session">15. izredna seja</head>
            <docDate>(14., 15. in 16. september 1994)</docDate>
            <castList>
               <castItem>Sejo so vodili: dr. Lev Kreft, Miroslav Mozetič in Vladimir
                  Topler, podpredsedniki Državnega zbora.</castItem>
            </castList>
            <stage>Seja se je pričela ob 10.20 uri. </stage>
            <sp>
               <speaker>PODPREDSEDNIK DR. LEV KREFT:</speaker>
               <p>Prosim, da zasedete svoja mesta v dvorani, da bomo pričeli s 15. izredno sejo Državnega zbora Republike Slovenije.</p>
               <p>Spoštovane kolegice poslanke in kolegi poslanci, gospe in gospodje! Pričenjam 15. izredno sejo Državnega zbora Republike Slovenije. Obveščen sem, da so zadržani in se današnje seje ne morejo udeležiti naslednje poslanke in poslanci: gospa Danica Simšič, gospa Irena Oman ter gospod Jurij Malovrh do 12.00 ure in pa še gospod Vitodrag Pukl. Ugotovimo sklepčnost! (61 prisotnih.)</p>
               <p>Ugotavljam, da je zbor sklepčen in lahko odloča.</p>
               <p>Na to sejo sem vabil predstavnike Vlade Republike Slovenije in jih lepo pozdravljam.</p>
               <p>Prehajamo k določitvi dnevnega reda 15. izredne seje. 15. izredna seja Državnega zbora je sklicana po dogovoru na kolegiju predsednika Državnega zbora. Sklic ste sprejeli 6.9. 1994.</p>
               <p>Prehajamo najprej na obravnavo in odločanje o predlogih za širitev dnevnega reda.</p>
               <p>Prvič, Komisija za mandatno-imunitetna vprašanja predlaga, da zbor razširi dnevni red izredne seje z ugotovitvijo o prenehanju mandata poslanca Državnega zbora mag. Hermana Rigelnika. Glede na predlagano ugotovitev preneha poslancu tudi funkcija predsednika Državnega zbora, zato je potrebno opraviti tudi izvolitev novega predsednika Državnega zbora. Zato zboru predlagam, da dnevni red te seje razširi z naslednjo točko: Ugotovitev o prenehanju mandata poslanca Državnega zbora in funkcije predsednika Državnega zbora ter izvolitev predsednika Državnega zbora. Navedeno širitev kolegij predsednika Državnega zbora podpira, zato dajem ta predlog , predlog za razširitev dnevnega reda z navedenim predlogom na glasovanje. Ugotovimo sklepčnost! (66 prisotnih.)</p>
               <p>Kdo je za? (55 poslancev.) Je kdo proti? (Nihče.)</p>
               <p>Ugotavljam, da je ta predlog za razširitev dnevnega reda sprejet.</p>
               <p>Zbor bo navedeni predlog obravnaval kot prvo točko dnevnega reda.</p>
               <p>Poslanska skupina Slovenske nacionalne stranke predlagala razširitev dnevnega reda z obravnavo predloga Vlade Republike Slovenije, da Državni zbor umakne iz zakonodajnega postopka predlog zakona o odpravi dvojnega državljanstva. Kolegij predsednika Državnega zbora z navedeno širitvijo soglaša, zato dajem ta predlog te točke dnevnega reda za razširitev na glasovanje. Obrazložitev glasu. Gospod Marjan Poljšak bo obrazložil svoj glas. Razprave ni gospod Poljšak. Ker je kolegij podprl uvrstitev te točke na dnevni red, razprave ni. Državni zbor sklepa o tem predlogu za razširitev brez razprave.</p>
            </sp>
            <sp>
               <speaker>MARIJAN POLJŠAK:</speaker>
               <p>Na kolegiju sem sicer ta predlog gospoda Jelinčiča predlagal, ker ne vem, za kaj točno gre in se je kasneje pojavil predlog zakona o odpravi dvojnega državljanstva gospoda Jelinčiča, identičen, razen dveh zadnjih, tudi pomembnih členov tega vladnega zakona, potem ne vem, za kaj točno gre. Če me nihče ne prepriča bom iz previdnosti glasoval proti. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Jaz lahko samo ugotovim, da ste prejeli ustrezen predlog, ki je podlaga za to razširitev dnevnega reda in seveda v tem smislu glasovanje o uvrstitvi na dnevni red ni sporno, še zlasti, ker ga je podprl kolegij. Svoj glas bo obrazložil tudi gospod Žarko Pregelj. Izvolite.</p>
            </sp>
            <sp>
               <speaker>ŽARKO PREGELJ:</speaker>
               <p>Spoštovani! Prosim za poslovniško razlago, na podlagi katerega člena poslovnika Slovenska nacionalna stranka predlaga uvrstitev te točke na dnevni red.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>To je 64. člen Poslovnika, kjer je določen vrstni red. Najprej gre za razširitve in ne vidim, v čem je pravzaprav problem.</p>
               <p>Podlago smo prejeli v pisni obliki in razlogi so nastali po sklicu seje glede na stališče Vlade. Poslancem je bilo poslano in izročeno gradivo, ki je podlaga za uvrstitev zadeve na dnevni red, tako da ne razumem, v čem je problem. Vsak poslanec lahko predlaga razširitev, če predloži vse te predloge in poslanska skupina je to predložila. Izvolite, gospod Pregelj.</p>
            </sp>
            <sp>
               <speaker>ŽARKO PREGELJ:</speaker>
               <p>Spoštovani! Sporno je to, da se poslanska skupina sklicuje na 180. člen poslovnika, ki določa, da predlagatelj zakona predlaga umik. Mi smo sicer dobili dopis Vlade, kjer predlagajo umik, torej dejansko bi morala Vlada predlagati tudi točko dnevnega reda. Menim, da gre tukaj za korektnost tudi zato, ker je subjekt tega zakona Vlada in ne poslanska skupina Nacionalne stranke. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Situacija je jasna. Vlada je predlagala umik zakona, seveda pa je zato, ker je bil zakon uvrščen v postopek, tisti, ki o tem mora ugotoviti s sklepom, da je umaknjen, Državni zbor sam. Če ne uvrstimo te točke danes na dnevni red o umiku, jo bomo morali pač uvrstiti na eno od naslednjih sej. O tem odločamo sedaj, ko odločamo o dnevnem redu in o ničemer drugem. Kaj se pa po umiku, ki ga bomo ugotovili, ker je bilo pač storjeno dejanje pod samo točko, kasneje zgodi, je pa seveda zadeva, o kateri bomo pod to točko dnevnega reda gotovo tudi razpravljali. Zato smo se na kolegiju tudi dogovorili, da se pripravi poseben časovni pregled obravnav in sprejemanja zakonskih predlog pri predlogu o državljanstvu Republike Slovenije zato, da bi natančno vedeli, kaj je bilo vloženo takorekoč v vrstnem redu za tem zakonskim predlogom, ki se umakne. O tem pa seveda lahko razpravljamo ob umiku tega zakona, ki ga je predložila Vlada in ga umika z dnevnega reda. To je razlaga. Upam, da je zadeva jasna. V tem trenutku torej odločamo samo o tem, ali bomo v okviru naših pristojnosti, med drugim tudi na predlog matičnega delovnega telesa in seveda po sami logiki postopka na tej izredni seji že ugotavljali ta umik in sprejeli o tem ustrezen sklep ali ne. Če tega ne storimo danes, bomo zaradi predloga Slovenske Nacionalne stranke in tudi zaradi predloga matičnega delovnega telesa in zaradi logike samega postopka ob umiku, ki ga bomo slejkoprej morali konstatirati, pač morali odločati na eni od naslednjih sej. To je vse. Ker ste dobili vso podlago za odločanje o tem, ali to uvrstimo na dnevni red ali ne, mislim, da lahko ponovno pristopimo h glasovanju in prosim, da ugotovimo sklepčnost. Glasujemo torej o uvrstitvi na dnevni red, točke dnevnega reda o umiku zakonodajnega postopka, predloga zakona o odpravi dvojnega državljanstva. Ugotovimo sklepčnost! (62 prisotnih.)</p>
               <p>Kdo je za? (49 poslancev.) Je kdo proti? (2 poslanca.)</p>
               <p>Ugotavljam, da je predlog za razširitev dnevnega reda sprejet. Zbor ga bo obravnaval kot tretjo točko dnevnega reda.</p>
               <p>Prejel sem pisni predlog gospoda Toneta Anderliča za razširitev dnevnega reda izredne seje Državnega zbora Republike Slovenije s točko: Obravnava predloga za imenovanje mag. Boštjana Kovačiča za ministra Vlade Republike Slovenije brez resorja. Želi gospod Tone Anderlič obrazložiti svoj predlog za razširitev dnevnega reda?</p>
            </sp>
            <sp>
               <speaker>TONE ANDERLIČ:</speaker>
               <p>Spoštovani! Predsednik Vlade Republike Slovenije je Državnemu zboru 12. tega meseca posredoval predlog za imenovanje mag. Kovačiča za ministra Vlade Republike Slovenije brez resorja in hkrati predlagal, da obravnavo predloga uvrsti na dnevni red prve seje Državnega zbora. Ker je sklicana izredna seja in ker gre za predlog, s katerega utemeljitvijo je bil Državni zbor seznanjen 24. januarja tega leta, bil je opravljen tudi hiring, vendar zaradi kasnejšega začasnega umika, o njem zbor ni odločal.</p>
               <p>Menim, da je aktualnost nalog na področju, za katerega bo predlagani minister brez resorja prioritetno odgovarjal, taka, da lahko zbor o tem razpravlja in potrdi gospoda Kovačiča oziroma izvoli gospoda Kovačiča za ministra brez listnice. Vsaj nekajkrat je Komisija za lokalno samoupravo že predlagala predsedniku Vlade, in tudi Državni zbor v svojih priporočilih, da naj za ta resor predlaga ministra brez listnice, aktualnost problematike je pa vsem nam poznana. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlog je podlaga za uvrstitev na dnevni red se pravkar razdeljuje v dvorani, glede na to, da smo prejeli tudi pisni predlog za uvrstitev na dnevni red s strani gospoda Toneta Anderliča, hkrati pa je na osnovi dodelitve, ki je bila opravljena tudi za jutri zjutraj, mislim, da bo ob 8.30 uri sklicana seja na kateri naj bi bila opravljena predstavitev kandidata.</p>
               <p>Seveda, glede na to, da kolegij o razširitvi dnevnega reda s to točko ni odločal, odpiram razpravo o razširitvi, torej o uvrstitvi na dnevni red. Najprej sprašujem, ali želi predstavnik Vlade besedo o uvrstitvi te točke na dnevni red? Predsednik Vlade, želite besedo v zvezi z uvrstitvijo te točke na dnevni red? (Ne.) Hvala lepa. Želi besedo predstavnik Sekretariata za zakonodajo in pravne zadeve. (Ne.) Želijo besedo predstavniki poslanskih skupin? (Ne.) Besedo dajem predlagatelju, če želi še enkrat dodatno obrazložiti svoj predlog? (Ne.)</p>
               <p>Prehajamo na glasovanje. Na glasovanje dajem predlog za razširitev dnevnega reda z navedenim predlogom. Ugotovimo sklepčnost! (64 prisotnih.)</p>
               <p>Kdo je za? (54 poslancev.) Je kdo proti? (3 poslanci.)</p>
               <p>Ugotavljam, da je ta predlog sprejet, zato bo navedeni predlog zbor obravnaval kot 4. točko dnevnega reda. Gospod Jelinčič, ste še vi želeli kaj predlagati? (Ne.) Hvala lepa.</p>
               <p>Prehajamo na odločanje o <title>PREDLOGU VLADE REPUBLIKE SLOVENIJE, DA DRŽAVNI ZBOR PREDLOG ZAKONA O SPREMEMBAH IN DOPOLNITVAH ZAKONA O LOKALNI SAMOUPRAVI SPREJME PO HITREM POSTOPKU</title>.</p>
               <p>Kolegij predsednika Državnega zbora sprejem navedenega zakona po hitrem postopku podpira, zato dajem ta predlog na glasovanje. Ugotovimo sklepčnost! (62 prisotnih.)</p>
               <p>Kdo je za? (47 poslancev.) Je kdo proti? (Nihče.)</p>
               <p>Ugotavljam, da je predlog za sprejem navedenega zakona po hitrem postopku sprejet.</p>
               <p>Želi v zvezi s predlogom dnevnega reda še kdo besedo? Prosim, izvolite. Gospod Miroslav Mozetič ima besedo.</p>
            </sp>
            <sp>
               <speaker>MIROSLAV MOZETIČ:</speaker>
               <p>Hvala lepa za besedo. Drage kolegice, dragi kolegi. Prosim za trideset minut odmora v imenu poslanske skupine, ker so nekatere odločitve v zvezi z razširitvijo dnevnega reda take, da kažejo na to, da nekateri nočejo spoštovati niti najosnovnejših proceduralnih določb. Torej prosim za 30 minut odmora, preden se bomo odločali o dnevnem redu.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Dobro. Zasedanje bomo nadaljevali ob 11.15 minut. Hvala lepa.</p>
            </sp>
            <stage>(Seja je bila prekinjena ob 10.33 uri in se je nadaljevala ob 11.20 uri).</stage>
            <sp>
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje! Nadaljujemo z zasedanjem Državnega zbora na njegovi 15. izredni seji. Preden dam besedo predstavniku poslanske skupine, ki je prosila za odmor, moramo ugotoviti prisotnost v dvorani. Prosim vse prisotne, da javite svojo prisotnost v napravo. Ugotovimo sklepčnost! (67 prisotnih.)</p>
               <p>Zbor je sklepčen in lahko nadaljuje z delom. Besedo ima gospod Miroslav Mozetič. Izvolite v imenu poslanske skupine Slovenskih krščanskih demokratov.</p>
            </sp>
            <sp>
               <speaker>MIROSLAV MOZETIČ:</speaker>
               <p>Saj ne bi bilo potrebno, drage kolegice in kolegi. Mi smo se pogovarjali o dnevnem redu. Dejansko je s temi razširitvami tako, da so določene stvari problematične. Vendar sedaj glasujemo o vsem dnevnem redu. Gor so pa tudi stvari, ki so tudi pomembne. S tem, da glasujemo proti dnevnemu redu, ne bi nič dosegli. Na tak način širiti dnevni red pa mislim, da ni povsem korektno. Samo toliko.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Nadaljujemo z delom in ponavljam vprašanje. Želi v zvezi s predlogom dnevnega reda še kdo besedo? Ker ne želi nihče več razpravljati, zaključujem razpravo in dajem na glasovanje predlagani dnevni red, in sicer:</p>
               <p>1. Ugotovitev o prenehanju mandata poslanca Državnega zbora in predsednika Državnega zbora ter izvolitev predsednika Državnega zbora.</p>
               <p>2. Predlog zakona o spremembah in dopolnitvah zakona o lokalni samoupravi - hitri postopek.</p>
               <p>3. Predlog Vlade Republike Slovenije o umiku predloga zakona o odpravi dvojnega državljanstva iz zakonodajnega postopka</p>
               <p>4. Predlog za imenovanje gospoda Boštjana Kovačiča za ministra brez resorja.</p>
               <p>Ugotovimo sklepčnost! (73 prisotnih.)</p>
               <p>Kdo je za? (41 poslancev.) Je kdo proti? (5 poslancev.)</p>
               <p>Ugotavljam, da je ta predlog dnevnega reda sprejet.</p>
               <p>Prehajam na <title>1. TOČKO DNEVNEGA REDA - UGOTOVITEV O PRENEHANJU MANDATA POSLANCA DRŽAVNEGA ZBORA IN FUNKCIJE PREDSEDNIKA DRŽAVNEGA ZBORA TER IZVOLITEV PREDSEDNIKA DRŽAVNEGA ZBORA</title>.</p>
               <p>Predsednik Državnega zbora Republike Slovenije mag. Herman Rigelnik je dne 5.9.1994 podal pisno izjavo, s katero odstopa kot poslanec in s tem tudi kot predsednik Državnega zbora. O odstopni izjavi je razpravljala mandatno-imunitetna komisija Državnega zbora, ki je zboru pisno poročala. Želi poročevalka komisije besedo? (Ne.) Želi besedo predstavnik Sekretariata za zakonodajo in pravne zadeve? (Ne.) Želijo besedo predstavniki poslanskih skupin? (Ne.) Besedo dajem poslankam in poslancem. Kdo želi besedo? Ugotavljam, da nihče. Zaključujem razpravo in na podlagi 9. člena zakona o poslancih in drugim odstavkom 248. člena poslovnika Državnega zbora se je Državni zbor seznanil z naslednjim ugotovitvenim sklepom. "Državni zbor Republike Slovenije ugotavlja, da je poslanec mag. Herman Rigelnik dne 5.9.1994 podal odstopno izjavo, zato mu v skladu s tretjim odstavkom 248. člena poslovnika Državnega zbora ter zadnjo alineo prvega odstavka in drugim odstavkom 9. člena zakona o poslancih preneha mandat z današnjim dnem. Na podlagi navedenega ugotavljam, da s tem mag. Hermanu Rigelniku prenehala tudi funkcija predsednika Državnega zbora Republike Slovenije." Želite besedo gospod mag. Herman Rigelnik? Izvolite.</p>
            </sp>
            <sp>
               <speaker>MAG. HERMAN RIGELNIK:</speaker>
               <p>Spoštovane poslanke in poslanci! Zahvaljujem se vsem za sodelovanje. Moja zahvala gre zlasti vsem trem podpredsednikom in vodjem poslanskih skupin. Želim in prepričan sem, da boste tudi v prihodnje izpolnjevali pričakovanje slovenskega naroda pri utrjevanju samostojne in neodvisne Republike Slovenije. Zahvaljujem se vsem sodelavcem v službah Državnega zbora, posebej še sekretarki Državnega zbora in generalnemu sekretarju služb, sekretarju Sekretariata za zakonodajo in pravne zadeve in ekipi v mojem kabinetu. Moja zahvala gre tudi novinarjem, ki ste spremljali delo Državnega zbora in o tem obveščali javnost. Želim vam, spoštovane poslanke in poslanci, obilo uspeha pri nelahkem delu in osebne sreče. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Spoštovani gospod mag. Herman Rigelnik. Kar pomnim, je bilo pri odhodih lažje, če sem bil na vlaku in odhajal kot pa če sem bil na peronu in so me zapuščali. V tem trenutku ste postali za nas naš nekdanji poslanski kolega in naš nekdanji predsednik. Na začetku mandata, ki je skoraj do polovice že pretekel je bilo rečeno, da nas po romantičnih časih ustanavljanja države in mednarodne uveljavitve čaka manj bleščavo, a izredno zahtevno trdo delo pri sprejemanju z novo ustavo trasirane zakonodaje. In ti skorajda že dve leti res nista bili romantični, za nikogar od nas, zato se od vas tudi ne bom romantično poslavljal. Bili ste dober kolega in spoštovanja vreden predsednik. Srečno pot, gospod mag. Herman Rigelnik.</p>
               <p>Spoštovane kolegice poslanke, spoštovani kolegi poslanci! Ugotavljam, da v tem trenutku Državni zbor nima več predsednika, smo pa pri točki dnevnega reda, v okviru katere naj bi novega predsednika Državnega zbora izvolili.</p>
               <p>Ker ne more predsednik, ki ga ni več, določiti svojih namestnikov za vodenje seje in druga opravila iz svojih pristojnosti, po analogiji z 10. členom poslovnika predlagam, da do izvolitve novega predsednika pristojnosti predsednika Državnega zbora opravlja najstarejši poslanec Državnega zbora. To pa je, to pa vsi vemo, kar mu verjetno ni všeč, gospod dr. France Bučar. Dajem ta predlog na glasovanje. Želi pred tem kdo razpravljati? Hvala lepa. Ugotovimo sklepčnost! (80 prisotnih.)</p>
               <p>Kdo je za? (76 poslancev.) Je kdo proti? (Nihče.)</p>
               <p>Gospod dr. France Bučar, ali se strinjate, da nadaljujem z vodenjem seje? Hvala lepa. (Smeh v dvorani.) Želite proceduralno? Gospod Franc Potočnik ima besedo, verjetno gre za proceduralno vprašanje. (Ne želi besede.) Hvala lepa.</p>
               <p>Torej prehajamo na volitve predsednika Državnega zbora Republike Slovenije. Skladno s prvim odstavkom 244. člena Poslovnika Državnega zbora kandidata za predsednika Državnega zbora predlaga Komisija za volitve, imenovanja in administrativne zadeve. Poslanke in poslance opozarjam tudi na prvi odstavek 244. člena Poslovnika Državnega zbora, ki določa, da lahko kandidata za predsednika Državnega zbora predlaga tudi najmanj deset poslancev. Svoje predloge lahko skupine desetih poslancev zboru predložijo do pričetka volitev predsednika Državnega zbora. Tak predlog smo že prejeli, mislim, da je bil tudi že razmnožen. To je predlog za gospoda Janeza Podobnika.</p>
               <p>Prekinjam sejo Državnega zbora, da se bo sestala Komisija za volitve, imenovanja in administrativne zadeve. Gospod Anderlič, ali se lahko komisija sestane takoj? Komisija se bo sestala takoj v salonu tu preko, hkrati pa vas obveščam, da je dr. Ciril Ribič hkrati sklical sejo Komisije za lokalno samoupravo v sobi 209. V kolikšnem času predvidevate, da bi lahko obvestili Državni zbor, ali ste končali z delom, ali nadaljujemo z odmorom?</p>
               <p>Predlagam, da se Državni zbor ponovno sestane ob 13.00 uri. Hvala lepa.</p>
            </sp>
            <stage>(Seja je bila prekinjena ob 11.29 uri in se je nadaljevala ob 13.09 uri.)</stage>
            <sp>
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje! Pričenjamo z nadaljevanjem 15. izredne seje Državnega zbora. Preden preidemo na nadaljevanje 1. točke dnevnega reda, vas prosim, da ugotovimo prisotnost v dvorani. Ugotovimo prisotnost! Ugotavljam, da je v dvorani prisotnih 52 poslank in poslancev. S tem je zbor sklepčen in lahko nadaljuje z delom.</p>
               <p>Glede na gradiva, ki smo jih prejeli, ugotavljam, da smo skladno s prvim odstavkom 244. člena Poslovnika Državnega zbora za predsednika Državnega zbora prejeli naslednje predloge kandidatov: predlog Komisije za volitve, imenovanja in administrativne zadeve, ki za predsednika Državnega zbora predlaga poslanca gospoda Jožefa Školča in predlog skupine desetih poslancev s prvim podpisanim gospodom dr. Francom Zagožnom, ki za predsednika Državnega zbora predlagajo poslanca gospoda Janeza Podobnika. Želi poročevalec komisije besedo? Besedo ima gospod Tone Anderlič.</p>
            </sp>
            <sp>
               <speaker>TONE ANDERLIČ:</speaker>
               <p>Spoštovani! Glede na dejstvo, da je mag. Herman Rigelnik odstopil kot poslanec, mu je z dnem, ko je bil Državni zbor obveščen o njegovem odstopu na podlagi tretjega odstavka 248. člena Poslovnika Državnega zbora prenehala funkcija poslanca in funkcija predsednika Državnega zbora, na katero je bil izvoljen 23. decembra 1992. Na podlagi določil 244. člena Poslovnika Državnega zbora predlaga kandidata za predsednika Državnega zbora Komisija za volitve, imenovanja in administrativne zadeve. Komisija Državnega zbora za volitve, imenovanja in administrativne zadeve na podlagi druge alinee prvega odstavka 132. čelna Poslovnika Državnega zbora je na 107. seji komisije danes oblikovala predlog kandidata za predsednika Državnega zbora na podlagi predloga, ki ga je posredovala poslanska skupina Liberalne demokracije Slovenije. To je bil tudi edini predlog, ki je bil posredovan, čeprav so bile pozvane vse poslanske skupine, da oblikujejo svoje predloge kandidatov. Z večino glasov je določila kandidata za predsednika Državnega zbora Republike Slovenije Jožefa Školča, člana poslanske skupine Liberalne demokracije Slovenije. Na tej podlagi predlaga zboru, da izvoli za predsednika Državnega zbora, poslanca Jožefa Školča.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi predstavnik skupine poslancev predlagateljev kandidata gospoda Janeza Podobnika besedo? Gospod Zagožen, vi ste prvopodpisani. Izvolite. Gospod dr. Franc Zagožen ima besedo.</p>
            </sp>
            <sp>
               <speaker>DR. FRANC ZAGOŽEN:</speaker>
               <p>Spoštovani zbor! Poslanska skupina Slovenske ljudske stranke je vložila tudi svoj predlog. Naš kandidat za predsednika Državnega zbora je gospod Janez Podobnik. Ne vem, ali ga je potrebno posebej predstavljati? Mislim, da ga po dveh letih vsi poznamo kot zelo strpnega, za dialog odprtega poslanca, ki bi torej znal voditi Državni zbor, tako da bi ta sklepal in odločal na podlagi strpne razprave in iskanja skupnih rešitev.</p>
               <p>Gospod Janez Podobnik je rojen 1959 v Ljubljani. Šolo je obiskoval v Cerknem. Po končani gimnaziji v Idriji se je vpisal na medicinsko fakulteto v Ljubljani in se kot zdravnik leta 1984 zaposlil v Zdravstvenem domu v Idriji do leta 1992. Na zadnjih volitvah je v svojem volilnem okraju dobil eno tretjino glasov vseh volivcev na listi Slovenske ljudske stranke. Na prvih volitvah leta 1990 je kandidiral na listi Demosa na občinski ravni in bil izvoljen za predsednika Skupščine občine Idrija. To funkcijo še opravlja nepoklicno ves čas. Občinska skupščina in tudi Občina Idrija v celoti, je po njegovi zaslugi dinamična, urejena, predvsem pa jo opredeljuje njegovo strpno in dialoško vodenje Občinske skupščine. Le-ta se je zato uveljavila kot središče, kjer se oblikujejo vse pomembne odločitve za občine.</p>
               <p>Gospod Janez Podobnik se je kot študent dejavno srečal z intelektualnim krogom Revije in gibanja 2000. Personalistična</p>
               <p>usmeritev kroga 2000 je pomembno oblikovala Podobnikovo nadaljnje javno delovanje. Gradi na človekovi osebi kot izhodiščnem kriteriju, ki se mora izraziti tudi v političnem delovanju. To predpostavlja načelnost, spoštovanje različnosti in držo dialoga. Prav te lastnosti, ki so zanj značilne so močno izražene tudi v njegovem delovanju v Državnem zboru. Menimo torej, da je primeren kandidat za predsednika. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve? (Ne.) Želijo besedo predstavniki poslanskih skupin? Ugotavljam da ne in dajem besedo poslankam in poslancem.</p>
               <p>Se opravičujem, gospod Ignac Polajnar.</p>
            </sp>
            <sp>
               <speaker>IGNAC POLAJNAR:</speaker>
               <p>Hvala lepa gospod predsedujoči! Spoštovane poslanke in poslanci! Ganile so me besede, ki so bile izrečene tule v dialogu. Slovenski krščanski demokrati smo prepričani, da je Državni zbor zares tisto mesto, kjer mora biti dialoga veliko oziroma ga ni nikoli preveč. Zato tudi ne moremo glasovati za predsednika Državnega zbora, ker je kandidiranje za tako pomembno mesto teklo brez potrebnega usklajevanja tudi z nami in pa tudi brez nujno potrebnega dialoga. Zato tudi nismo v tej fazi in na tak način ponudili svojega kandidata, čeprav smo po tistem, ko je odstopil dosedanji predsednik Državnega zbora, izkazali interes za vodenje Državnega zbora.</p>
               <p>V tem trenutku bi bilo torej prav to dogovarjanje o kandidiranju za predsednika Državnega zbora nujno tudi zaradi ugleda najvišjega oblastnega organa Republike Slovenije. Ves čas smo namreč opozarjali, kako pomembno je, da pridemo do kandidata z nujno potrebnim dogovarjanjem. Hvala lepa.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanskih skupin?  Ugotavljam, da nihče in dajem besedo poslankam in poslancem. Želi kdo besedo? Prosim, gospod Žaro Pregelj ima besedo. Izvolite.</p>
            </sp>
            <sp>
               <speaker>ŽARKO PREGELJ:</speaker>
               <p>Spoštovani! Glede na to, da smo dobili stališče Komisije za volitve in imenovanja tik pred zdajci na mizo in iz njega je jasno razvidno, da gre za kandidaturo za enega samega kandidata, kar je tudi naloga komisije, me pa kljub vsemu preseneča, da je kandidiral samo en kandidat na tej komisiji in bil jasno potem izbran. Tudi nastop predsednika poslanskega kluba Krščanskih demokratov me v bistvu preseneča, kajti opozicijski poslanec je bil mnenja, da je koalicija, ki jo obvlada Državni zbor, če lahko to rečem, pripravila kandidata. Kot kaže ga ni, ga je samo del vladajoče koalicije.</p>
               <p>Jasno, da niti upati ne smem, da bi pomislil, da bi vladajoča koalicija vprašala opozicijo, kaj meni glede kandidata za predsednika Državnega zbora. Mi se moramo zavedati, da je to mesto predsednika Državnega zbora le neko posebno mesto. Ne gre za običajnega predsednika nekega občinskega sveta ali kaj podobnega. Gre za funkcijo v državi, ki je tako pomembna, da v primeru odsotnosti ali kakršnekoli druge zadržanosti nadomešča predsednika države.</p>
               <p>Poleg tega je to funkcija, ki v resnici mora odigrati v Državnem zboru izredno pomembno vlogo, saj je predsednik Državnega zbora, sicer je jasno, da je strankarski človek, vendar njegovo osebnost, njegov nastop mora biti tako naravnan, da lahko vodi Državni zbor kot mesto, kjer se izražajo različni interesi in kjer prihaja včasih do tako konfliktnih situacij, ki jih lahko razreši samo taka osebnost, ki ima neko določeno avtoriteto, nek določen vpliv med poslanci. Mislim, da je gospod Rigelnik to imel in je lahko vsaj v nekaterih trenutkih razrešil dokaj končljive situacije enostavno s svojo avtoriteto in s svojo odločnostjo. Res je tudi, da smo se v opoziciji nekaj časa trudili, da je do nas vzpostavil tak odnos, ki smo mu lahko rekli korekten. To od začetka ni šlo enostavno. Sčasoma, tudi z nekimi, mogoče ekcesnimi nastopi, pri čisto proceduralnih zapletih, se je le vzpostavilo tako vzdušje, ki je omogočalo normalno delo parlamenta.</p>
               <p>S strani Komisije za volitve in imenovanja predlagani kandidat, gospod Školč, pa se bojim, da nima teh odlik. Enostavno kot poslanec sem bil prevečkrat z njim v konfliktu in vedno na dokaj enakih nivojih, ki so se nanašali ali na spoštovanju ali nespoštovanju opozicije, na, v bistvu spoštovanje Ljudske stranke kot stranke, večkrat tudi na spoštovanje poslanca kot poslanca. Velikokrat sem bil kot poslanec, kot član Slovenske ljudske stranke in kot pripadnik opozicije z njegove strani hudo prizadet. V bistvu me je večkrat žalil. Menim, da tak poslanec, ki nima te osnovne odlike, da ne žali nasprotujočih oziroma nasprotnikov v parlamentu ali pa partnerjev, če želite, v bistvu ne more biti predsednik Državnega zbora. Jasno je, da ne bom glasoval zanj. Jasno je, da ga bom težko, če bo izvoljen, kot predsednika Državnega zbora upošteval in spoštoval in ne morem dati kot poslanec nobene garancije, da se bo to razmerje, ki med nami, nekaterimi poslanci obstaja, lahko v kratkem času bistveno spremenilo. Jasno je, da se lahko vsak človek spremeni. To dopuščam in verjetno se bom nekaj časa poskušal tako obnašati, če lahko tako rečem, da bom tudi takemu kandidatu, če bo izvoljen za predsednika, omogočil, da bo lahko spremenil svoj način. Toda, ne verjamem, da se lahko volk spremeni. To mi prosim dovolite, da javno povem in še enkrat poudarim: ne morem soglašati s takim kandidatom, in me preseneča, da vladajoča koalicija ni našla manj sporne osebnosti, kot je gospod Školč. Hvala lepa.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da nihče. S tem zaključujem razpravo in prehajamo na volitve predsednika Državnega zbora.</p>
               <p>Ob tem ugotavljam, da je zaključen kandidacijski postopek po 244. členu Poslovnika Državnega zbora in da ni več mogoče vlagati novih kandidatur, ter da se na podlagi vloženih predlogov pripravi glasovnica za tajno glasovanje.</p>
               <p>Preden nadaljujem, sprašujem predlagana kandidata, če želita spregovoriti pred zborom? (Ne.)</p>
               <p>Glede na to, da imamo dva kandidata, se glasuje. Na podlagi tretjega odstavka 244. člena poslovnika Državnega zbora se seveda, kot vemo, predsednik Državnega zbora voli s tajnim glasovanjem in izvoljen je lahko kandidat, za katerega je glasovala večina vseh poslancev. To je 46 ali več poslancev zbora.</p>
               <p>Glasovali bomo tajno, z glasovnicami, in sicer tako, da se na glasovnici obkroži zaporedna številka pred imenom kandidata, za katerega se želi glasovati. Na glasovnici se kandidata navedeta po abecednem vrstnem redu. Izvoljen bo, kot sem dejal, tisti, ki bo prejel 46 ali več glasov.</p>
               <p>Če pri glasovanju noben od kandidatov ne bo dobil potrebne večine glasov, se opravi novo glasovanje.</p>
               <p>Glede na to, da sta predlagana dva kandidata, se v primeru ponovitve glasovanja ponovi glasovanje z obema tema dvema kandidatoma.</p>
               <p>In vrstni red na glasovnici je določen za eventualni drugi krog glasovanja po številu glasov, kot sta jih dobila v prvem krogu.</p>
               <p>Če tudi pri drugem glasovanju noben kandidat ne dobi potrebne večine, se ponovi kandidacijski postopek in postopek glasovanja na podlagi novega predloga kandidatur.</p>
               <p>Tajno glasovanje vodi predsednik Državnega zbora oziroma tisti, ki ga nadomešča ali pa predsedujoči, s pomočjo pomočnika sekretarke Državnega zbora in štirih poslancev, ki jih izvoli Državni zbor.</p>
               <p>Predlagam torej, da pri glasovanju pomagajo naslednji poslanci in poslanka: poslanka gospa Jadrnaka Šturm-Kocjan, gospod Stane Frim, gospod Alojz Metelko in gospod Andrej Lenarčič.</p>
               <p>Ali kdo temu predlogu nasprotuje? Ugotavljam, da nihče in dajem tak predlog na glasovanje. Ugotovimo sklepčnost! (78 prisotnih.)</p>
               <p>Kdo je za? (74 poslancev.) Je kdo proti? (Nihče.)</p>
               <p>Ugotavljam, da smo ta predlog sprejeli.</p>
               <p>V skladu z drugim odstavkom 97. člena poslovnika Državnega zbora bodo poslancem vročene glasovnice tako, da pride vsak k mizi predsedujočega in pove svoje ime in priimek. Poslancu poslanec, ki pomaga predsedniku pri izvedbi glasovanja, izroči glasovnico, pomočnik sekretarke Državnega zbora pa označi pri imenu in priimku poslanca v seznamu, da mu je bila glasovnica vročena.</p>
               <p>Glasovali bomo v avli pred dvorano. Prosim poslanke in poslance, da izpolnjeno glasovnico oddajo v glasovalno skrinjico, ki bo v dvorani, kot že veste, na mizi predsedujočega.</p>
               <p>Glasovanje bo potekalo do 14.00 ure. Po končanem glasovanju prosim poslance, ki bodo pomagali pri glasovanju, da se zberejo v sobi 117.</p>
               <p>Sejo bomo nadaljevali ob 14.30 uri.</p>
               <p>Prehajamo na izvedbo tajnega glasovanja in prosim poslance, ki bodo pomagali pri glasovanju, da se takoj zglasijo v sobi 117, da pregledamo volilno gradivo.</p>
            </sp>
            <stage>(Seja je bila prekinjena ob 13.28 uri in se je nadaljevala ob 14.27 uri.)</stage>
            <sp>
               <speaker>PODPREDSEDNIK DR. LEV KREFT:</speaker>
               <p>Spoštovani kolegi poslanci, gospe in gospodje! Nadaljujemo z zasedanjem Državnega zbora na njegovi 15. izredni seji. Preden vam sporočim izid glasovanja, vas prosim, da ugotovimo prisotnost v dvorani. Ugotovimo prisotnost! Ugotavljam, da je v dvorani 58 poslank in poslancev in prehajam k zapisniku o ugotovitvi izida glasovanja za izvolitev predsednika Državnega zbora.</p>
               <p>Glasovanje je potekalo 14. septembra 1994 v prostorih Državnega zbora Republike Slovenije. Razdeljenih je bilo 90 glasovnic, oddanih je bilo 83 glasovnic, neveljavnih je bilo 14 glasovnic, veljavnih je bilo 69 glasovnic. Poslanci so k posameznemu kandidatu za predsednika Državnega zbora oddali naslednje število glasovnic. Janez Podobnik - 24 glasovnic, Jožef Školč - 45 glasovnic.</p>
               <p>Na podlagi izida glasovanja nobeden izmed kandidatov ni bil izvoljen za predsednika Državnega zbora. Skladno z 242. členom Poslovnika Državnega zbora se opravi drugi krog glasovanja, in sicer bosta na glasovnici navedena glede na izid glasovanja o prvem krogu pod številko 1 - gospod Jožef Školč in pod številko 2 - gospod Janez Podobnik. Glasovanje bomo v drugem krogu opravili z začetkom ob 15. uri. Glasovanje bo trajalo do 15. ure in 30 minut. Ob 15. uri in 45. minut bomo s sporočilom izida glasovanja nadaljevali sejo Državnega zbora. Torej ob 15. uri je glasovanje, ki traja do 15.30, ob 15. uri in 45. minut nadaljujemo sejo Državnega zbora.</p>
               <p>Preden prekinem zasedanje Državnega zbora na tej točki, še obveščam in prosim volilno komisijo, članice in člane, da se takoj dobimo v sobi 117. Hvala lepa.</p>
            </sp>
            <stage>(Seja je bila prekinjena ob 14.30 uri in se je nadaljevala ob 15.43 uri.)</stage>
            <sp>
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje! Nadaljujemo s 15. izredno sejo Državnega zbora z njeno prekinjeno prvo točko dnevnega reda. Preden pa vam preberem zapisnik izida glasovanja, prosim, da ugotovimo prisotnost v dvorani. Ugotovimo prisotnost! Hvala lepa. Ugotavljam, da je v dvorani 56 poslank in poslancev, torej je zbor sklepčen in lahko odloča.</p>
               <p>Nadaljujem s prvo točko. Prebral vam bom zapisnik o ugotovitvi izida glasovanja za izvolitev predsednika Državnega zbora v drugem krogu. Glasovanje je potekalo 14. septembra 1994 v prostorih Državnega zbora Republike Slovenije. Razdeljenih je bilo 69 - glasovnic, oddanih je bilo 69 - glasovnic, neveljavne so bile 4 - glasovnice, veljavnih je bilo 65 - glasovnic. Poslanci so posameznemu kandidatu za predsednika Državnega zbora oddali naslednje število glasovnic: Jožef Školč - 44 glasovnic, Janez Podobnik - 21 glasovnic.</p>
               <p>Na podlagi izida glasovanja nobeden izmed kandidatov ni bil izvoljen za predsednika Državnega zbora. Skladno z 243. členom Poslovnika Državnega zbora se ponovi kandidacijski postopek in postopek glasovanja na podlagi novega predloga kandidatur. Zato v tem trenutku prekinjam to točko dnevnega reda in 15. izredno sejo in sklicujem kolegij Državnega zbora, da se ob 16.30 sestane, verjetno v sobi 217. Prosim, da se seje kolegija, kot ponavad, udeleži tudi gospod Tone Anderlič, kot predsednik Komisije za volitve, imenovanja in administrativne zadeve. Sejo bi nadaljevali ob 17. uri, da vas obvestimo, kako bomo nadaljevali z delom. Gospod Anderlič želi besedo. Izvolite.</p>
            </sp>
            <sp>
               <speaker>TONE ANDERLIČ:</speaker>
               <p>Ob 16. uri bi bila v salonu sklicana Komisija za volitve in imenovanja in naj bi člani prišli tja. Prosim, da tiste, ki niso tukaj, poslanske skupine obvestite. Gre za opredelitev nadaljnega postopka v kandidacijskem postopku za predsednika Državnega zbora, roki in podobno.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Predlagam, ker Državni zbor zaseda, da v skladu s poslovnikom ta predlog damo na glasovanje, ker Kolegij je posvetovalno telo, ki ga lahko v dogovoru s predsedujočim oziroma tistim, ki vodi posle kličem. Kar se tiče pa takojšnje seje KVIAZ-a pa predlagam, da Državni zbor o tem glasujem in dajem predlog gospoda Toneta Anderliča na glasovanje. Ugotovimo sklepčnost! (65 prisotnih.)</p>
               <p>Kdo je za? (50 poslancev.) Je kdo proti? (Nihče.)</p>
               <p>Ugotavljam, da se ob 16. uri, torej po sklepu Državnega zbora, sestane KVIAZ, ob 16.30 pa prosim, da se dobimo na Kolegiju Državnega zbora. KVIAZ zaseda v salonu, Kolegij Državnega zbora pa bo zasedal v svoji običajni sobi 217. Hvala lepa.</p>
               <p>In ponovno nadaljujemo sejo oziroma ste dobili informacijo o nadaljevanju ob 17. uri. Hvala lepa.</p>
            </sp>
            <stage>(SEJA JE BILA PREKINJENA 14. SEPTEMBRA 1994 OB 15.47 URI IN</stage>
         </div>
      </body>
  </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Izredna-04-1994-03-08">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">6BCEB1E0EBD9E8F7C1257832004838A5</idno>
               <idno type="URI">6BCEB1E0EBD9E8F7C1257832004838A5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-04-1994-03-08.DZ" n="04">
               <name>Izredna</name>
               <date when="1994-03-08"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-04-1994-03-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">4. izredna seja</stage>
            <stage type="date">(8. marec 1994)</stage>
            <stage type="chairman">Sejo je vodil mag. Herman Rigelnik, predsednik zbora.</stage>
            <stage type="time">Seja se je pričela ob 10.10 uri.</stage>
            <sp xml:id="SDZ1-Izredna-04-1994-03-08.sp1">
               <speaker>PREDSEDNIK MAG. HERMAN RIGELNIK:</speaker>
               <p>Kolegice poslanke in kolegi poslanci, gospe in gospodje! Pričenjam 4. izredno sejo Državnega zbora Republike Slovenije. Obveščen sem, da so zadržani in se današnje seje ne morejo udeležiti, naslednje poslanke in poslanci: dr. Dušan Bavdek, Vitodrag Pukl, Tone Partljič, Miran Jerič, Franc (Feri) Horvat, Marjan Stanič, Marjan Poljšak in Irena Oman.</p>
               <p>Prosim, da ugotovimo prisotnost v dvorani! Ugotavljamo prisotnost v dvorani. Ugotavljam, da je navzočih 51 poslank in poslancev; tako je zbor sklepčen in lahko odloča.</p>
               <p>Na to sejo sem vabil predstavnike Državnega sveta Republike Slovenije in Vlade Republike Slovenije - in jih lepo pozdravljam. Predlog dnevnega reda ste prejeli s sklicem seje. Želi v zvezi z dnevnim redom kdo besedo? (Ne.) Tako predlagam za današnjo sejo dnevni red, kot ste ga prejeli s sklicem.</p>
               <p>Na glasovanje dajem predlog dnevnega reda. Ugotovimo sklepčnost! (54 prisotnih.)</p>
               <p>Kdo je za? (50 poslancev.) Je kdo proti? (Nihče.)</p>
               <p>Ugotavljam, da je predlog dnevnega reda 4. izredne seje Državnega zbora sprejet.</p>
               <p>Prehajamo na <title>1. TOČKO DNEVNEGA REDA - NA PONOVNO ODLOČANJE O ZAKONU O REFERENDUMU IN O LJUDSKI INICIATIVI</title>.</p>
               <p>Državni svet Republike Slovenije je na seji dne 28.02.1994 sklenil, da na podlagi tretje alinee prvega odstavka 97. člena Ustave Republike Slovenije zahteva od Državnega zbora, da ponovno odloča o zakonu o referendumu in o ljudski iniciativi. Želi predstavnik Državnega sveta obrazložiti zahtevo sveta? Prosim, gospod Kristan, predsednik Državnega sveta.</p>
            </sp>
            <sp xml:id="SDZ1-Izredna-04-1994-03-08.sp2">
               <speaker>DR. IVAN KRISTAN:</speaker>
               <p>Spoštovani gospod predsednik, spoštovane poslanke in poslanci! Državni svet je na podlagi 97. člena Ustave Republike Slovenije na svoji zadnji seji sklenil, da zahteva od Državnega zbora, da še enkrat odloča o dveh zakonih, in sicer o zakonu o referendumu in ljudski iniciativi in zakonu o Ustavnem sodišču. Poročevalca za ta dva zakona sta državna svetnika Gregor Miklič in dr. Peter Čeferin. Ker pa smo dobili vabilo za današnjo sejo pozno, to je bilo včeraj, se poročevalca zaradi drugih obveznosti ne moreta udeležiti današnje seje Državnega zbora in sta me prosila, da jaz prevzamem njuno nalogo.</p>
               <p>Pri zakonu o referendumu in ljudski iniciativi gre za dve glavni pripombi Državnega sveta. Prva pripomba se nanaša na to, da zakon ne predvideva možnosti, mi smo ga imenovali razveljavitvenega referenduma o zakonu, ki že velja. Verjetno ta izraz ni povsem ustrezen, ni najboljši, vendar pa je drug termin, to je naknadni referendum že zaseden v zakonu, in sicer za situacijo, ki bi ji sicer bolje ustrezal drug termin - recimo potrditveni referendum.</p>
               <p>Druga pripomba pa zadeva 15. člena zakona, po katerem lahko Državni zbor odloči, da ne razpiše referenduma, če se ne strinja z vprašanjem predlagatelja referenduma. Zakon v 9. členu izrecno določa, kakšen zakonodajni referendum je dovoljen. Dovoljen je predhodni referendum, katerega vsebino določa 18. člen zakona - tu je navedeno na kaj se lahko nanaša referendumsko vprašanje - in dovoljen je naknadni referendum o zakonu, ki ga je zbor že sprejel, vendar zakon še ni proglašen oziroma ni objavljen. Dodatno 10. člen zakona prepoveduje vsak referendum, torej tudi ti dve oblike referenduma - predhodnega in naknadnega - za sprejete zakone v treh situacijah: po hitrem postopku, potem za zakone za neposredno izvrševanje proračuna in za zakone za izvrševanje ratificiranih mednarodnih pogodb. To se Državnemu svetu ne zdi sprejemljivo. Četudi so razlogi za hiter postopek in za sprejem zakona po 10. členu pa volivcem, po mnenju Državnega sveta, ne bi smelo biti prepovedano, da o teh zakonih sprožijo referendum, potem ko že veljajo, in predlagajo njihovo spremembo ali razveljavitev, ali pa razveljavitev posameznega člena.</p>
               <p>Državni svet meni, da bi bil razveljavitveni referendum (če ga tako imenujemo) pomembno sredstvo v rokah volivcev za uveljavljanje njihove volje in za vplivanje na zakonodajno oblast parlamenta.</p>
               <p>Druga pripomba se nanaša na 15. člen zakona. Državni svet meni, da ni sprejemljivo, da bi Državni zbor lahko preprečil razpis referenduma, ker se ne bi strinjal z referendumskim vprašanjem. Državni svet meni, da bi po razčiščevanjih glede formulacije vprašanja med zborom in predlagateljem vendar moral imeti predlagatelj možnost končnega formuliranja referendumskega vprašanja, ker predlagatelj pravzaprav najbolj čuti, v čem je jedro problema, ki ga želi predložiti volivcem v odločitev na referendumu.</p>
               <p>Državni svet je ob tem predlagal alternativno rešitev, da bi namreč zakon, če ne bi bilo sprejeto črtanje tega člena, pa bi nastal nek spor med predlagateljem referenduma in Državnim zborom - in da bi o tem sporu potem odločilo Ustavno sodišče. Ta alternativni predlog tudi ni bil sprejet v Državnem zboru.</p>
               <p>To so bili glavni razlogi Državnega sveta, da je predlagal ponovno odločanje v prepričanju, da bi z upoštevanjem teh pripomb Državnega sveta dobili boljši zakon o referendumu in ljudski iniciativi. Hvala lepa.</p>
            </sp>
            <sp xml:id="SDZ1-Izredna-04-1994-03-08.sp3">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospodu Kristanu, predsedniku Državnega sveta. Želi besedo predstavnik Vlade? (Ne želi.) Zahtevo je obravnaval tudi Odbor za notranjo politiko in pravosodje kot matično delovno telo. Želi poročevalec odbora besedo? Prosim, gospodična Dobrajčeva.</p>
            </sp>
            <sp xml:id="SDZ1-Izredna-04-1994-03-08.sp4">
               <speaker>POLONCA DOBRAJC:</speaker>
               <p>Hvala za besedo. Prav vsi lepo pozdravljeni! Odbor za notranjo politiko in pravosodje Državnega zbora je sklep Državnega sveta obravnaval na seji 1.3.1994. V razpravi na Odboru je bilo poudarjeno, da se je Odbor z vprašanji, ki jih v svoji obrazložitvi sklepa navaja Državni svet, že srečal pri prvi fazi obravnave predloga zakona, vendar je kljub deljenim mnenjem prevladalo stališče, da je predlog zakona, kot je bil poslan v obravnavo, primerna in ustrezna podlaga za nadaljevanje zakonodajnega postopka.</p>
               <p>V obravnavi na Odboru je ločeno mnenje izrazil član Odbora gospod Štefan Matuš, in sicer z obrazložitvijo, da predlog zakona ne podaja tudi tretje možnosti, to je razveljavitvenega referenduma. Kasneje je predlagal tudi sklep, naj se zakon zavrne, vendar je bil sklep zavrnjen z enim glasom za in 8 proti.</p>
               <p>Člani Odbora so menili, da razveljavitveni referendum, čeprav ni posebno določen, kljub temu ni prepovedan in je zato sprejel po opravljeni obravnavi stališče, da Državni zbor pri ponovnem odločanju, v skladu z 91. členom Ustave Republike Slovenije, zakon o referendumu in ljudski iniciativi sprejme. Hvala.</p>
            </sp>
            <sp xml:id="SDZ1-Izredna-04-1994-03-08.sp5">
               <speaker>PREDSEDNIK MAG. HERMAN RIGELNIK:</speaker>
               <p>Hvala za obrazložitev. Prehajamo na glasovanje. Ob tem vas želim opozoriti, da mora pri ponovnem odločanju, skladno z drugim odstavkom 91. člena Ustave Republike Slovenije, za sprejem zakona glasovati večina poslancev zbora, to se pravi najmanj 46, razen če ustava za sprejem obravnavanega zakona predvideva večje število glasov. 90. člen Ustave Republike Slovenije določa, da se zakon, ki ureja zakonodajni referendum, sprejema z dvotretjinsko večino glasov navzočih poslancev. Na podlagi navedenega je zakon o referendumu in o ljudski iniciativi pri ponovnem odločanju sprejet, če bo zanj glasovalo dve tretjini navzočih poslancev, pri čemer pa mora biti za sprejem navedenega zakona najmanj 46 poslancev.</p>
               <p>Ni razprave. Ponovno potrjujemo tako kot običajno.</p>
               <p>Suspenzivni veto je bil vložen s strani Državnega sveta. Mi ponovno odločamo o zakonu. Razprave ni, gospod Zagožen; Ni predvidena po poslovniku gospod Zagožen. Ne dajem besede, prosim, da se ne bi sedaj prepirali okrog tega. Ugotovimo sklepčnost! (75 prisotnih.)</p>
               <p>Kdo je za? (50 poslancev.) Je kdo proti? (17 poslancev.)</p>
               <p>Ugotavljam, da je Državni zbor po ponovnem odločanju zakon o referendumu in ljudski iniciativi sprejel.</p>
               <p>S tem zaključujem to točko dnevnega reda.</p>
               <p>Prosim, gospod Janez Podobnik.</p>
            </sp>
            <sp xml:id="SDZ1-Izredna-04-1994-03-08.sp6">
               <speaker>JANEZ PODOBNIK:</speaker>
               <p>Gospod predsednik, dovolite, da vas vprašam, zakaj niste dovolili predsedniku poslanske skupine Slovenske ljudske stranke, da bi obrazložil svoj glas. Ne verjamem, da obstaja procedura, v kateri poslanec ne more oz. ne sme obrazložiti svojega glasu. In zaradi tega se iz protesta nisem prijavil. Zato predlagam, če ne boste dovolil, da gospod Zagožen pove, da glasovanje ponovimo. Sam se nisem prijavil na glasovanju. Hvala.</p>
            </sp>
            <sp xml:id="SDZ1-Izredna-04-1994-03-08.sp7">
               <speaker>PREDSEDNIK MAG. HERMAN RIGELNIK:</speaker>
               <p>Gospod Podobnik, vi veste, da pri ponovnem odločanju ob suspenzivnem vetu, na zakon, na katerega je vložen suspenziven veto, ni predvideno obrazlaganje glasu. Mi tega tudi do zdaj nikoli nismo počenjali. Ja, jaz moram reči, da se tega ne spomnim. Pa vam dajem besedo, gospod Zagožen. Prosim.</p>
            </sp>
            <sp xml:id="SDZ1-Izredna-04-1994-03-08.sp8">
               <speaker>DR. FRANC ZAGOŽEN:</speaker>
               <p>Spoštovani zbor. Ustava in poslovnik pravita samo, da se o zakonu vdrugič glasuje brez razprave, nikjer pa ne piše, da ni mogoče obrazložiti glasu. In poslovnik načeloma pred vsakim glasovanjem omogoča poslancem obrazložitev glasu. Po mojem ta procedura ni bila korektna. Jaz bom kljub temu naknadno, pa naj potem zbor odloči, če želi ponovno glasovanje, obrazložil svoj glas in glasove naše poslanske skupine.</p>
               <p>Mi smo glasovali proti zakonu o referendumu in ljudski iniciativi tudi prvič, in sicer zaradi 10. in 15. člena, ki omejujeta ustavno pravico tako volivcem in seveda tudi tretjini poslancev Državnega zbora in Državnemu svetu do referenduma. Jaz se spomnim nekaj let nazaj, ko se je pripravljala nova ustava Republike Slovenije, da so nas obiskovalci iz tujih parlamentov spraševali predvsem, ali je zagotovljena pravica do ljudske iniciative v predlogu za novo ustavo. In ko smo jim zagotavljali, da bo ta pravica v celoti dana in v ničemer okrnjena, so bili pomirjeni, ker verjamejo, so prepričani, da je to seveda eden od temeljnih garantov demokracije. Menimo, da 10. in 15. člen neupravičeno in v nasprotju z ustavo posegata v to pravico in jo krnita. Zaradi tega menim, da je zakon potreben spremembe v teh dveh členih in menim, da bi bila najboljša, najbolj pametna pot, da ga zavrnemo in lahko na naslednji seji po hitrem postopku sprejmemo novega, s potrebnimi popravki. Če bo obveljala današnja odločitev, bomo pač spet imeli nov ustavni spor. Hvala.</p>
            </sp>
            <sp xml:id="SDZ1-Izredna-04-1994-03-08.sp9">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Gospod Topler, proceduralno.</p>
            </sp>
            <sp xml:id="SDZ1-Izredna-04-1994-03-08.sp10">
               <speaker>VLADIMIR TOPLER:</speaker>
               <p>Vsem skupaj lep pozdrav! Jaz mislim, da to sploh ni potrebno. Zakon ni sprejet, ker bi moralo biti 51 za, če bi hoteli po dve tretjini.</p>
            </sp>
            <sp xml:id="SDZ1-Izredna-04-1994-03-08.sp11">
               <speaker>PREDSEDNIK MAG. HERMAN RIGELNIK:</speaker>
               <p>Gospod Topler, lahko da je tabela napačna ampak jaz imam tukaj 75 poslancev, 50 glasov. Ne "več" kot dve tretjini, dve tretjini. Prosim? Proceduralno.</p>
            </sp>
            <sp xml:id="SDZ1-Izredna-04-1994-03-08.sp12">
               <speaker>ZMAGO JELINČIČ:</speaker>
               <p>Dober dan! Če bomo sedaj upoštevali to, kot da je zakon sprejet, v tem primeru vsa tista glasovanja, kjer zakon ni bil sprejet, kadar je bilo na meji, so po tem neveljavna. Držimo se ene procedure, držimo se principa in tudi v tem primeru ta zakon ne more bit sprejet. Hvala.</p>
            </sp>
            <sp xml:id="SDZ1-Izredna-04-1994-03-08.sp13">
               <speaker>PREDSEDNIK MAG. HERMAN RIGELNIK:</speaker>
               <p>Gospod Jelinčič. Jaz ne bom ponovno prebral, ali pa, če želite, vam ponovno preberem. 90. člen Ustave Slovenije odloča, da se zakon, ki ureja zakonodajni referendum sprejema z dvotretjinsko večino glasov navzočih poslancev. Ne "več" kot dve tretjini, ampak z dvotretjinsko večino glasov. Prosim, gospod Kopše, proceduralno.</p>
            </sp>
            <sp xml:id="SDZ1-Izredna-04-1994-03-08.sp14">
               <speaker>JOŽEF KOPŠE:</speaker>
               <p>Gospod predsednik, gospe in gospodje! Zaradi zapletov ob glasovanju in obrazložitvi glasu gospod Janez Podobnik, kolikor sem ga slišal sedaj, ni glasoval. In to je odločilen glas in prosim, da ponovimo glasovanje.</p>
            </sp>
            <sp xml:id="SDZ1-Izredna-04-1994-03-08.sp15">
               <speaker>PREDSEDNIK MAG. HERMAN RIGELNIK:</speaker>
               <p>V 90. členu je jasno zapisano, da se zakon, ki ureja zakonodajni referendum, sprejema z dvotretjinsko večino navzočih poslancev - in ne več kot dve tretjini. Gospod Jelinčič, proceduralno.</p>
            </sp>
            <sp xml:id="SDZ1-Izredna-04-1994-03-08.sp16">
               <speaker>ZMAGO JELINČIČ:</speaker>
               <p>Gospod Podobnik je zahteval ponovno glasovanje o zakonu in jaz mislim gospod predsednik, da mu morate to omogočiti. Obrazložil je, zakaj gre pri stvari in nikakor ne sprejemam vaše odločitve, ko ste rekli, da ne bomo še enkrat glasovali. Hvala.</p>
            </sp>
            <sp xml:id="SDZ1-Izredna-04-1994-03-08.sp17">
               <speaker>PREDSEDNIK MAG. HERMAN RIGELNIK:</speaker>
               <p>Gospod Podobnik ni zahteval ponovnega odločanja o tem. (Glas iz klopi: Je.) (Ni.) Prosim gospod Janez Podobnik.</p>
            </sp>
            <sp xml:id="SDZ1-Izredna-04-1994-03-08.sp18">
               <speaker>JANEZ PODOBNIK:</speaker>
               <p>Spoštovani gospod predsednik, poslanke in poslanci! V skladu s poslovnikom zahtevam, da daste, predsedujoči, na glasovanje moj predlog, da se glasovanje ponovi. Rad bi obrazložil, zakaj je do tega prišlo. Spoštovani gospod predsednik! Moja ocena je, da ste vendarle napačno vodili postopek in pred glasovanjem niste dali možnosti, da bi poslanci izkoristili osnovno možnost, ki jo ima vsak poslanec, da obrazloži svoj glas. Jaz vam ničesar ne očitam, mislim pa, da bi bilo korektno, da pač v skladu s poslovnikom daste na glasovanje moj predlog, da se glasovanje ponovi. Hvala lepa.</p>
            </sp>
            <sp xml:id="SDZ1-Izredna-04-1994-03-08.sp19">
               <speaker>PREDSEDNIK MAG. HERMAN RIGELNIK:</speaker>
               <p>Predlagam, da zaključimo s tem tole razpravo. Dajem predlog, ki ga je dal predlog gospod Podobnik na glasovanje. Sprejemam kritiko, ki jo je dal, da bi morda res moral dovoliti obrazložitev glasu.</p>
               <p>Dajem na glasovanje, ali ponovimo glasovanje. To se pravi vprašanje je: ali ponovimo glasovanje? Gospod Školč še želi besedo, prosim.</p>
            </sp>
            <sp xml:id="SDZ1-Izredna-04-1994-03-08.sp20">
               <speaker>JOŽEF ŠKOLČ:</speaker>
               <p>Hvala lepa. Sedaj je tisto, kar je bilo ves čas lepo vidno, škoda, zbrisano. Gospod, ki je zahteval tukaj ponovitev glasu za drugega poslanca, češ da gospoda Podobnika nista glasovala, kar seveda ni res. Oba dva sta glasovala proti in sta se že opredelila v tem glasovanju. To se je videlo ves čas na tem zaslonu. Sedaj je bilo vmes zbrisano, gremo pa lahko pogledat tudi v računalniški izpis. Tako, da ne vidim razlogov, da bi iz tega naslova ponavljali glasovanje. Hvala lepa.</p>
            </sp>
            <sp xml:id="SDZ1-Izredna-04-1994-03-08.sp21">
               <speaker>PREDSEDNIK MAG. HERMAN RIGELNIK:</speaker>
               <p>Na glasovanje dajem predlog, kdo je za to, da se ponovi glasovanje. Ni proceduralnega. Prosim. Gospod Podobnik, vi ste predlagali, da dam predlog, da ponovimo glasovanje, na glasovanje. Dajem predlog na glasovanje. Kaj? Proceduralno? Prosim.</p>
            </sp>
            <sp xml:id="SDZ1-Izredna-04-1994-03-08.sp22">
               <speaker>JOŽEF KOPŠE:</speaker>
               <p>Gospod Podobnik se ni prijavil h glasovanju. To sem rekel malo prej.</p>
            </sp>
            <sp xml:id="SDZ1-Izredna-04-1994-03-08.sp23">
               <speaker>PREDSEDNIK MAG. HERMAN RIGELNIK:</speaker>
               <p>Na glasovanje dajem predlog, da ponovimo glasovanje. Ugotovimo sklepčnost! (71 prisotnih.)</p>
               <p>Kdo je za? (29 poslancev.) Je kdo proti? (35 poslancev.)</p>
               <p>Ugotavljam, da predlog ni bil sprejet.</p>
               <p>S tem zaključujem tudi to točko dnevnega reda.</p>
               <p>Prehajamo na <title>2. TOČKO DNEVNEGA REDA</title>, to je <title>NA PONOVNO ODLOČANJE O ZAKONU O USTAVNEM SODIŠČU</title>.</p>
               <p>Državni svet Republike Slovenije je na seji dne 28.2.1994 sklenil, da na podlagi tretje alinee prvega odstavka 97. člena Ustave Republike Slovenije zahteva od Državnega zbora, da ponovno odloča o zakonu o Ustavnem sodišču. Želi predstavnik Državnega sveta obrazložiti svojo zahtevo? Prosim, gospod Kristan, predsednik Državnega sveta.</p>
            </sp>
            <sp xml:id="SDZ1-Izredna-04-1994-03-08.sp24">
               <speaker>DR. IVAN KRISTAN:</speaker>
               <p>Spoštovani gospod predsednik, spoštovane poslanke in poslanci! Pri tem zakonu je imel Državni svet pripombo šele na spremembo zakona, potem ko je bil objavljen že za tretje branje. In sicer je prišlo do spremembe na podlagi amandmaja odbora Državnega zbora, kjer se je spremenila tukaj alinea drugega odstavka 55. člena s tem, da se je pomembno pravzaprav poslabšal režim sprejemanja ustavne pritožbe, ker je namesto prejšnje določbe, da se ustavna pritožba zavrne, če nima "nobenih" posledic za pritožnika, prišla potem formulacija, če nima "težjih" posledic. No, in z amandmajem, ki je bil potem sprejet, je bilo rečeno, da gre za "pomembnejše" posledice. Mi smo menili, da je ta sprememba takšna, da jo ne bi kazalo sprejeti in smo se zavzeli za to, da bi to vrnili nazaj v osnovni tekst, kot je bil predložen za tretje branje.</p>
               <p>Menili smo, da je škoda, da bi že v začetku uveljavljanja ustavne pritožbe, kot izredno pomembnega pravnega inštituta za uveljavljanje pravic in svoboščin, deloma razveljavili pravzaprav njen pomen in učinkovitost, ker bi se lahko na podlagi te določbe dokaj zožil vstopni režim za sprejemanje ustavnih pritožb. Menili smo, da bi bilo koristno postopoma, na podlagi prakse, ki bi se pokazala, ožiti ta vstopni režim in postopoma potem vgrajevati določene selektivne mehanizme za to, da bi Ustavno sodišče odklanjalo ustavne pritožbe.</p>
               <p>To je bil torej naš osnovni razlog, da bi, namesto že začetno rigorozne določbe o onemogočenju ustavne pritožbe, postopoma uveljavljali ta režim selektivnih mehanizmov in smo zaradi tega smatrali, da bi bilo torej koristno to popraviti. Ker pa ni možnosti, da bi se to amandmajsko popravilo, nam ni ostalo drugega kot predlagati, da bi ta zakon zavrnili in še enkrat odločali o njem. Hvala lepa.</p>
            </sp>
            <sp xml:id="SDZ1-Izredna-04-1994-03-08.sp25">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa gospodu Kristanu. Želi besedo predstavnik Vlade? (Ne želi.)</p>
               <p>Zahtevo je obravnaval tudi Odbor za notranjo politiko in pravosodje kot matično delovno telo. Prosim poročevalko, gospodično Dobrajčevo.</p>
            </sp>
            <sp xml:id="SDZ1-Izredna-04-1994-03-08.sp26">
               <speaker>POLONCA DOBRAJC:</speaker>
               <p>Hvala za besedo. Odbor je obravnaval sklep na seji 1. 3. 1994. Po opravljeni razpravi je bil Odbor mnenja, da so stališča, ki jih je Odbor sprejel tekom zakonodajnega postopka nesprejemljiva glede na mnenje Državnega sveta. Odbor je bil mnenja, da je treba zakon čim prej sprejeti in predlaga Državnemu zboru, da pri ponovnem odločanju glasuje za sprejetje zakona.</p>
               <p>Glede spornih določb pa odbor meni, da so upoštevane tako, kakor so bila zahtevana mnenja in stališča v predhodnih obravnavah in zato pač predlaga, da se zakon sprejme. Hvala.</p>
            </sp>
            <sp xml:id="SDZ1-Izredna-04-1994-03-08.sp27">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospodična Dobrajčeva.</p>
               <p>Ker smo prej rekli, da je možna tudi obrazložitev glasu - želi kdo obrazložiti glas? S tem, da bom jaz prosil poslovniško komisijo, da se do tega vprašanja opredeli. Mi smo ravno zaradi tega poskušali preprečiti ponovno razpravljanje in v tem je bil tudi smisel vsega tega postopka. Seveda ste prej ali pa smo prej napravili drugače odnosno ravnali drugače.</p>
               <p>Želi kdo obrazložiti svoj glas? (Ne želi.) Prehajamo na glasovanje.</p>
               <p>Prosim, gospod Ciril Ribičič; imamo eno obrazložitev glasu.</p>
            </sp>
            <sp xml:id="SDZ1-Izredna-04-1994-03-08.sp28">
               <speaker>DR. CIRIL RIBIČIČ:</speaker>
               <p>Spoštovani! Rad bi obrazložil, kako bom glasoval. Mislim, da so argumenti, ki jih je Svet navedel, relevantni, da so smiselni, da je dejstvo, da je res prišlo do določene omejitve možnosti vlaganja ustavne pritožbe. Vendar bi rad opozoril, da ni bil sprejet predlog Odbora, ampak veliko milejši amandma, ki je bil oblikovan v okviru Združene liste. In to dejstvo, in pa dejstvo, da je sprejem tega zakona predvsem v interesu ljudi oziroma, da bi nesprejem tega zakona onemogočal ljudem, da lahko vlagajo ustavno pritožbo - to sta dva temeljna razloga zaradi katerih bom glasoval za potrditev tega zakona. Hvala lepa.</p>
            </sp>
            <sp xml:id="SDZ1-Izredna-04-1994-03-08.sp29">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa. Želi še kdo obrazložiti svoj glas? (Ne.)</p>
               <p>Prehajamo na glasovanje. Ob tem vas želim opozoriti, da mora pri ponovnem odločanju, skladno z drugim odstavkom 91. člena Ustave Republike Slovenije, za sprejem zakona glasovati večina poslancev Zbora. Ugotovimo sklepčnost! (71 prisotnih.)</p>
               <p>Kdo je za? (50 poslancev.) Je kdo proti? (10 poslancev.)</p>
               <p>Ugotavljam, da je Državni zbor po ponovnem odločanju zakon o Ustavnem sodišču sprejel.</p>
               <p>Ta točka dnevnega reda je zaključena in s tem je končana tudi 4. izredna seja Državnega zbora Republike Slovenije.</p>
               <p>In prosim gospoda Mozetiča, da vodi nadaljevanje seje.</p>
            </sp>
            <stage type="time">(Seja je bila končana 8. marca 1994 ob 10.40 uri.)</stage>
         </div>
      </body>
   </text>
</TEI>

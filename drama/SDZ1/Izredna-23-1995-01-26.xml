<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Izredna-23-1995-01-26">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">1BE3388E688A8EA3C1257832004838AE</idno>
               <idno type="URI">1BE3388E688A8EA3C1257832004838AE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-23-1995-01-26.DZ" n="23">
               <name>Izredna</name>
               <date when="1995-01-26"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-23-1995-01-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVI ZBOR REPUBLIKE SLOVENIJE</head>
            <stage type="session">23. izredna seja</stage>
            <stage type="date">(26. januar 1995)</stage>
            <stage type="chairman">Sejo je vodil Jožef Školč, predsednik zbora.</stage>
            <stage type="time">Seja se je pričala ob 17.08 uri. </stage>
            <sp xml:id="SDZ1-Izredna-23-1995-01-26.sp1">
               <speaker>PREDSEDNIK JOŽEF ŠKOLČ:</speaker>
               <p>Spoštovane kolegice poslanke, kolegi poslanci, gospe in gospodje! Pričenjam 23.
                  izredno sejo Državnega zbora Republike Slovenije. Obveščen sem, da so zadržani, in
                  se današnje seje ne morejo udeležiti, naslednje poslanke in poslanci: gospod Anton
                  Peršak, gospod Štefan Kociper. Prosim, da najprej ugotovimo prisotnost v dvorani.
                     <stage>(56 prisotnih.)</stage></p>
               <p>Ugotavljam, da je zbor sklepčen in lahko odloča. Na sejo sem vabil predsednika in
                  člane Vlade Republike Slovenije, posebej ministra za ekonomske odnose in razvoj,
                  gospoda Davorina Kračuna, kandidata za ministra za zunanje zadeve gospoda Zorana
                  Thalerja in kandidata za ministra za ekonomske odnose in razvoj gospoda Janka
                  Deželaka.</p>
               <p>Prehajamo na določitev dnevnega reda 23. izredne seje. 23. izredna seja Državnega
                  zbora je sklicana na predlog predsednika Vlade Republike Slovenije. Dnevni red ste
                  prejeli s sklicem 23. izredne seje dne 26.1.1995 in dovolite, da ga ne berem.
                  Dosedaj samo prejeli predlog ene razširitve. In sicer Komisija za volitve,
                  imenovanja in administrativne zadeve predlaga razširitev dnevnega reda z obravnavo
                  predloga za sprejem obvezne razlage 38. člena zakona o poslancih, ki ga je vložila
                  skupina poslancev, in sicer Tone anderlič, Gabriel Berlič, Štefan Kociper, Rudi
                  Moge, Miloš Pavlica, dr. Jože Pučnik, Danica Simšič in dr. Leo Šešerko. Sprašujem,
                  če želi poročevalec komisije besedo? <stage>(Ne želi.)</stage> Želi besedo
                  predstavnik Sekretariata za zakonodajo in pravne zadeve? <stage>(Ne želi.)</stage>
                  Morebiti želijo besedo predstavniki poslanskih skupin? <stage>(Ne
                  želijo.)</stage></p>
               <p>Na glasovanje dajem predlog za razširitev dnevnega reda z navedenim predlogom.
                  Ugotovimo sklepčnost! <stage>(74 prisotnih.)</stage></p>
               <p>Kdo je za tako razširitev? <stage>(60 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog razširitve sprejet. Zbor bo navedeno točko obravnaval
                  kot 1.a točko dnevnega reda.</p>
               <p>Še naprej smo pri razširitvah. Je še kakšen predlog za razširitev?  Želi v zvezi z
                  dnevnim redom kdo besedo? Gospod Jelinčič.  </p>
            </sp>
            <sp xml:id="SDZ1-Izredna-23-1995-01-26.sp2">
               <speaker>ZMAGO JELINČIČ:</speaker>
               <p>Hvala lepa za besedo. Mislim, da druga točka, ki je tukaj navedena pod a in b,
                  mislim, da bi morali biti to dve točki. Gre za izredno pomembne zadeve. Volimo
                  oziroma odločamo se o dveh novih ministrih in mislim, da bi morali tudi na dnevnem
                  redu imeti pod točko 2 predlog imenovanja predsednika Vlade Republike Slovenije za
                  imenovanje Zorana Thalerja in pod točko 3 obvestilo predsednika Vlade Republike
                  Slovenije o odstopu ministra in tako naprej - ne pa da je to točka 2.a in točka
                  2.b. Mislim, da je to zelo smiselno.</p>
               <p>Konec koncev, še enkrat, gre za izredno pomembne zadeve, ki jim ne smemo zniževati
                  pomembnosti. Hvala.</p>
            </sp>
            <sp xml:id="SDZ1-Izredna-23-1995-01-26.sp3">
               <speaker>PREDSEDNIK JOŽEF ŠKOLČ:</speaker>
               <p>Kaj predlagate, gospod Jelinčič?</p>
            </sp>
            <sp xml:id="SDZ1-Izredna-23-1995-01-26.sp4">
               <speaker>ZMAGO JELINČIČ:</speaker>
               <p>Predlagam, da se točke preštevilčijo na tak način, kot sem že v obrazložitvi
                  povedal.</p>
               <p>Točka 2 bi bila takšna: predlog predsednika Vlade Republike Slovenije za
                  imenovanje gospoda Zorana Thalerja za ministra za zunanje zadeve. Z alineo: dopis
                  predsednika Vlade Republike Slovenije ste prejeli dne 24.1.1994. In druga alinea:
                  mnenje Odbora za mednarodne odnose - priloženo.</p>
               <p>Točka 3: Obvestilo predsednika Vlade Republike Slovenije o odstopu ministra za
                  ekonomske odnose in razvoj dr. Davorina Kračuna in predlog predsednika Vlade
                  Republike Slovenije za imenovanje gospoda Janka Deželaka za ministra za ekonomske
                  odnose in razvoj. Prva alinea: dopis predsednika Vlade Republike Slovenije ste
                  prejeli 24.1.1994. In druga alinea mnenje Odbora za gospodarstvo je priloženo.</p>
            </sp>
            <sp xml:id="SDZ1-Izredna-23-1995-01-26.sp5">
               <speaker>PREDSEDNIK JOŽEF ŠKOLČ:</speaker>
               <p>Gospod Jelinčič, ne vem, kaj bi s takim preštevilčenjem pridobili. Namreč, gre za
                  imenovanje ministrov. Po analogiji gre za podobno situacijo kot pri drugih
                  imenovanjih. Če gre za problem, kako se glasuje, potem a in b pomeni isto kot 2 in
                  3 oziroma 3 in 4, ker se bo o vsakem ministru odločalo z ločeno glasovnico, tako
                  da tega strahu tukaj ni.</p>
            </sp>
            <sp xml:id="SDZ1-Izredna-23-1995-01-26.sp6">
               <speaker>ZMAGO JELINČIČ:</speaker>
               <p>Ker verjamem gospodu predsedniku Državnega zbora na besedo, umikam predlog.</p>
            </sp>
            <sp xml:id="SDZ1-Izredna-23-1995-01-26.sp7">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo v zvezi z dnevnim redom spregovoriti? <stage>(Ne.)</stage>
                  Ugotovimo sklepčnost! <stage>(74 prisotnih.)</stage></p>
               <p>Kdo je za to, da tako dopolnjen predlog dnevnega reda sprejmemo v celoti?</p>
               <p>Kdo je za? <stage>(66 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je dnevni red sprejet.</p>
               <p>V zvezi z dnevnim redom vas želim obvestiti, da se bo zbor danes na tej seji, če
                  bo potrebno, seznanil tudi s poročilom Mandatno-imunitetne komisije o prenehanju
                  mandata poslancu, ki je v skladu s 14. členom zakona o poslancih opravljal
                  funkcijo poslanca namesto poslanca, ki je sprejel funkcijo v Vladi Republike
                  Slovenije. Se pravi, če bo to potrebno, potem bo nujno tudi poročilo mandatne
                  imunitetne komisije in bomo poslušali tudi to.</p>
               <p>Prehajamo na <title>1. TOČKO DNEVNEGA REDA</title>, to je na <title>OBRAVNAVO
                     PREDLOGA DEKLARACIJE O SODELOVANJU SLOVENIJE S SVETOM EVROPE PRI EVROPSKEM LETU
                     VARSTVA NARAVE V LETU 1995</title>.</p>
               <p>Predlog deklaracije je v obravnavo zboru predložila Vlada Republike Slovenije in
                  sprašujem, če želi besedo predstavnik Vlade. <stage>(Ne želi.)</stage> Predlog
                  deklaracije je obravnaval Odbor za mednarodne odnose kot matično delovno telo.
                  Želi besedo poročevalec odbora? Tudi ne želi. Želi besedo Sekretariat za
                  zakonodajo in pravne zadeve? <stage>(Ne želi.)</stage> Želijo besedo predstavniki
                  poslanskih skupin? Gospod Pregelj bo predstavil stališče odbora, ki ga vodi, kot
                  odbora, ki je zainteresiran v tej zadevi.</p>
            </sp>
            <sp xml:id="SDZ1-Izredna-23-1995-01-26.sp8">
               <speaker>ŽARKO PREGELJ:</speaker>
               <p>Spoštovani! Želim zelo na kratko predstaviti stališča Odbora za infrastrukturo in
                  okolje, ki je sicer predlagani zakona oziroma predlog deklaracije obravnavalo kot
                  zainteresirano delovno telo, čeprav je predhodno dobilo to nalogo kot matični
                  odbor; ugotovili smo, da je to v resnici pristojnost Odbora za mednarodne odnose.
                  Glede na izredno kratek čas, ki je bil na voljo za pripravo poročila, je potem
                  Odbor za mednarodne odnose podprl stališča Odbora za infrastrukturo, ki vam jih
                  bom zdaj na kratko predstavil. Gre za izredno kratek akt, in sicer gre za akt, ki
                  naj bi ga Državni zbor sprejel še pred 15.2.1995, ko bo organizirana otvoritvena
                  slovesnost ELYN 1995 za Slovenijo, hkrati pa tudi proslava ob 35. letnici
                  sprejetja naravovarstvene spomenice. Naš odbor se je seznanil s projektom Evropsko
                  leto varstva narave <stage>(to pomeni ta kratica ELYN)</stage>. Ta projekt je bil
                  že organiziran v letu 1970 in je bil usmerjen na varstvo narave na zavarovanih
                  območjih. V letošnjem letu bo projekt potekal širše, za vsa ostala območja in
                  predstavlja prvi korak dolgoročnega koncepta celovitega varstva narave. V ta
                  projekt se je naša država aktivno vključila že leta 1993 ob sprejemu v Svet Evrope
                  tako, da je ustanovila Slovenski organizacijski komite. Naloga tega komiteja je
                  organizirati in koordinirati vse aktivnosti v zvezi z izvedbo projekta v
                  Sloveniji. Ta Slovenski organizacijski komite sestavljajo predstavniki Državnega
                  zbora, predstavniki sedmih ministrstev Vlade Republike Slovenije, predstavniki
                  osemnajstih nevladnih organizacij in predstavnik slovenske katoliške cerkve. V
                  letu 1994 je Slovenski organizacijski komite uspešno deloval in pripravil preko
                  150 programov, ki jih bo napovedal Internacionalnemu organizacijskemu komiteju v
                  Strasbourgu. Slovenski organizacijski komite je pripravil tudi predlog
                  deklaracije, ki jo danes sprejemamo.</p>
               <p>Ta akt je dejansko izredno simboličnega pomena in bo hkrati Sloveniji omogočil
                  dostojno predstavitev na srečanju v Ljubljani, ki bo, kot sem v začetku omenil,
                  15.2.1995.</p>
               <p>Glede samega akta je odbor ugotovil, na podlagi mnenja sekretariata, da so
                  potrebni določeni redakcijski popravki. Tako je potrebno v aktu opredeliti
                  pričetek veljavnosti. In Sekretariat za zakonodajo je predlagal, da začne akt
                  veljati dan po objavi v Uradnem listu Republike Slovenije.</p>
               <p>Spoštovani predsednik, menim, da bi bilo to potrebno sprejeti kot samostojen
                  sklep. Poleg tega odbor predlaga tudi sklep, da je predlog deklaracije potrebno
                  sestaviti tudi v angleškem jeziku, in sicer tako, da sta obe besedili enako
                  verodostojni, ob razlikah v razlagi pa je odločilno slovensko besedilo. Odbor za
                  infrastrukturo predlaga še dodaten sklep, in sicer predlog Vladi, da pri pripravi
                  proračuna za leto 1995 predvidi zadostna finančna sredstva za realizacijo programa
                  aktivnosti, ki izhajajo iz deklaracije o sodelovanju Slovenije s Svetom Evrope pri
                  Evropskem letu varstva narave 1995. Točnega zneska ne vemo. Na odboru je bilo v
                  razpravi pojasnjeno, kolikšna so minimalna sredstva in kakšna bi bila zaželjena.
                  Idealno bi bilo okrog 30 do 50 mio tolarjev, če bo mogoče, minimalna vsota pa je
                  baje 13 mio.</p>
               <p>Glede na pomembnost tega projekta za mednarodno uveljavljanje naše države,
                  predlagamo, da Državni zbor ta dokument sprejme. Hvala lepa.</p>
            </sp>
            <sp xml:id="SDZ1-Izredna-23-1995-01-26.sp9">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Baškovič.</p>
            </sp>
            <sp xml:id="SDZ1-Izredna-23-1995-01-26.sp10">
               <speaker>MILAN BAŠKOVIČ:</speaker>
               <p>Hvala lepa. Rad bi nekaj povedal v zvezi s temi sklepi. Če ste videli naše pisno
                  mnenje, mi v našem mnenju kaj takega, kot tam piše, nismo predlagali. Res pa je,
                  da se je po nekem slučaju, po nerodnosti v razgovoru na odboru ustno govorilo o
                  teh vprašanjih, vendar kot sekretariat nismo teh predlogov dali. Jaz sem bil s tem
                  seznanjen, pa smo potem v mnenju, ki smo ga dali uradno, kot vidite, podprli
                  tekst, kakršen je, opozorili samo na preambulo, ki jo je bilo treba dati za
                  objavo, medtem ko ostalega nismo in mislim, da tudi ne gre. Gre za nesporazum.
                  Deklaracija je akt, ki izraža splošno stališče. To ni predpis in zato ne rabi
                  nekega uveljavitvenega datuma kot predpis, n.pr. 8 dni po objavi, ali pa petnajsti
                  dan, ali pa takoj po objavi, ko začne biti uporabljan v praksi, v postopkih ima
                  posledice. Deklaracija je pač izjava, kot je resolucija, in nikdar v praksi nismo
                  niti pisali, da začne veljati takrat in takrat. Sprejeta je, se objavi in je stvar
                  končana. Tako da iz tega ne bi delali problema in mislim, da to pustimo in je
                  stvar taka, kot je navadno in ko tudi po našem poslovniku in po vsem skupaj
                  razumemo, kaj je predpis, kaj ni predpis.</p>
               <p>Glede drugega jezika pod točko 3. Mi sprejemamo naše akte samo v našem jeziku. To
                  je enostranski akt. To je naša deklaracija. Ni to mednarodni sporazum, ki je
                  navadno v dveh jezikih hkrati ali pa v enem prevodu. To so pravila mednarodnega
                  prava, tudi našega predpisa o zunanjih zadevah, in prakse. Tu pa ne gre za to, da
                  bi sprejemali že tudi v angleškem jeziku, jasno pa je, da ga bo treba sestaviti in
                  prevesti takrat, ko bomo poslali ta naš akt evropskim organom. To se razume samo
                  po sebi, to pa ne ovira tega postopka, da ne bi danes prejeli tako, kot je
                  predloženo. To je potem praktična rutinska stvar, da se potem naredi prevod in se
                  s prevodom seznani organe v Svetu Evrope.</p>
               <p>Toliko bi rad pojasnil, da ne bi to sedaj predstavljajo ovire za sklepanje in
                  zato, da to speljemo in damo stvari v objavo, tako kot je treba in kamor je pač
                  treba poslati. Videti je, da je šlo  za nesporazum v razpravah. Hvala lepa.</p>
            </sp>
            <sp xml:id="SDZ1-Izredna-23-1995-01-26.sp11">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo? Gospod Topler.</p>
            </sp>
            <sp xml:id="SDZ1-Izredna-23-1995-01-26.sp12">
               <speaker>VLADIMIR TOPLER:</speaker>
               <p>Hvala lepa za besedo. V imenu poslanske skupine Zeleni - ekološko socialne stranke
                  LDS to deklaracijo podpiramo. Zdi se nam pomembno, da ne sega samo na zavarovana
                  območja, ampak da je po 25 letih prišla ekologija na tako visoki nivo, da sega
                  tudi izven zavarovanih območij.</p>
               <p>Drugo kar se nam zdi pomembno, je to, da je pri organizacijskem komiteju
                  prevladovalo dejstvo, da se združujejo tako vladne kot nevladne institucije. In
                  glede Vlade bi povedal tole: poleg mednarodne koordinacije je zelo pomembno tudi,
                  da so v samo deklaracijo vključena tudi različna ministrstva, od Ministrstva za
                  znanost in tehnologijo, zdravstvo, gospodarstvo, turizem in še bi lahko našteval.
                  Omenjena je bila prva prireditev, ki bo 15. februarja v Prirodoslovnem muzeju,
                  hkrati pa je v tem letu načrtovanih več kot 20 drugih prireditev.</p>
               <p>Da zaključim: Zeleni - ekološko socialna skupina podpiramo ta predlog
                  deklaracije.</p>
            </sp>
            <sp xml:id="SDZ1-Izredna-23-1995-01-26.sp13">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo? Če ne, bi šli na odločanje. Najprej sprašujem, ali
                  je potrebno po pojasnilih gospoda Baškoviča o teh sklepih glasovati, ker vidim, da
                  je prišlo do nesporazuma, ali bi glasovali samo o deklaraciji taki kot je
                  predložena? Ni potrebno o teh drugih rečeh? Hvala lepa. Ugotovimo sklepčnost!
                     <stage>(70 prisotnih.)</stage></p>
               <p>Kdo je za predlog deklaracije? <stage>(68 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da je ta deklaracija sprejeta.</p>
               <p>Prehajamo na <title>1.A TOČKO DNEVNEGA REDA - OBRAVNAVA PREDLOGA...</title>
               </p>
               <p><stage>(Govor iz klopi.)</stage> Če sem prav videl, to ni predlagano Državnemu
                  zboru. Ta dodatni sklep se namreč glasi: <q>"Odbor Državnega zbora za infrastrukturo
                  in okolje predlaga Vladi Republike Slovenije..."</q> Drugi je enak. To se pravi o njem
                  ni potrebno glasovati. Če bi bilo: <q>"Državni zbor predlaga Vladi Republike
                  Slovenije..."</q> potem bi bilo to potrebno. Menim, da je bila Vlada s te govornice
                  opozorjena na problem v ustrezni obliki.</p>
               <p>Torej, prehajamo na <title>PREDLOG ZA SPREJEM OBVEZNE RAZLAGE 38. ČLENA ZAKONA O
                     POSLANCIH (UL. RS št. 48/92)</title>. Predlog za sprejem obvezne
                  razlaga je vložila skupina poslancev: gospod Tone Anderlič, Gabriel Berlič, Štefan
                  Kociper, Rudi Moge, Miloš Pavlica, dr. Jože Pučnik, Danica Simšič in dr. Leo
                  Šešerko. Sprašujem, ali želi predstavnik predlagateljev besedo? <stage>(Ne
                     želi.)</stage> Predlog je obravnavala Komisija za volitve, imenovanja in
                  administrativne zadeve, kot matično delovno telo. Želi besedo poročevalec
                  komisije? <stage>(Ne želi.)</stage> Želi predstavnik Sekretariata za zakonodajo in
                  pravne zadeve besedo? <stage>(Ne želi.)</stage> Želi besedo predstavnik Vlade?
                     <stage>(Ne želi.)</stage> Želijo besedo predstavniki poslanskih skupin?
                     <stage>(Ne.)</stage> Besedo dajem poslankam in poslancem. <stage>(Ni nobene
                     prijave.)</stage></p>
               <p>Na glasovanje dajem naslednji predlog sklepa, ki ga predlaga Komisija za volitve,
                  imenovanja in administrativne zadeve kot matično delovno telo: "Obvezna razlaga
                  38. člena zakona o poslancih <stage>(Uradni list Republike Slovenije št.
                     48/92)</stage> ni potrebna, ker so določbe 36. do 38. člena zakona o poslancih
                  nanašajo tudi na poslance, ki so nastopili poslansko funkcijo v skladu z drugim
                  odstavkom 14. člena zakona o poslancih." Ugotovimo sklepčnost! <stage>(70
                     prisotnih.)</stage></p>
               <p>Kdo je za? <stage>(66 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem je postopek v zvezi z obvezno razlago končan.</p>
               <p>Prehajamo na <title>PRVI DEL 2. TOČKE DNEVNEGA REDA - OBRAVNAVA PREDLOGA
                     PREDSEDNIKA VLADE REPUBLIKE SLOVENIJE ZA IMENOVANJE GOSPODA ZORANA THALERJA ZA
                     MINISTRA ZA ZUNANJE ZADEVE</title>.</p>
               <p>Predsednik Vlade dr. Janez Drnovšek je z dopisom dne 23.1.1995 predlagal Državnemu
                  zboru, da za ministra za zunanje zadeve imenuje gospoda Zorana Thalerja. Želi
                  predsednik Vlade Republike Slovenije dr. Janez Drnovšek obrazložiti svoj predlog?
                     <stage>(Ne želi.)</stage></p>
               <p>Predlagani kandidat se je predstavil Odboru za mednarodne odnose in je odgovarjal
                  na vprašanja članov odbora. Podpredsednik odbora je poslal predsedniku Državnega
                  zbora in predsedniku Vlade Republike Slovenije mnenje, ki ga je odbor sprejel o
                  predlaganem kandidatu. In sicer je odbor podal pozitivno mnenje o gospodu Zoranu
                  Thalerju kot kandidatu za ministra za zunanje zadeve. Sprašujem, ali želi
                  poročevalec odbora besedo? Besedo dajem gospodu Pahorju.</p>
            </sp>
            <sp xml:id="SDZ1-Izredna-23-1995-01-26.sp14">
               <speaker>BORUT PAHOR:</speaker>
               <p>Gospod predsednik, gospe in gospodje, predsednik Vlade, predstavniki Vlade, dober
                  večer! Dovolite mi, da samo povzamem precej obširno mnenje, ki smo ga v Odboru za
                  mednarodne odnose oblikovali o predlogu za imenovanje Zorana Thalerja za ministra
                  za zunanje zadeve Republike Slovenije.</p>
               <p>Odbor Državnega zbora za mednarodne odnose je danes na svoji 67. seji obravnaval
                  predlog predsednika Vlade Republike Slovenije dr. Janeza Drnovška za imenovanje
                  Zorana Thalerja za ministra za zunanje zadeve Republike Slovenije.</p>
               <p>V skladu s 112. členom Ustave Republike Slovenije in 263. členom poslovnika
                  Državnega zbora se je kandidat predstavil Odboru za mednarodne odnose in orisal
                  okvire zunanje politike, ki bi jo zastopal po imenovanju za funkcijo ministra za
                  zunanje zadeve in odgovarjal na vprašanja članov odbora.</p>
               <p>Kandidat za zunanjega ministra je potem na vsa postavljena vprašanja ustrezno
                  odgovoril, tako da je Odbor za mednarodne odnose podprl predlog, da Državni zbor
                  imenuje Zorana Thalerja za ministra za zunanje zadeve in sprejel naslednje
                  mnenje:</p>
               <p><q>"Odbor za mednarodne odnose meni, da je bila predstavitev stališč in pogledov
                  kandidata za ministra za zunanje zadeve Zorana Thalerja glede urejanja vprašanj
                  ter vodenja politike na področju zunanjih zadev ustrezna."</q> Hvala lepa.</p>
            </sp>
            <sp xml:id="SDZ1-Izredna-23-1995-01-26.sp15">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage> Želijo besedo predstavniki poslanskih skupin? Gospod
                  Pahor v imenu poslanske skupine Združene liste.</p>
            </sp>
            <sp xml:id="SDZ1-Izredna-23-1995-01-26.sp16">
               <speaker>BORUT PAHOR:</speaker>
               <p>Hvala lepa še enkrat vsem. Predsednik, gospe in gospodje! Bom zelo kratek, pa
                  vendarle dovolj jasen. Združena lista oziroma njena poslanska skupina bo podprla
                  predlog predsednika Vlade, da imenuje gospoda Zorana Thalerja na mesto zunanjega
                  ministra.</p>
               <p>To bo končno prispevalo k temu, da se v zadnjih mesecih ne bomo pogovarjali samo o
                  zunanjih ministrih, ampak da se bomo končno začeli pogovarjati tudi o zunanji
                  politiki, torej o področju, na katerem Slovenija ta hip stopa prepočasne korake. V
                  vsakem primeru lahko govorimo o krizi in naše glasovanje v prid predloga
                  kandidata, za katerim stoji predsednik Vlade dr. Janez Drnovšek osebno, je po
                  našem mnenju prispevek k temu, da se ta kriza konča in da Republika Slovenija z
                  nekim novim zaletom vstopi v mednarodno dogajanje. Zoran Thaler je mlad politik,
                  za diplomata še veliko bolj mlad, vsekakor mlad za vodenje slovenske diplomacije,
                  vendar se tudi gospod Thaler glede tega, kot vsi drugi, popravlja iz dneva v dan,
                  tako da bo jutri glede tega boljši. Izkušnje: kolega Zoran Thaler ima strokovne
                  reference, je diplomirani politolog na področju mednarodnih odnosov, je bil v prvi
                  slovenski vladi namestnik zunanjega ministra, je predsednik Odbora za mednarodne
                  odnose in tako, kot je danes rekel na Odboru za mednarodne odnose kolega dr.
                  Rupel, predstavlja neko kontinuiteto v delu in risanju slovenske zunanje politike.
                  In na koncu, za tem predlogom, kot rečeno, stoji predsednik Vlade Republike
                  Slovenije. Združena lista socialnih demokratov verjame, da se je predsednik Vlade
                  po treh mesecih tehtnih premislekov odločil za pravega kandidata. Hvala lepa.</p>
            </sp>
            <sp xml:id="SDZ1-Izredna-23-1995-01-26.sp17">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo v imenu poslanskih skupin? <stage>(Ne želi.)</stage>
                  Besedo dajem poslankam in poslancem. K besedi se je javil gospod Jagodnik.</p>
            </sp>
            <sp xml:id="SDZ1-Izredna-23-1995-01-26.sp18">
               <speaker>JOŽE JAGODNIK:</speaker>
               <p>Gospod predsednik, hvala za besedo. Spoštovani zbor! Ob vsem tem, kar se je v
                  zadnjih petih mesecih dogajalo v zvezi z zunanjim ministrom, bi rad rekel tole.
                  Seveda me nihče nič ni vprašal, kako bi me pa, saj sem samo eden od 90 poslancev v
                  tem zboru, toda vendarle, zdaj me sprašujete za podporo. Dal jo bom kandidatu za
                  novega ministra, ob tem pa bi rad nedvoumno rekel naslednji stavek: Zdi se mi
                  povsem, popolnoma nekorektno to, kar se je dogajalo in zdi se mi to popolnoma
                  nekorektno, kar se je dogajalo v zvezi s spoštovano gospo Mojco Drčar-Murko.
                  Mislim, da je bila to za nas vse lepa šola, ki naj se ne bi več ponovila. Hvala
                  lepa.</p>
            </sp>
            <sp xml:id="SDZ1-Izredna-23-1995-01-26.sp19">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K besedi se je javil gospod Kopše.</p>
            </sp>
            <sp xml:id="SDZ1-Izredna-23-1995-01-26.sp20">
               <speaker>JOŽEF KOPŠE:</speaker>
               <p>Gospe in gospodje, gospod predsedujoči! Poslanci Državnega zbora in vsa slovenska
                  javnost so bili priča trimesečnega pogajanja znotraj vladajoče koalicije, ki ji je
                  botrovala odločitev ministrskega predsednika z odstavitvijo ali odstranitvijo
                  ministra Peterleta, zunanjega ministra Peterleta takrat. Rezultat teh pogajanj je
                  tudi odstop ministra Kračuna predvsem zato, da je bil možen konsenz v pogajanjih
                  med dvema strankama ali pa vsemi tremi strankami v koaliciji in včeraj je
                  ministrski predsednik na Radiu Slovenija odgovarjal na vprašanja novinarja. Na
                  vprašanje, kaj bo z ministrom Kračunom in kaj bo z gospo Drčar-Murko, ki ji je
                  bilo na nek način ponujeno in na kar je že pristala, ministrsko mesto, je
                  odgovoril, da bo ponudil gospe Drčar-Murko vodstvo Sveta za svetovanje zunanjega
                  ministra in gospodu Kračunu vodstvo Ekonomskega sveta, ki bo svetoval ministru,
                  bodočemu, eventualnemu ministru, gospodu Deželaku. Sprašujem se kot poslanec tega
                  Državnega zbora, koliko nas bodo ta koalicijska pogajanja in koliko te zdrahe med
                  koalicijo stale kot Vlado, koliko bo to povečalo birokracijo. Obenem se sprašujem,
                  če ti bodoči, novi ministri rabijo dva svetovalna organa v primerjavi s
                  prejšnjimi, koliko so tudi ti ministri vredni po oceni ministrskega predsednika.
                  Želel bi čuti njegovo besedo in odgovore na ta vprašanja. Hvala lepa.</p>
            </sp>
            <sp xml:id="SDZ1-Izredna-23-1995-01-26.sp21">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K besedi se je javil gospod Verzolak.</p>
            </sp>
            <sp xml:id="SDZ1-Izredna-23-1995-01-26.sp22">
               <speaker>IVAN VERZOLAK:</speaker>
               <p>Spoštovani zbor, spoštovani predsednik, spoštovani predstavniki Vlade! Mislim, da
                  je od treh kandidatov, ki so bili v zadnjem času v igri za zunanjega ministra, z
                  mojega vidika še najbolj sprejemljiv gospod Zoran Thaler. Zakaj?</p>
               <p>Mislim, da je predsednik Vlade enkrat dal možnost tudi mlademu človeku, da se
                  izkaže in dokaže, koliko je vreden. Upam in želim, da bo zastopal interese
                  Slovenije, Slovencev in državljanov in da bo vsaj enakopraven partner v pogajanjih
                  s tujimi partnerji.</p>
               <p>Pri tem bi želel reči, da v kolikor nas bo razočaral, mora vedeti, da 10 podpisov
                  se zelo hitro zbere za interpelacijo. Hvala lepa. To se pravi, da ga bom
                  podprl.</p>
            </sp>
            <sp xml:id="SDZ1-Izredna-23-1995-01-26.sp23">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo? <stage>(Nihče.)</stage> Sprašujem, ali želi besedo
                  kandidat za ministra za zunanje zadeve gospod Thaler? <stage>(Ne želi.)</stage>
                  Želi mogoče besedo predlagatelj? <stage>(Ne želi.)</stage> Potem to razpravo
                  zaključujem. Predlagam, da pozorno poslušate moj sklep, ki sem ga napovedal že v
                  začetku, ko je nastopil gospod Jelinčič, in sicer: V skladu z drugim odstavkom
                  265. člena Poslovnika Državnega zbora se o imenovanju ministrov glasuje tajno. Z
                  namenom, da bi današnjo izredno sejo časovno opravili čimbolj racionalno,
                  predlagam zboru, da tajno glasovanje o imenovanju ministra za zunanje zadeve
                  opravimo sočasno s tajnim glasovanjem o imenovanju ministra za ekonomske odnose in
                  razvoj na dveh ločenih glasovnicah. To pomeni, da bi v tem trenutku opravili še
                  drugo razpravo, glasovanje pa kasneje. In bi dal tak predlog na glasovanje. Je bil
                  predlog zadosti jasen? Ugotovimo sklepčnost! <stage>(73 prisotnih.)</stage></p>
               <p>Kdo je za tak predlog? <stage>(52 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je ta predlog sprejet.</p>
               <p>Prehajamo na obravnavo predloga predsednika Vlade Republike Slovenije za
                  imenovanje gospoda Janka Deželaka za ministra za ekonomske odnose in razvoj.
                  Opravičujem se. Najprej bi vas moral obvestiti o odstopu gospoda Davorina
                  Kračuna.</p>
               <p>Predsednik Vlade Republike Slovenije dr. Janez Drnovšek me je z dopisom obvestil,
                     <title>DA JE MINISTER ZA EKONOMSKE ODNOSE IN RAZVOJ DR. DAVORIN KRAČUN
                     ODSTOPIL.</title>
               </p>
               <p>Sprašujem, ali želi v zvezi s tem kdo besedo? Gospod Kračun tudi ne želi
                  obrazložiti svojega odstopa, zato predlagam, da v skladu s 115. členom Ustave
                  Republike Slovenije Državni zbor ugotovi, da je minister doktor Davorin Kračun
                  odstopil in mu preneha funkcija ministra za ekonomske odnose in razvoj z današnjim
                  dnem, do imenovanja novega ministra pa mora opravljati tekoče posle. O tem sklepu
                  se ne glasuje.</p>
               <p>V imenu vseh poslank in poslancev se dosedanjemu ministru za ekonomske odnose in
                  razvoj doktorju Davorinu Kračunu iskreno zahvaljujem in mu želim vse dobro v
                  njegovi strokovni, profesionalni karieri in pa tudi v osebnem življenju. Še enkrat
                  hvala lepa za vse, kar je opravil v tem zboru.</p>
               <p>Prehajamo na <title>OBRAVNAVO PREDLOGA PREDSEDNIKA VLADE REPUBLIKE SLOVENIJE ZA
                     IMENOVANJE GOSPODA JANKA DEŽELAKA ZA MINISTRA ZA EKONOMSKE ODNOSE IN
                     RAZVOJ</title>.</p>
               <p>Predsednik Vlade doktor Janez Drnovšek je z dopisom z dne 23.1.1995 predlagal
                  Državnemu zboru, da za ministra za ekonomske odnose in razvoj imenuje gospoda
                  Janka Deželaka. Sprašujem predsednika Vlade, ali želi dodatno obrazložiti svoj
                  predlog? <stage>(Ne želi.)</stage> Predlagani kandidat se je predstavil Odboru za
                  gospodarstvo in odgovarjal na vprašanja članov odbora. Predsednik odbora je poslal
                  tako meni kot predsedniku Vlade Republike Slovenije mnenje, ki ga je odbor sprejel
                  o predlaganem kandidatu. In sicer je odbor podal pozitivno mnenju o gospodu Janku
                  Deželaku kot kandidatu za ministra za ekonomske odnose in razvoj. Sprašujem, ali
                  želi poročevalec odbora besedo? Besedo dajem gospodu Horvatu.</p>
            </sp>
            <sp xml:id="SDZ1-Izredna-23-1995-01-26.sp24">
               <speaker>FRANC (FERI) HORVAT:</speaker>
               <p>Spoštovani gospod predsednik, spoštovani predsednik in člani Vlade, spoštovane
                  kolegice in kolegi! Na Odboru za gospodarstvo je bila danes na 54. seji opravljena
                  predstavitev kandidata za ministra za ekonomske odnose in razvoj gospoda Janka
                  Deželaka. Predlagani kandidat je v uvodni predstavitvi podal programska izhodišča
                  po posameznih področjih, ki sodijo v pristojnost Ministrstva za ekonomske odnose
                  in razvoj in odgovarjal na številna vprašanja članov odbora.</p>
               <p>Na osnovi predstavitve in odgovorov kandidata na zastavljena vprašanja je odbor
                  sprejel naslednji sklep: <q>"Odbor Državnega zbora Republike Slovenije za
                  gospodarstvo podaja pozitivno mnenje o gospodu Janku Deželaku kot kandidatu za
                  ministra za ekonomske odnose in razvoj in ga podpira."</q> Od 12 prisotnih članov, je
                  za tak sklep glasovalo enajst članov in noben ni bil proti. Hvala lepa.</p>
            </sp>
            <sp xml:id="SDZ1-Izredna-23-1995-01-26.sp25">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage> Želijo besedo predstavniki poslanskih skupin?
                     <stage>(Ne želijo.)</stage> Besedo dajem poslankam in poslancem. Pisno se ni
                  prijavil nihče. Gospod Sisinger se prijavlja k besedi.</p>
            </sp>
            <sp xml:id="SDZ1-Izredna-23-1995-01-26.sp26">
               <speaker>IVAN SISINGER:</speaker>
               <p>Spoštovani predsednik, poslanke in poslanci! Spoštovani predsednik gospod dr.
                  Drnovšek, predsednik Vlade! To je povezana točka, ker poslanci Državnega zbora
                  vzamemo samo na znanje odstop dr. Davorina Kračuna, pa vendarle imam dolžnost v
                  imenu mnogih Mariborčanov, pa tudi glede na svojo poslansko dolžnost v tem
                  Državnem zboru povedati, da ta odstop dr. Davorina Kračuna se mnogim tudi v
                  Mariboru zdi dokaj čudna zadeva, kajti pred dnevi je bil razgovor z dr. Davorinom
                  Kračunom, javni razgovor po Radiu Maribor, katerega sem osebno poslušal, ko se je
                  dr. Davorin Kračun vrnil s svojega potovanja. Prvo vprašanje je bilo, ali bo
                  prevzel mesto kandidata za zunanjega ministra.</p>
            </sp>
            <sp xml:id="SDZ1-Izredna-23-1995-01-26.sp27">
               <speaker>PREDSEDNIK JOŽEF ŠKOLČ:</speaker>
               <p>Dolžan sem vas opozoriti, da razpravljamo o predlogu za novega ministra, medtem ko
                  je v poslovniku rešeno tako, da se - iz vrste razlogov - o odstopih ne razpravlja
                  in se jih jemlje na znanje. In to smo tudi končali.</p>
            </sp>
            <sp xml:id="SDZ1-Izredna-23-1995-01-26.sp28">
               <speaker>IVAN SISINGER:</speaker>
               <p>Potem pa zaključim. Povem samo to, da takšen odstop je dokaj čuden. Hvala
                  lepa.</p>
            </sp>
            <sp xml:id="SDZ1-Izredna-23-1995-01-26.sp29">
               <speaker>PREDSEDNIK JOŽEF ŠKOLČ:</speaker>
               <p>Želi še kdo drugi v zvezi s točko dnevnega reda besedo? <stage>(Ne želi.)</stage>
                  Mogoče želi kandidat za ministra spregovoriti? <stage>(Ne želi.)</stage> Ker ne
                  želi nihče več razpravljati, prehajamo na glasovanje.</p>
               <p>V skladu z drugim odstavkom<gap n="..."/> Gospod Kreft ima proceduralen predlog.</p>
            </sp>
            <sp xml:id="SDZ1-Izredna-23-1995-01-26.sp30">
               <speaker>DR. LEV KREFT:</speaker>
               <p>Hvala za besedo. Gospod predsednik, drage gospe, spoštovani gospodje! Predlagam
                  proceduralno predsedniku Vlade, ker gre očitno za njegov in ne skupen koalicijski
                  predlog rešitve vladne krize, ki je ni povzročila moja stranka, da uporabi
                  instrument iz 117. člena Ustave Republike Slovenije, to je, da veže izvolitev obeh
                  novih ministrov z zaupnico Vladi. V primeru, da je to pripravljen storiti, sem
                  prepričan, da bodo, tako kot jaz, podprle oba njegova predloga tudi vse tri
                  poslanske skupine, ki sestavljajo vladno koalicijo. S tem v zvezi je sicer
                  določena nerodnost, kajti ta instrument se uporablja tako, da se odloži glasovanje
                  za 48 ur oziroma za največ sedem dni. Hvala lepa.</p>
            </sp>
            <sp xml:id="SDZ1-Izredna-23-1995-01-26.sp31">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Ta instrument je možno uporabiti, predvidevam, če ga sprejme
                  predsednik Vlade, kateremu je na razpolago. Sprašujem predsednika Vlade ali
                  sprejema ta izziv?</p>
            </sp>
            <sp xml:id="SDZ1-Izredna-23-1995-01-26.sp32">
               <speaker>DR. JANEZ DRNOVŠEK:</speaker>
               <p>Gospe in gospodje, poslanci, gospod predsednik! Mislim, da ni nobenega razloga za
                  takšen postopek. Predlagal sem dva kandidata za ministra in pričakujem, da se bo
                  Državni zbor o tem opredelil. Hvala.</p>
            </sp>
            <sp xml:id="SDZ1-Izredna-23-1995-01-26.sp33">
               <speaker>PREDSEDNIK JOŽEF ŠKOLČ:</speaker>
               <p>Torej lahko preidemo k pojasnilom o glasovanju. V skladu z drugim odstavkom 265.
                  člena poslovnika Državnega zbora se o imenovanju ministrov glasuje tajno. Prosil
                  bi za pozornost v dvorani, da ne bo kasneje nepotrebnih nesporazumov. Na podlagi
                  že sprejetega sklepa bomo glasovanje o imenovanju ministra za zunanje zadeve in
                  ministra za ekonomske odnose in razvoj opravili sočasno na dveh ločenih
                  glasovnicah. Tajno se glasuje z glasovnicami tako, da bomo na posamezni glasovnici
                  obkrožili besedo <q>"za"</q> ali besedo <q>"proti"</q>. Posamezni kandidat bo izvoljen, če bo
                  <q>"za"</q> glasovala večina poslancev, ki bodo oddali veljavne glasovnice. Tajno
                  glasovanje vodi predsednik Državnega zbora s pomočjo sekretarke Državnega zbora in
                  štirih poslancev, ki jih izvoli Državni zbor. Predlagam, da mi pri glasovanju
                  pomagajo naslednji poslanci, in sicer: gospod Stane Frim, dr. Lev Kreft, gospod
                  Janez Podobnik in gospa Danica Simšič. Ali kdo ugovarja temu predlogu? Če ne,
                  dajem tak predlog na glasovanje. Ugotovimo sklepčnost! <stage>(75
                     prisotnih.)</stage></p>
               <p>Kdo je za? <stage>(65 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog sprejet. Gospod Podobnik ima proceduralni predlog.</p>
            </sp>
            <sp xml:id="SDZ1-Izredna-23-1995-01-26.sp34">
               <speaker>JANEZ PODOBNIK:</speaker>
               <p>Spoštovani gospod predsednik, poslanke in poslanci! Tudi kot član komisije, za kar
                  so me pravkar potrdili, apeliram na vse poslance, da bi bile volitve resnično
                  tajne in da bi vsi volili v prostorih, v predverju vhoda v veliko dvorano. Hvala
                  lepa.</p>
            </sp>
            <sp xml:id="SDZ1-Izredna-23-1995-01-26.sp35">
               <speaker>PREDSEDNIK JOŽEF ŠKOLČ:</speaker>
               <p>To je nekaj, kar je že tako ali tako predpisano s poslovnikom in je odgovornost
                  vsake poslanke oziroma poslanca, da poslovnik po svojih najboljših močeh v vsakem
                  trenutku spoštuje.</p>
               <p>Glasovanje bo potekalo v skladu z drugim odstavkom 97. člena, in sicer tako, da
                  bodo poslankam in poslancem vročene glasovnice, da pride vsak k mizi
                  predsedujočega, pove svoje ime in priimek. Poslancu poslanec, ki pomaga
                  predsedniku pri izvedbi glasovanja, izroči glasovnico, sekretarka Državnega zbora
                  pa označi pri imenu in priimku poslanca v seznamu, da mu je bila glasovnica
                  vročena. Glasovali bomo, kot je bilo predlagano, v avli pred dvorano. Prosim
                  poslanke in poslance, da izpolnjeno glasovnico oddajo v glasovalno skrinjico, ki
                  bo v dvorani na mizi predsedujočega. Glasovanje bo potekalo do 18.30 ure. Po
                  končanem glasovanju prosim poslance, ki mi bodo pomagali pri glasovanju, da se
                  zberejo v sobi 117, s sejo pa bomo nadaljevali ob 18.50 uri. Prehajamo torej na
                  izvedbo tajnega glasovanje. Prosim najprej poslance in poslanko, ki mi bodo
                  pomagali pri glasovanju, da se takoj zglasijo v sobi 117, glasovnice pa bomo
                  delili čez dobrih pet minut.</p>
            </sp>
            <stage type="time">(Seja je bila prekinjena ob 17.55 uri in se je nadaljevala ob 18.49
               uri.)</stage>
            <sp xml:id="SDZ1-Izredna-23-1995-01-26.sp36">
               <speaker>PREDSEDNIK JOŽEF ŠKOLČ:</speaker>
               <p>Nadaljujemo sejo in najprej ugotavljamo sklepčnost. Ugotavljam, da je prisotnih 54
                  poslank in poslancev. Zbor je sklepčen in objavljam izid glasovanja.</p>
               <p><q>"Zapisnik o ugotovitvi izida glasovanja o imenovanju gospoda Zorana Thalerja za
                  ministra za zunanje zadeve. Glasovanje je potekalo 26. januarja 1995 v prostorih
                  Državnega zbora Republike Slovenije. Razdeljenih je bilo 79 glasovnic, oddanih je
                  bilo 79 glasovnic. Neveljavni sta bili 2 glasovnici, veljavnih je bilo 77
                  glasovnic. "</q>Za<q>" je glasovalo 53 poslancev, "</q>proti<q>" pa 24 poslancev."</q></p>
               <p>Na podlagi tega izida glasovanja je bil predlagani kandidat, gospod Zoran Thaler,
                  imenovan za ministra za zunanje zadeve.</p>
               <p><q>"Zapisnik o ugotovitvi izida glasovanja o imenovanju gospoda Janka Deželaka za
                  ministra za ekonomske odnose in razvoj. Glasovanje je potekalo 26. januarja 1995 v
                  prostorih Državnega zbora Republike Slovenije. Razdeljenih je bilo 79 glasovnic,
                  oddanih je bilo 79 glasovnic. Neveljavne so bile tri glasovnice, veljavnih je bilo
                  76 glasovnic. "</q>Za<q>" je glasovalo 42 poslancev, "</q>proti<q>" 34 poslancev."</q></p>
               <p>Na podlagi tega izida glasovanja je bil predlagani kandidat, gospod Janko Deželak,
                  imenovan za ministra za ekonomske odnose in razvoj.</p>
               <p>Obema novo izvoljenima ministroma čestitam in jima želim obilo uspehov pri
                  opravljanju odgovorne ministrske funkcije.</p>
               <p>Najprej prosim gospoda Zorana Thalerja, kasneje pa še gospoda Janka Deželaka, da
                  prisežeta pred Državnim zborom.</p>
               <p>Besedo ima minister, gospod Thaler.</p>
            </sp>
            <sp xml:id="SDZ1-Izredna-23-1995-01-26.sp37">
               <speaker>ZORAN THALER:</speaker>
               <p>Spoštovani gospod predsednik, drage poslanke in poslanci, spoštovani predsednik
                  Vlade! Prisegam, da bom spoštoval ustavni red, da bom ravnal po svoji vesti in z
                  vsemi svojimi močmi deloval za blaginjo Slovenije. Hvala lepa.</p>
            </sp>
            <sp xml:id="SDZ1-Izredna-23-1995-01-26.sp38">
               <speaker>PREDSEDNIK JOŽEF ŠKOLČ:</speaker>
               <p>Gospod Thaler je prosil še za kratek nagovor in mu dajem besedo.</p>
            </sp>
            <sp xml:id="SDZ1-Izredna-23-1995-01-26.sp39">
               <speaker>ZORAN THALER:</speaker>
               <p>Spoštovane poslanke in poslanci, spoštovani predsednik Vlade, kolegi v Vladi. S
                  prisego pred Državnim zborom sem prevzel dolžnosti in odgovornosti ministra za
                  zunanje zadeve Republike Slovenije. Moje pristojnosti in odgovornosti so mi znane
                  in jasne. Rad bi pa izkoristil to priložnost, da se priporočim za sodelovanje. Ob
                  svojem delu računam na razumevanje in podporo parlamenta in širše javnosti.
                  Bistveno se mi zdi naše skupno zavedanje, da imamo samo eno in samo to Slovenijo
                  in vsi si moramo prizadevati, da v tujini čimbolj govorimo z enim glasom, eno
                  melodijo, z eno vižo. Le tako bodo tuji partnerji prepričani, da smo zrel narod
                  oziroma nacija, ki ima svojo državo in ki ve, kaj hoče ter ve, kako to tudi
                  uresničiti. Prizadeval si bom, da do tega minimalnega soglasja pridemo. Hvala vam
                  še enkrat za zaupanje! <stage>(Ploskanje v dvorani.)</stage></p>
            </sp>
            <sp xml:id="SDZ1-Izredna-23-1995-01-26.sp40">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Prosil bi za red v dvorani ob tem svečanem trenutku in prosim ministra
                  gospod Deželaka, da priseže pred Državnim zborom.</p>
            </sp>
            <sp xml:id="SDZ1-Izredna-23-1995-01-26.sp41">
               <speaker>JANKO DEŽELAK:</speaker>
               <p>Spoštovani gospod predsednik, spoštovane poslanke in poslanci, spoštovani
                  predsednik Vlade, člani Vlade! Prisegam, da bom spoštoval ustavni red, da bom
                  ravnal po svoji vesti in z vsemi svojimi močni deloval za blaginjo Slovenije.
                     <stage>(Ploskanje v dvorani.)</stage></p>
            </sp>
            <sp xml:id="SDZ1-Izredna-23-1995-01-26.sp42">
               <speaker>PREDSEDNIK JOŽEF ŠKOLČ:</speaker>
               <p>Želite besedo? Izvolite.</p>
            </sp>
            <sp xml:id="SDZ1-Izredna-23-1995-01-26.sp43">
               <speaker>JANKO DEŽELAK:</speaker>
               <p>Spoštovani! Ker je besedilo te prisege tako tehtno, vsebinsko popolno, ne bi imel
                  kaj dodati. Zavezujem pa se tudi na ta način, da bom vložil vse svoje sile, vse
                  svoje znanje, s katerim pač razpolagam, da bom upravičil pričakovanja tistih, ki
                  so me predlagali, in tudi tistih, ki morda še izkazujejo okrog moje nominacije
                  dvom, kar je normalno in legitimno. Vsekakor hvala za zaupanje. <stage>(Ploskanje
                     v dvorani.)</stage></p>
            </sp>
            <sp xml:id="SDZ1-Izredna-23-1995-01-26.sp44">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Glede na to, da doktor Davorin Kračun v skladu z zakonom o poslancih
                  ponovno začne opravljati funkcijo poslanca, prosim Mandatno-imunitetno komisijo,
                  da pripravi ustrezen predlog ugotovitve, o kateri se bo Državni zbor seznanil še
                  na tej seji.</p>
               <p>Predlagam, da sejo nadaljujemo ob 15 minut čez 19. uro in takrat je zaprosil za
                  besedo tudi naš dosedanji kolega poslanec gospod Moge. Prosim, da bi se v tem
                  trenutku v velikem salonu zbrala Mandatno-imunitetna komisija, da potrdimo mandat
                  gospoda Kračuna in s tem končamo kasneje tudi sejo. Nadaljujemo jo ob 19.15
                  uri.</p>
            </sp>
            <stage type="time">(Seja je bila prekinjena ob 18.56 uri in se je nadaljevala ob 19.14
               uri.)</stage>
            <sp xml:id="SDZ1-Izredna-23-1995-01-26.sp45">
               <speaker>PREDSEDNIK JOŽEF ŠKOLČ:</speaker>
               <p>Ugotavljamo sklepčnost! <stage>(48 poslank in poslancev.)</stage> Ugotavljam, da
                  je zbor sklepčen in lahko nadaljuje z delom.</p>
               <p>Prehajamo na seznanitev zbora s poročilom Mandatno-imunitetne komisije o
                  prenehanju mandata poslancu, ki je v skladu s 14. členom zakona o poslancih
                  opravljal funkcijo poslanca namesto poslanca, ki je prevzel funkcijo v Vladi
                  Republike Slovenije. Želi poročevalec komisije besedo? <stage>(Ne želi.)</stage>
                  Želi besedo predstavnik Sekretariata za zakonodajo in pravne zadeve? <stage>(Ne
                     želi.)</stage> Sprašujem, ali zahtevate, da se razmnoži poročilo
                  Mandatno-imunitetne komisije? <stage>(Ne.)</stage> Kdo zahteva to poročilo?
                     <stage>(Nihče.)</stage></p>
               <p>Ugotavljam, da se je Državni zbor Republike Slovenije na podlagi 14. člena zakona
                  o poslancih seznanil z naslednjim ugotovitvenim sklepom: <q>"Doktorju Davorinu
                  Kračunu je z dnem 26.1.1995 prenehala funkcija ministra za ekonomske odnose in
                  razvoj in v skladu s prvim odstavkom 14. člena zakona o poslancih ponovno opravlja
                  funkcijo poslanca, zato preneha opravljati funkcijo poslanca gospod Rudi
                  Moge."</q></p>
               <p>Poslancu dr. Davorinu Kračunu izrekam dobrodošlico med nami, gospodu Rudiju Mogetu
                  pa se zahvaljujem za delo, ki ga je opravil kot poslanec v tem zboru in ga, kot
                  sem prej napovedal, prosim, da spregovori par stavkov.</p>
            </sp>
            <sp xml:id="SDZ1-Izredna-23-1995-01-26.sp46">
               <speaker>RUDI MOGE:</speaker>
               <p>Predsedujoči, hvala za besedo. Spoštovane poslanke in poslanci, bom zelo kratek,
                  ker me več ne ščiti imuniteta. Osebno se oproščam vsem, ki sem jih za tem pultom
                  ali kakorkoli v delovanju Državnega zbora z dolgim in ostrim jezikom prizadel in
                  tudi prosim, da oni meni to oprostijo. Hkrati bi se prisrčno zahvalil vsem
                  kolegicam in kolegom, ki so podpirali amandmaje ali stališča, ki sem jih vložil.
                  Posebno bi se pa zahvalil vsem tistim, ki so mi pomagali pri tem, da je bil
                  sprejet zakon o spremembah in dopolnitvah zakona o plačah delavcev v vzgoji in
                  izobraževanju, tisti amandma, ki je na Štajersko prinesel dosti luči, to je, da se
                  gradi cesta od Šentilja do Pesnice in vsem tistim pogumnežem, bilo jih je okrog
                  27, ki so v prvi fazi podprli šolski tolar. Še enkrat vsem hvala lepa za vse reči.
                  Upam, da se boste imeli prijetno in želim vam dosti uspešnega dela.</p>
               <p>Jaz sem bil na svojo funkcijo poslanca ponosen in sem tudi ponosen na vse vas, s
                  katerimi sem delal in vas bom tudi naprej spoštoval, kjerkoli vas bom gledal, ali
                  na televiziji ali pa poslušal na radiu. Hvala lepa.
                  <stage>(Ploskanje.)</stage></p>
            </sp>
            <sp xml:id="SDZ1-Izredna-23-1995-01-26.sp47">
               <speaker>PREDSEDNIK JOŽEF ŠKOLČ:</speaker>
               <p>Še enkrat hvala gospodu Mogetu. S tem zaključujem to točko dnevnega reda in tudi
                  23. izredno sejo in vas vabim, da se v polnem številu jutri udeležite nadaljevanja
                  redne seje ob 10. uri. Hvala lepa in lahko noč.</p>
            </sp>
            <stage type="time">(Seja je bila končana 26. januarja 1995 ob 19.20 uri.)</stage>
         </div>
      </body>
   </text>
</TEI>
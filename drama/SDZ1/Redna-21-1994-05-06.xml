<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-21-1994-05-06">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">10A10433B79BDB53C1257832004838D3</idno>
               <idno type="URI">10A10433B79BDB53C1257832004838D3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-21-1994-05-06.DZ" n="21">
               <name>Redna</name>
               <date when="1994-05-06"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-21-1994-05-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 6. MAJA 1994 OB 10.16 URI.)</stage>
            <sp xml:id="SDZ1-Redna-21-1994-05-06.sp1">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam
                  nadaljevanje 21. seje Državnega zbora Republike Slovenije. Obveščen sem, da so
                  zadržani in se današnje seje ne morejo udeležiti, naslednje poslanke in poslanci:
                  dr. Dimitrij Rupel, mag. Janez Kocijančič, Ignac Polajnar za pol ure in gospa
                  Danica Simšič, ki bo imela eno uro zamude. Prosim, da ugotovimo prisotnost v
                  dvorani. Ugotavljamo prisotnost v dvorani, da bomo lahko sklepčno začeli z delom
                  seje. Še vedno ugotavljamo prisotnost v dvorani; še ni prepozno.</p>
               <p>Ugotovimo sklepčnost! <stage>(61 prisotnih.)</stage></p>
               <p>Ugotavljam, da je zbor sklepčen in lahko odloča.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam. Današnjo sejo pričenjamo z nadaljevanjem včeraj prekinjene obravnave
                  in sklepanjem o posameznih amandmajih k <title>PREDLOGU PRORAČUNA REPUBLIKE
                     SLOVENIJE ZA LETO 1994</title>.</p>
               <p>Delali bomo tako, kot smo načrtovali, to se pravi od 10. do 14. ure, z odmorom do
                  16. ure popoldan, in nato do 19. ure zvečer; z ambicijo seveda, da to sejo, če je
                  možno, dokončamo. Če bi se slučajno k zaključku približali bolj, kot je ta
                  trenutek pričakovati, bom odmor prestavil na eno uro in ga skrajšal za eno uro,
                  tako da bi nadaljevali potem od 14. ure naprej. To samo v primeru, da bi bili
                  blizu zaključku dela. Toliko vam lahko ta trenutek obljubim.</p>
               <p>Končali smo torej pri sprejemu edinega amandmaja, ki je ostal pod 17. točko na 17.
                  strani - ministrstvo za notranje zadeve - pod 1. točko. Po tem je bil odrejen
                  odmor, zato sprašujem poslansko skupino Slovenskih krščanskih demokratov, ali želi
                  po odmoru, preden preidemo k nadaljnjemu glasovanju, besedo. <stage>(Ne.)</stage>
                  V redu.</p>
               <p>Torej nadaljujemo na 19. strani pregleda, smo na 19. strani pregleda - Ministrstvo
                  za zunanje zadeve. In sicer imamo pod to točko amandmaje do 20. strani -
                  Ministrstvo za obrambo. To se pravi pet amandmajev.</p>
               <p>Predlagam, da sedaj, podobno kot včeraj <stage>(ko smo pri množici
                     številk)</stage>, amandmajev ne berem, ampak samo predlagatelje in stališča
                  odborov <stage>(če ne želite, da se popolnoma zapletem pri branju
                  številk)</stage>. Boste lahko sledili glasovanju tudi na ta način, ali kdo
                  ugovarja? Ugotavljam, da me nihče ne sili brati številk in gremo k pregledu
                  amandmajev pri delu proračuna - Ministrstvo za zunanje zadeve.</p>
               <p>Prvi amandma je predlagala gospa Jadranka Šturm-Kocjan.</p>
               <p>Matični odbor amandma podpira, Odbor za mednarodne odnose amandma podpira, Vlada
                  amandmaja ne podpira.</p>
               <p>Drugi amandma je predlagal Odbor za mednarodne odnose. Matični odbor amandmaja ne
                  podpira, ker ni vložen v skladu s poslovnikom <stage>(ne navaja vira)</stage> in
                  Vlada ne podpira. Moje mnenje, kot predsedujočega, je, da takega amandmaja ne
                  morem dati na glasovanje, ker ni v skladu s pravili, tako da o tem amandmaju ne
                  bomo glasovali.</p>
               <p>Pod 3. točko imamo amandma, ki sta ga vložila gospoda Brane Eržen in dr. Dimitrij
                  Rupel. Odbor amandmaja ne podpira, Odbor za mednarodne odnose podpira in Vlada
                  amandmaja ne podpira.</p>
               <p>Pod 4. točko imamo amandma predlagateljice gospe Mihaele Logar, ki je na seji
                  odbora amandma umaknila, to se pravi, da tudi o tem amandmaju ne bi glasovali.</p>
               <p>In pod 5. točko imamo amandma predlagatelja gospoda Janeza Podobnika. Odbor
                  amandmaja ne podpira in Vlada amandmaja ne podpira.</p>
               <p>Odpiram razpravo o tem delu proračuna in o vloženih amandmajih. Kdo želi besedo?
                  Gospa Jadranka Šturm-Kocjan, izvolite.</p>
            </sp>
            <sp xml:id="SDZ1-Redna-21-1994-05-06.sp2">
               <speaker>JADRANKA ŠTURM-KOCJAN:</speaker>
               <p>Hvala za besedo, lep pozdrav. Drage poslanke, dragi poslanci! Jaz bi podprla
                  oziroma apelirala na vas, da podprete amandma pod 1. točko. Gre namreč za
                  povečanje sredstev, ki jih matična domovina Slovenija namenja svoji manjšini v
                  zamejstvu.</p>
               <p>Odbor za mednarodne odnose, znotraj katerega deluje delovna skupina za
                  problematiko slovenske manjšine v zamejstvu, je na svojih sejah ugotovil, da so ta
                  sredstva občutno prenizka in da se že nekaj let niso občutno zvišala.</p>
               <p>Tako da prosim, da zaradi tega, da bi lahko kot matična domovina, kolikor se da,
                  pomagali obstoju, predvsem v Italiji, institucij za Slovence v zamejstvu, ta prvi
                  amandma podprete. Hvala lepa.</p>
            </sp>
            <sp xml:id="SDZ1-Redna-21-1994-05-06.sp3">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prosil bi - bom takoj dal besedo gospodu Ivu Hvalici - da v dvorani
                  nastane tak mir, če že ne popolna tišina, da se bomo lahko slišali med seboj
                  predvsem tisti, ki poslušamo tiste, ki imajo besedo in ne vseh ostalih. Zato bi
                  seveda prosil, da se tega vendarle držite. Vem, da smo na začetku seje, da si
                  imate še marsikaj povedati, kar se je vmes zgodilo, ampak kljub temu.</p>
               <p>Besedo ima gospod Ivo Hvalica, prosim.</p>
            </sp>
            <sp xml:id="SDZ1-Redna-21-1994-05-06.sp4">
               <speaker>IVO HVALICA:</speaker>
               <p>Hvala lepa. Spoštovane poslanke in poslanci! Po tistem, kar je rekla gospa
                  Jadranka šturm-Kocjan, nimam kaj dodati. Naša poslanska skupina bo, jasno, to
                  podprla in apeliram na vse, da to podprejo. Gre za preživetje naše manjšine v
                  sosednjih državah. Hvala lepa.</p>
            </sp>
            <sp xml:id="SDZ1-Redna-21-1994-05-06.sp5">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Mihaela Logar, potem še gospod Zmago Jelinčič.</p>
            </sp>
            <sp xml:id="SDZ1-Redna-21-1994-05-06.sp6">
               <speaker>MIHAELA LOGAR:</speaker>
               <p>Pozdravljeni! Glede amandmaja, ki sem ga vložila pod številko 4, tukaj sicer piše,
                  da sem ga na seji Odbora za mednarodne odnose umaknila, sem ga res, vendar zaradi
                  tega, ker sem ga umaknila v korist amandmaja gospoda Kopača, ki je bil v enakem
                  smislu, le za nekoliko večji znesek. In ker njegov amandma v zboru ni prišel
                  skozi, svojega amandmaja ne umikam, tako da prosim, če se o njem glasuje.</p>
               <p>Prosila bi, da enako rešujemo stvar za vse tri organizacije, ki so tukaj naštete,
                  ker mislim, da je pravilno, da smatramo, da tudi Slovenci v tujini imajo različen
                  odnos in so pripravljeni kontaktirati z različnimi organizacijami in mislim, da je
                  pravilno, da jim tako možnost tudi ponudimo. Hvala lepa.</p>
            </sp>
            <sp xml:id="SDZ1-Redna-21-1994-05-06.sp7">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Zmago Jelinčič. Prosim.</p>
            </sp>
            <sp xml:id="SDZ1-Redna-21-1994-05-06.sp8">
               <speaker>ZMAGO JELINČIČ:</speaker>
               <p>Dober dan in hvala za besedo. Najprej o amandmaju gospe Jadranke Šturm-Kocjan.
                  Naša poslanska skupina bo absolutno podprla ta amandma. Mi celo razmišljamo o tem,
                  da je tega denarja, ki je namenjen slovenskim manjšinam na oni strani naših tako
                  skrčenih meja, bistveno premalo, vendar bolje vsaj nekaj kot nič. Zato še enkrat
                  bomo to, z velikim veseljem, podprli.</p>
               <p>Poraja se mi vprašanje pri četrtem amandmaju, o katerem je tudi govorila gospa
                  Logarjeva, kjer naj bi se sofinanciranje društev znižalo za 5 milijonov in naj bi
                  se odprla nova postavka za Svetovni slovenski kongres. Kot vem, Svetovni slovenski
                  kongres ima še vedno v posesti precejšnjo količino zlatnikov, ki mislim, da so
                  vredni okrog 100 tisoč nemških mark. Kot vemo, vsako podjetje in vsaka ustanova
                  najprej porabi lastne rezerve, preden gre na okrog prositi določen denar. Mislim,
                  da dokler ima Slovenski kongres neke rezerve, za katere ne vem, zakaj jih čuva, do
                  takrat smatram, da naj ne bi dobil denarja od države. In zato bomo proti četrtemu
                  amandmaju. Hvala lepa.</p>
            </sp>
            <sp xml:id="SDZ1-Redna-21-1994-05-06.sp9">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo. Gospod Zoran Thaler, izvolite.</p>
            </sp>
            <sp xml:id="SDZ1-Redna-21-1994-05-06.sp10">
               <speaker>ZORAN THALER:</speaker>
               <p>Hvala lepa gospod predsedujoči! Ker vidim, da bi lahko bili problemi proceduralne
                  narave s četrtim amandmajem, bi rad povedal, da je po mojem mnenju potrebno dati
                  ta amandma na glasovanje in ga tudi podpreti, ne glede na to, da je bil umaknjen
                  na samem odboru. Umaknjen je bil, kot je kolegica Logarjeva povedala, iz
                  preprostega razloga, ker je Kopačev amandma, ki smo ga takrat podprli, za Svetovni
                  slovenski kongres predvideval 10 milijonov tolarjev. Potem je bil že na začetku
                  našega izjasnjevanja o tem proračunu, v paketu amandmajev, ki jih je Kopač
                  umaknil, umaknjen tudi ta, tako da je to neka situacija s ponovnega kavlja 22,
                  skratka, da bi bilo nepravilno, če bi se na ta način sploh ne mogli izjasnjevati o
                  tej postavki.</p>
               <p>Predlagam, da se teh 5 milijonov vendarle izglasuje. Obenem podpiram tudi prvi
                  amandma za slovensko manjšino in predlagam, da na koncu sprejmemo sklep o 100
                  milijonih tolarjev, ki naj rešijo položaj nekaterih društev in organizacij
                  manjšine v Italiji. Hvala lepa.</p>
            </sp>
            <sp xml:id="SDZ1-Redna-21-1994-05-06.sp11">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da nihče in prehajam h glasovanju.</p>
               <p>Glasujemo najprej o amandmaju pod številko ena, predlagateljice gospe Jadranke
                  Šturm-Kocjan. Ugotovimo sklepčnost! <stage>(62 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je ta amandma sprejet.</p>
               <p>O amandmaju pod točko dva, kot sem že povedal, ne bomo glasovali, ker ni vložen v
                  skladu s poslovnikom, pač pa bomo zdaj glasovali o amandmaju pod točko tri,
                  predlagateljev gospodov Braneta Eržena in doktorja Dimitrija Rupla. Ugotovimo
                  sklepčnost! <stage>(59 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da je tudi ta amandma sprejet.</p>
               <p>Zdaj bomo glasovali o amandmaju pod točko štiri, ker ga gospa Mihaela Logar končno
                  ni umaknila. Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da je tudi ta amandma sprejet.</p>
               <p>In zdaj bomo glasovali še o amandmaju pod točko pet, ki ga je predlagal gospod
                  Janez Podobnik.</p>
               <p>Ja, gospod Janez Podobnik izvolite. Obrazložitev glasu.</p>
            </sp>
            <sp xml:id="SDZ1-Redna-21-1994-05-06.sp12">
               <speaker>JANEZ PODOBNIK:</speaker>
               <p>Gospod podpredsednik, poslanke in poslanci! Glasoval bom za ta amandma. Rad bi
                  povedal, da je izseljensko društvo "Slovenija v svetu" eno mlajših društev, v
                  katerem se zadržujejo predvsem predstavniki tistih Slovencev, ki so živeli v
                  tujini, predvsem iz Argentine. V zadnjih dveh letih so že kar dosti postorili za
                  širjenje vednosti Slovenije v svetu tako na kulturnem, izobraževalnem in na drugih
                  področjih.</p>
               <p>Rad bi povedal, da že dobivajo neka minimalna sredstva s strani države. Teh deset
                  milijonov tolarjev pa nujno potrebujejo, da bi svoje delo lahko še bolj uredili,
                  da bi dobili vsaj pol profesionalca in da bi uredili tudi nekatere probleme v
                  zvezi z njihovimi prostori.</p>
               <p>Jaz sem prepričan, da postavka deset milijonov tolarjev je taka, da bo omogočila
                  temu društvu, da bo lahko normalno delovalo in tudi širilo vedenje Slovenije v
                  svetu. Hvala lepa.</p>
            </sp>
            <sp xml:id="SDZ1-Redna-21-1994-05-06.sp13">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne in dajem amandma
                  gospoda Janeza Podobnika - pod točko pet pregleda, na strani dvajset - na
                  glasovanje. Ugotovimo sklepčnost! <stage>(67 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Gospod Lap ima besedo.</p>
            </sp>
            <sp xml:id="SDZ1-Redna-21-1994-05-06.sp14">
               <speaker>SAŠO LAP:</speaker>
               <p>Jaz bi lepo prosil, če lahko ponovimo, ker sem nekaj bral in pisal in nisem
                  glasoval.</p>
            </sp>
            <sp xml:id="SDZ1-Redna-21-1994-05-06.sp15">
               <speaker>PODPREDSEDNIK DR. LEV KREFT:</speaker>
               <p>Na glasovanje dajem predlog, da ponovimo glasovanje. Ugotovimo sklepčnost!
                     <stage>(69 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da bomo glasovanje o tem amandmaju torej ponovili. Gre za amandma
                  gospoda Janeza Podobnika pod točko pet. Ugotovimo sklepčnost! <stage>(67
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da je amandma sprejet.</p>
               <p>S tem smo zaključili glasovanje o amandmajih o tem delu proračuna.</p>
               <p>Ja prosim, gospod Černelič, izvolite.</p>
            </sp>
            <sp xml:id="SDZ1-Redna-21-1994-05-06.sp16">
               <speaker>FRANC ČERNELIČ:</speaker>
               <p>Spoštovani predsedujoči! Prosil bi za pol ure odmora, kajti glasovanje ne gre
                  tako, kot smo se dogovorili. Moramo se uskladiti naprej. Hvala lepa.</p>
            </sp>
            <sp xml:id="SDZ1-Redna-21-1994-05-06.sp17">
               <speaker>PODPREDSEDNIK DR. LEV KREFT:</speaker>
               <p>Hvala lepa. Sejo bomo nadaljevali ob 11.00 uri.</p>
            </sp>
            <stage type="time">(Seja je bila prekinjena ob 10.33 uri in se je nadaljevala ob 11.10
               uri.)</stage>
            <sp xml:id="SDZ1-Redna-21-1994-05-06.sp18">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Napovedani odmor, tako in tako dolg pol ure, je minil. Nadaljujemo z delom.
                  Prosim, da ugotovimo sklepčnost. Ugotavljamo prisotnost v dvorani. Prosim, da vsi
                  s pritiskom na gumb omogočite nadaljevanje seje. Ugotovimo sklepčnost! <stage>(43
                     prisotnih.)</stage></p>
               <p>Ugotavljam, da zbor torej še ni sklepčen in ne more odločati.</p>
               <p>Ugotavljamo sklepčnost v dvorani, da bi lahko nadaljevali z delom. Prosim, da vsi
                  potrdite svojo prisotnost s pritiskom na gumb in seveda tudi vsi zasedete svoja
                  mesta v dvorani. Ugotovimo sklepčnost! <stage>(56 prisotnih.)</stage></p>
               <p>Ugotavljam, da je zbor sklepčen in lahko odloča.</p>
               <p>Sprašujem zastopnike Slovenskih krščanskih demokratov, ali po odmoru želijo
                  poročati? Glede na to, da nihče ne želi besede, nadaljujemo z glasovanjem.</p>
               <p>Smo pri 19. točki - Ministrstvo za obrambo, stran 20. Vloženi so naslednji
                  amandmaji.</p>
               <p>Pod točko 1: -  skupno a), b) in c) - predlagatelj Vlada Republike Slovenije
                     <stage>(gre za dopolnjeni predlog proračuna)</stage>. Odbor amandma podpira. Ta
                  amandma povzema amandma Odbora za obrambo.</p>
               <p>Pod 2. točko a) in b): - predlagatelj Vlada Republike Slovenije. Matični odbora
                  podpira, Odbor za obrambo podpira.</p>
               <p>Pod 3. točko je amandma Odbora za obrambo, pri katerem matični odbor podpira
                  amandma Vlade pod 1. točko in Vlada ga v točki 1 povzema.</p>
               <p>Pod 4. točko je amandma gospoda Jožefa Kocuvana, ki ga matični odbor ne podpira,
                  Odbor za obrambo ne podpira, Odbor za infrastrukturo in okolje podpira namen
                  amandmaja, vendar ga povzema v svojem daljšem amandmaju pri Ministrstvu za promet
                  in zveze Vlada amandmaja ne podpira.</p>
               <p>Pod postavko Republiška uprava za zaščito in reševanje amandma Vlade Republike
                  Slovenije, ki v celoti povzema amandma poslanca Ivana Sisingerja, in pod 2. točko
                  amandma poslanca Ivana Sisingerja.</p>
               <p>To so amandmaji, ki sodijo k temu delu - z naslovom Ministrstvo za obrambo - in
                  dajem vse te amandmaje, skupno s tem delom proračuna, v razpravo. Kdo želi besedo?
                  Ja, prosim, izvolite. Besedo ima Miran Bogataj, svetovalec Vlade Republike
                  Slovenije v Ministrstvu za obrambo.</p>
            </sp>
            <sp xml:id="SDZ1-Redna-21-1994-05-06.sp19">
               <speaker>MIRAN BOGATAJ:</speaker>
               <p>Hvala lepa. Spoštovani zbor! Jaz bi najprej opravičil ministra, ker so prišle neke
                  neodložljive obveznosti vmes, tako da je zadržan. Dovolite mi k tem predlaganim
                  amandmajem nekaj besed. Včeraj ste nekateri govorili o padajočih trendih na
                  posameznih dejavnostih v vsakoletnem državnem proračunu. Moram reči, da tudi za
                  obrambo to v celoti velja. 1992. leta je delež obrambnih izdatkov v proračunu
                  obsegal 1,8% bruto domačega proizvoda, lansko leto 1,6% in letošnje leto 1,5%. Pri
                  čemer, če spomnim na memorandum, tam smo govorili in je bilo sprejeto, 2,1 oziroma
                  2,2% bruto domačega proizvoda. Če razdelim ta delež obrambnih izdatkov še na tisti
                  del, ki odpade za zaščito in reševanje, in tisti del, ki odpade na obrambo, potem
                  za obrambo ostane še skupno s temeljnimi razvojnimi programi 1,38%. Dejstvo pa je,
                  na katerega morda prepogosto pozabljamo, da obrambni sistem v zadnjih letih
                  postavljamo povsem na novo na noge.</p>
               <p>Ti amandmaji, ki jih imate pred seboj, so po naši oceni predvsem posledica
                  naslednjih vzrokov:</p>
               <p>prvič, sam čas sprejemanja državnega proračuna, skoraj pol leta bo minilo, kar smo
                  v tem začasnem financiranju,</p>
               <p>drugič, da so že dosedanje obravnave proračuna  radikalno zmanjšale prvotni
                  predlog obrambnih izdatkov,</p>
               <p>tretjič, upoštevane v teh amandmajih so zahteve Odbora za obrambo o nekaterih
                  prioritetah,</p>
               <p>četrtič, glede na radikalno znižanje sredstev za temeljne razvojne programe je
                  potrebno temu prilagoditi tudi nekatere druge aktivnosti na obrambnem
                  področju.</p>
               <p>V funkciji in iz tega razloga je sledila opredelitev Vlade, da je treba povečati
                  izdatke za intendantsko opremo, da je treba večjo pozornost posvetiti obvladovanju
                  celotnega zaostalega kontingenta nabornikov <stage>(to veste, je program, ki se
                     vleče tam iz decembra 1991 leta in še sedaj celotnega letnega kontingenta ne
                     obvladujemo)</stage> in pa, da zagotovimo povečano usposobljenost rezervne
                  sestave. Lansko leto, kot vam je znano, je bil sprejet nov
                  organizacijsko-mobilizacijski razvoj in v jeseni se je začel tudi
                  uveljavljati.</p>
               <p>Glede na čas sprejemanja proračuna in glede na obdobje, ko je ta proračun
                  nastajal, ko so nastajali predlogi, so se bistveno povečali tudi materialni
                  stroški.</p>
               <p>V tej funkciji so amandmaji pod številko ena, dva in tri. Pokrivajo pa se ti
                  amandmaji z znižanjem na postavkah: oborožitev in vojaška oprema, znižanje
                  izdatkov za informatizacijo, znižanje izdatkov za vzdrževanje tehničnih sredstev
                  in znižanje na vzdrževanju objektov.</p>
               <p>Četrti amandma se nanaša na še tisti preostali minimalni del, ki je namenjen za
                  zagonske stroške pri temeljnih razvojnih programih v letošnjem letu.</p>
               <p>Glede na navedeno, predlagam, da podprete amandmaje Vlade, da podprete tudi
                  amandma, ki je bil usklajen tudi z gasilsko zvezo <stage>(o povečanju sredstev
                     zanje)</stage> in da ne podprete amandmaja pod številko štiri, ki se rešuje v
                  drugem delu tega amandmajskega gradiva. Hvala lepa.</p>
            </sp>
            <sp xml:id="SDZ1-Redna-21-1994-05-06.sp20">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo o tem delu proračuna? Ugotavljam, da ne. Ja, gospod
                  Jožef Kocuvan, izvolite.</p>
            </sp>
            <sp xml:id="SDZ1-Redna-21-1994-05-06.sp21">
               <speaker>JOŽEF KOCUVAN:</speaker>
               <p>Spoštovani poslanci, poslanke! Jaz svoj amandma, ki govori o obnovi ceste Videm ob
                  Ščavnici - Okoslavci, umikam, ker bom podprl ta amandma kasneje, ki ga potem
                  povzema v svojem amandmaju Odbor za infrastrukturo. Hvala lepa.</p>
            </sp>
            <sp xml:id="SDZ1-Redna-21-1994-05-06.sp22">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajamo h glasovanju.</p>
               <p>Najprej dajem na glasovanje amandma Vlade Republike Slovenije pod 1. točko.
                  Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta amandma sprejeli. S tem odpade glasovanje o amandmaju pod 3.
                  točko.</p>
               <p>In sedaj dajem na glasovanje amandma pod 2. točko, ki ga je prav tako vložila
                  Vlada Republike Slovenije. Ugotovimo sklepčnost! <stage>(56
                  prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta amandma sprejeli.</p>
               <p>Prehajamo h glasovanju o amandmajih na 22. strani Amandma pod 3. točko je
                  brezpredmeten, ker smo sprejeli amandma pod 1. točko, amandma pod 4. točko je bil
                  umaknjen.</p>
               <p>Glasujemo o amandmajih pri Republiški upravi za zaščito in reševanje. To je o
                  amandmaju Vlade Republike Slovenije pod 1. točko. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(47 poslancev.)</stage> Je kdo proti?
                  <stage>(Nihče.)</stage></p>
               <p>S sprejemom tega amandmaja glasovanje o amandmaju pod 2. točko ni potrebno.</p>
               <p>Prehajamo k naslednjem delu - Ministrstvo za pravosodje - kjer imamo en sam
                  amandma. Vložila ga je Vlada Republike Slovenije. Odbor amandma podpira, Odbor za
                  notranjo politiko in pravosodje amandma podpira. Želi kdo besedo o tem amandmaju
                  in o tem delu proračuna? Ugotavljam, da ne in dajem ta amandma na glasovanje.
                  Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta amandma sprejeli in s tem zaključili glasovanje o amandmajih
                  k temu delu proračuna.</p>
               <p>Prehajamo k Ministrstvu za gospodarske dejavnosti. Amandmaji se začnejo na 23.
                  strani pregleda, in sicer: pod točko 1 - predlagatelj Vlada Republike Slovenije.
                  Odbor amandma podpira. Ta amandma povzema amandmaje poslancev Bojana Korošca,
                  Jožeta Leniča, Cirila Pucka in Odbora za gospodarstvo.</p>
               <p>Pod 2. točko - amandma Odbora za finance in kreditno-monetarno politiko; Vlada
                  amandmaja ne podpira.</p>
               <p>Pod 3. točko - amandma gospoda Branka Janca. Odbor amandmaja ne podpira, Odbor za
                  gospodarstvo amandma podpira, Vlada amandmaja ne podpira.</p>
               <p>Pod 4. točko - amandma predlagateljev gospoda Bojana Korošca in Jožeta Leniča.
                  Odbor amandmaja ne podpira, Odbor za gospodarstvo ne podpira, Odbor za
                  infrastrukturo in okolje ne podpira in Vlada amandmaja ne podpira.</p>
               <p>Pod 5. točko je amandma Bojana Korošca in Jožeta Leniča, ki ga matični odbor ne
                  podpira, Odbor za gospodarstvo ne podpira, Odbor za infrastrukturo in okolje ne
                  podpira in Vlada ne podpira.</p>
               <p>Pod 6. točko je amandma Bojana Korošca in Jožeta Leniča, ki ga odbor ne podpira,
                  pač pa podpira amandma Vlade, ki smo ga že navedli. Odbor za gospodarstvo ne
                  podpira, Odbor za infrastrukturo in okolje ne podpira, Vlada pa povzema v svojem
                  amandmaju.</p>
               <p>Pod 7. točko - amandma gospoda Cirila Pucka. Odbor ga ne podpira in podpira
                  amandma Vlade, Odbor za gospodarstvo ne podpira in predlaga svoj amandma, ki
                  vsebinsko povzema ta amandma, vendar zamenjuje vir, Odbor za infrastrukturo in
                  okolje podpira ta amandma in Vlada predlaga povečanje sredstev, navedenih v
                  postavki v svojem amandmaju.</p>
               <p>Pod 8. točko - amandma Odbora za gospodarstvo. Odbor podpira amandma Vlade in
                  Vlada predlaga svoj amandma oziroma povzema.</p>
               <p>Pod 9. točko - amandma Bojana Korošca in Jožeta Leniča.</p>
               <p>Matični odbor ga ne podpira, Odbor za gospodarstvo ne podpira, Odbor za
                  infrastrukturo in okolje ne podpira in Vlada ne podpira.</p>
               <p>Pod 10. točko Bojan Korošec in Jože Lenič predlagata amandma, ki ga matični odbor
                  ne podpira. Odbor za gospodarstvo ne podpira, Odbor za infrastrukturo in okolje ne
                  podpira, vendar je po namenu vključen v amandma odbora) Vlada ga ne podpira.</p>
               <p>Pod 11. točko - amandma predlagateljev Bojana Korošca in Jožeta Leniča. Odbor ga
                  ne podpira, Odbor za gospodarstvo ne podpira, Odbor za infrastrukturo in okolje ne
                  podpira in Vlada ne podpira.</p>
               <p>Odpiram razpravo o teh amandmajih in o tem delu proračun v celoti. Kdo želi
                  besedo? Smo pri Ministrstvu za gospodarske dejavnosti. Ja prosim, gospod Branko
                  Janc ima besedo.</p>
            </sp>
            <sp xml:id="SDZ1-Redna-21-1994-05-06.sp23">
               <speaker>BRANKO JANC:</speaker>
               <p>Predsedujoči hvala za besedo! V zvezi z amandmajem številka tri, ki sem ga vložil
                  in s katerim v okviru istega ministrstva prerazporejamo sredstva iz postavke
                  prestrukturiranja in ohranjanja delovnih mest na postavki subvencioniranja
                  proizvodnje celuloze, vam želim podati nekaj pojasnil.</p>
               <p>Spoštovani kolegi, nisem vas prišel prosit za glasove za ta amandma, kajti tudi
                  pozitivni izid glasovanja ne bo v celoti rešil celulozne industrije v
                  Sloveniji.</p>
               <p>V tem amandmaju gre za nekaj več. Gre za to, ali bo Slovenija še imela celulozno
                  industrijo kot eno od strateških industrijskih panog ali ne. Negativni odgovor na
                  to vprašanje posledično pomeni, da se naša država verjetno trajno odpoveduje
                  gospodarski dejavnosti, ki letno predela štiristo tisoč kubičnih metrov
                  manjvrednega lesa, ki bo zgnil v naših gozdovih ali pa ga bomo za bagatelo
                  prodajali Avstrijcem. Odpovedujemo se bistvenemu deležu naše kemične industrije,
                  porabi skoraj dvesto tisoč ton velenjskega lignita, nekaj kompozicij lesa dnevno,
                  ki vozi po naših železnicah, odpovedujemo se nekaj tisočim delovnih mest in
                  nenazadnje, odpovedujemo se tudi znanju s področja tehnologije celulozne
                  industrije, ki je v okviru fakultete za naravoslovje in tehnologijo na evropski
                  priznani ravni.</p>
               <p>Prepričan sem, da se bodo propada slovenske industrije najbolj razveselili naši
                  sosedje, ki imajo samo ob naši meji kar sedem tovarn. Že iz nacionalnega ponosa pa
                  nisem za to, da bi se zaradi naše neumnosti ali nevednosti mastili brke tujci.</p>
               <p>Ravno iz teh razlogov računam na vašo podporo. Hvala lepa.</p>
            </sp>
            <sp xml:id="SDZ1-Redna-21-1994-05-06.sp24">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja prosim, gospod Maks Tajnikar, potem pa še
                  gospod Alojz Metelko.</p>
            </sp>
            <sp xml:id="SDZ1-Redna-21-1994-05-06.sp25">
               <speaker>DR. MAKS TAJNIKAR:</speaker>
               <p>Spoštovani! Jaz bi rad samo povedal, da se z zadnjim amandmajem ministrstva
                  strinjam in Vlada tudi, tako, da tudi mi podpiramo takšen amandma.</p>
            </sp>
            <sp xml:id="SDZ1-Redna-21-1994-05-06.sp26">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Alojz Metelko, izvolite.</p>
            </sp>
            <sp xml:id="SDZ1-Redna-21-1994-05-06.sp27">
               <speaker>ALOJZIJ METELKO:</speaker>
               <p>Spoštovani podpredsednik, spoštovani zbor! Podpiram amandma gospoda Janca v zvezi
                  s sofinanciranjem celulozne industrije, ker ta industrija predeluje veliko lesa,
                  ki bi drugače propadlo v gozdovih.</p>
               <p>V letošnjem letu je bilo predvsem na Dolenjskem ogromno snegolomov in je
                  nekvaliteten les in bi se z nepredelavo tega lesa praktično delala dvojna škoda.
                  Prvič se dela škoda v gozdovih zaradi lobadarja, drugič je pa ta les neuporaben za
                  druge namene kot za predelavo. Zato je prav, da se podpre ta amandma.</p>
            </sp>
            <sp xml:id="SDZ1-Redna-21-1994-05-06.sp28">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajamo h glasovanju.</p>
               <p>Glasujemo najprej o amandmaju Vlade Republike Slovenije pod točko ena, pri
                  postavki ministrstvo oziroma delu Ministrstva za gospodarske dejavnosti. Ugotovimo
                  sklepčnost! <stage>(54 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta amandma sprejeli.</p>
               <p>Zdaj bomo glasovali o amandmaju pod točko dva, Odbora za finance in
                  kreditno-monetarno politiko. Ugotovimo sklepčnost! <stage>(67
                  prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je ta amandma sprejet.</p>
               <p>Prehajamo h glasovanju o amandmaju, predlagatelja gospoda Branka Janca pod točko
                  tri. Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je ta amandma sprejet.</p>
               <p>Zdaj bomo glasovali o amandmaju poslancev gospodov Bojana Korošca in Jožeta Leniča
                  pod točko štiri. Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(40
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Pod točko pet imamo amandma istih predlagateljev, o katerem bomo zdaj glasovali.
                  Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(41
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Pod točko šest imamo amandma, ki je bil smiselno povzet v amandmaju pod točko ena.
                  Ali predlagatelja vztrajata pri glasovanju tudi o tem amandmaju?
                     <stage>(Ne.)</stage> O tem amandmaju torej ne bomo glasovali.</p>
               <p>Pod točko sedem, gospod Ciril Pucko, ga ni in ne more umakniti.</p>
               <p>Ugotovimo sklepčnost! <stage>(64 prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(37
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Pod točko osem, amandma Odbora za gospodarstvo, je bil sicer prav tako smiselno
                  povzet. Ali ima predstavnik odbora pooblastilo, da ta amandma umakne?
                     <stage>(Ne.)</stage> Torej glasujemo. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Smo pri točki devet, amandma poslancev Bojana Korošca in Jožeta Leniča. Ugotovimo
                  sklepčnost! <stage>(60 prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(41
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Na strani šestindvajset, pod točko deset smo zdaj. Glasovali bomo o amandmaju
                  gospodov Bojana Korošca in Jožeta Leniča. Ugotovimo sklepčnost! <stage>(59
                     prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(40
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Zadnji amandma tega dela proračuna, pod točko enajst, gospodov Bojana Korošca in
                  Jožeta Leniča. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(39
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Naslednji del proračuna: Ministrstvo za kmetijstvo in gozdarstvo.</p>
               <p>Pod točko ena imamo amandma Vlade Republike Slovenije, ki ga matični odbor
                  podpira. Ta amandma povzema amandma Odbora za kmetijstvo in gozdarstvo.</p>
               <p>Pod točko dva - amandma Vlade Republike Slovenije, ki ga odbor podira.</p>
               <p>Pod točko tri - amandma Vlade Republike Slovenije, ki ga odbor podpira in povzema
                  amandma Odbora za kmetijstvo in gozdarstvo.</p>
               <p>Pod točko štiri je amandma na amandma Vlade Odbora za kmetijstvo in gozdarstvo;
                  odbor podpira amandma Vlade in Vlada amandmaja ne podpira. S tem amandmajem je
                  smiselno povzet del amandmaja dr. Franca Zagožna.</p>
               <p>Pod točko pet je amandma Vlade Republike Slovenije, ki nadomešča amandma z dne 25.
                  februarja. Odbor podpira amandma Vlade, Odbor za kmetijstvo in gozdarstvo podpira
                  in predlaga svoj amandma in amandma Vlade.</p>
               <p>Pod točko šest - amandma skupine poslancev, prvo podpisani gospod Maks Sušek.
                  Matični odbor amandma podpira, Odbor za kmetijstvo in gozdarstvo ne podpira, Vlada
                  povzema amandma v svojem amandmaju delno in smiselno.</p>
               <p>Pod točko sedem je amandma gospoda dr. Franca Zagožna, ki ga matični odbor ne
                  podpira. Odbor za kmetijstvo in gozdarstvo podpira namen amandmaja, Vlada
                  amandmaja ne podpira.</p>
               <p>Pod točko osem je amandma Odbora za znanost, tehnologijo in razvoj. Odbor
                  amandmaja ne podpira in predlaga svoj sklep, Vlada amandmaja ne podpira. Vsebinsko
                  je enak amandmaju Odbora za kmetijstvo in gozdarstvo.</p>
               <p>Pod točko devet je amandma Odbora za kmetijstvo in gozdarstvo; odbor ga ne podpira
                  in predlaga svoj sklep, Vlada amandmaja ne podpira.</p>
               <p>Pod točko deset je amandma Odbora za kmetijstvo in gozdarstvo, ki ga matični odbor
                  ne podpira, pač pa podpira amandma Vlade in Vlada povzema amandma v svojem
                  amandmaju.</p>
               <p>Pod točko enajst je amandma Odbora za kmetijstvo in gozdarstvo, ki ga odbor in
                  Vlada ne podpirata.</p>
               <p>Pod točko dvanajst Odbor za kmetijstvo in gozdarstvo predlaga amandma, ki ga
                  matični odbor podpira, Vlada pa ne podpira.</p>
               <p>Pod točko trinajst imamo amandma Odbora za kmetijstvo in gozdarstvo, ki ga matični
                  odbor in Vlada ne podpirata.</p>
               <p>Pod točko štirinajst je amandma Odbora za kmetijstvo in gozdarstvo, ki ga matični
                  odbor in Vlada ne podpirata.</p>
               <p>Pod točko petnajst je amandma Odbora za kmetijstvo in gozdarstvo, ki ga matični
                  odbor in Vlada ne podpirata.</p>
               <p>Pod točko šestnajst je amandma Odbora za kmetijstvo in gozdarstvo, ki ga odbor in
                  Vlada ne podpirata. Amandma ni pravilno vložen, ker prav tako ne navaja vira, zato
                  o tem amandmaju ne bomo glasovali.</p>
               <p>In pod točko sedemnajst je amandma Odbora za kmetijstvo in gozdarstvo, ki ga odbor
                  ne podpira, pač pa podpira amandma Vlade in Vlada povzema amandma v svojem
                  amandmaju.</p>
               <p>Dajem vse te amandmaje in ta del proračuna v razpravo. Kdo želi besedo?</p>
               <p>Ja prosim, gospod magister Protner.</p>
            </sp>
            <sp xml:id="SDZ1-Redna-21-1994-05-06.sp29">
               <speaker>MAG. JOŽE PROTNER:</speaker>
               <p>Zelo na kratko. Amandmaji, ki jih imamo s strani Vlade, so dvojni: eni so lastni
                  in drugi so tisti, ki jih povzema po odboru. Podpiram ene in druge. Posebej pri
                  tem omenjam amandma, ki ga Vlada povzema po odboru, in to je amandma številka tri.
                  Je eden redkih ali pa bi rekel zelo pomembnih tistih razvojnih. Mislim pa, da tudi
                  iz postavke, kjer se jemlje, da ne onemogoča izvajanja planiranih del za leto
                  1994.</p>
               <p>Pri tem bi še samo omenil, da so bili amandmaji od enajst do štirinajst na odboru
                  podprti, da imajo ravno tako pomemben razvojni karakter, da pa seveda jih Odbor za
                  finance niti Vlada nista podprla zaradi tega, ker se na Odboru za kmetijstvo
                   nismo mogli dogovoriti, da se na postavki priprava blaga za izvoz vzame tisti
                  del, za katerega ne obstajajo, bi rekel, neke strategije pri izvozu slovenskih
                  kmetijskih pridelkov in izdelkov. To omenjam zato, ker je odbor na koncu sprejel
                  poseben sklep, ki ga pazljivo preberite, in ga podprite, saj vendar ta sklep
                  govori o tem, da je potrebno za izvoz slovenskih kmetijskih pridelkov in izdelkov
                  vendarle izdelati neko strategijo.</p>
               <p>In samo še to: še en dodaten sklep je, ki sva ga vložila skupaj s kolegico dr.
                  Vido Špeličevo; povzema precej tega, kar je bilo v odboru povedano in predvsem na
                  nek način poudarja in podčrtuje to, da je potrebno za izvajanje slovenske
                  kmetijske strategije vendarle videti, kako zastaviti osnove zaščitne politike. In
                  mislim, da ta sklep to povzema. Hvala.</p>
            </sp>
            <sp xml:id="SDZ1-Redna-21-1994-05-06.sp30">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, prosim. Izvolite.</p>
            </sp>
            <sp xml:id="SDZ1-Redna-21-1994-05-06.sp31">
               <speaker>ALOJZIJ METELKO:</speaker>
               <p>Hvala lepa, gospod podpredsednik. Spoštovani zbor! Razpravljam o dveh amandmajih,
                  in sicer pod številko 3 in 10. Amandma pod številko 10 govori o postavki
                  Ledava-Črnec, to kar je bilo malo prej omenjeno, vendar način, na kateri se
                  odvzema sredstva temu projektu, mislim, da ni pošten. Projekt Ledava-Črnec traja
                  približno tri leta, v katerih predstavniki Lendave romajo v Ljubljano in nazaj. V
                  mesecu aprilu, v istem času, v istem trenutku, ko je zasedal Odbor za kmetijstvo,
                  so predstavniki Ministrstva za kmetijstvo in okolje dogovorili dokončne pozicije
                  in prišli do zelene luči, da se v teh dneh izda soglasje za ta projekt.
                  Predstavnik Ministrstva za kmetijstvo <stage>(če boste natančno sledili, boste
                     ugotovili, za kaj gre)</stage> nas prepričuje, da ni možnosti, da bi v
                  letošnjem letu pridobili dokumentacijo za ta projekt, in da se sredstva prenašajo
                  na tri postavke, ki so tukaj navedene. Gre za manipulacijo, ki je za moje pojme
                  nedopustna, ker v istem času, ko nas prepričuje, da ni možnosti za projekte,
                  govori drugi predstavnik iste službe v Lendavi, da ni možnosti za sredstva, čeprav
                  so uradno objavljena v postavki v Poročevalcu na način, kot smo ga navajeni.
                  Mislim, da način in manever nista dopustna. Morda nimamo toliko proti nekaterim
                  postavkam, na katere se prenaša. Celostni razvoj podeželja ima svoja sredstva in
                  tudi kolegica dr. Špeličeva bo dobila svoja sredstva iz postavke, ki že stoji.
                  Vendar recimo postavka, infrastruktura podeželja - jaz sem za to, da alsfaltiramo
                  vse vaške ceste iz proračuna, vendar takrat, ko bomo imeli "R" ceste tudi
                  alsfaltirane. Mi se vozimo še zmeraj po makadamski - in gre za cesto, ki ima ime
                  in priimek. In da na tak način prenašamo sredstva iz postavk, za katere se borimo
                  že tri leta, to pa ni pošteno. Zgodba oziroma manever bi se lahko nadaljevala. Ko
                  smo med sejo Odbora ugotovili to, kar govorim sedaj, se je pojavil amandma Vlade
                  pod 3. točko, da bi ga na nek način lahko sprejeli. Nasprotujem amandmaju številka
                  3 in 10. Hvala lepa.</p>
            </sp>
            <sp xml:id="SDZ1-Redna-21-1994-05-06.sp32">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod dr. Franc Zagožen.</p>
            </sp>
            <sp xml:id="SDZ1-Redna-21-1994-05-06.sp33">
               <speaker>DR. FRANC ZAGOŽEN:</speaker>
               <p>Spoštovani podpredsednik, spoštovani zbor! Rad bi povedal nekaj o amandmaju
                  številka 7. Deloma je prevzet v nekem drugem, vendar pa ga odbor ne podpira.
                  Podpira pa ga ne zaradi tega, ker je predlagano, da bi se odvzelo nekaj sredstev
                  Ministrstvu za finance, in sicer iz postavke obresti Republike Slovenije,
                     <stage>(pet)</stage> za sanacijo bank in preneslo na kmetijstvo. Iz nekaterih
                  drugih amandmajev Vlade je očitno, da je tam rezerva in zaradi tega mislim, da je
                  to upravičeno. Že včeraj sem precej govoril o tem, kako se je v zadnjih letih
                  zreduciral proračun za kmetijstvo in je povsem v nasprotju s sprejeto kmetijsko
                  politiko na tem področju. Zaradi tega menim, da bi ta popravek, ki bi skupno s 756
                  milijonov tolarjev povečal proračun za kmetijstvo, vsaj v tej meri popravil ta
                  delež, da ne bi bil manjši kot lansko leto. Lansko leto se je namreč ob tej
                  renominaciji spet zgodilo, da je delež kmetijskega proračuna z nekaj nad 3% padel
                  na 2,6% skupnega proračuna.</p>
               <p>Poleg tega bi rad posebej podprl amandma pod številko 8 ali 9, je vseeno, saj sta
                  identična, in jih vlagata Odbor za znanost, tehnologijo in razvoj in Odbor za
                  kmetijstvo in gozdarstvo. Gre za dokončanje investicije izgradnje biološkega
                  središča. Ta je v fazi, ko je stavba postavljena, samo deloma služi pedagoškim
                  namenom, ne pa tudi raziskovalnim in je potrebno investicijo tudi dokončati. Tako
                  bi omogočili biološkemu oddelku, da zapusti filozofsko fakulteto in tam sprosti
                  prostore, ker je tam položaj nemogoč. Tam manjka okoli 600 milijonov tolarjev za
                  dokončanje te investicije in sta zavezanca za to, da se investicija dokonča,
                  Ministrstvo za kmetijstvo in gozdarstvo in Ministrstvo za znanost, tehnologijo in
                  razvoj. Kmetijsko ministrstvo je tu namenilo 150 milijonov; da bi svojo obvezo
                  opravili pa bi bil potreben znesek 204 milijone <stage>(gre za povečanje 54
                     milijonov)</stage>. Pri ministrstvu za znanost je drugi predlog, drug amandma
                     <stage>(o tem se bo glasovalo kasneje)</stage>. Ministrstvo za znanost je
                  pravzaprav zavezano še za dodatnih 400 milijonov, tako da bi skupaj bilo teh 600
                  milijonov.</p>
               <p>Znotraj proračuna teh sredstev ni bilo mogoče najti, zato sta odbora formulirala
                  pravzaprav tak predlog, da se sredstva za te namene zagotovijo ob rebalansu
                  proračuna, do takrat pa naj se začasno črpajo iz proračunske rezerve. Rebalans bo
                  zagotovo potreben; za zelo veliko vsoto ne gre, gre pa za to, da bi se obnašali
                  kot dobri gospodarji in končali začete investicije in se potem lotevali novih. Kot
                  pravim, pa ne gre samo za investicije v biološko središče, ker se s tem sproščajo
                  prostori tudi za filozofsko fakulteto, je pravzaprav to v korist obeh.</p>
               <p>Nevzdržno je, da ima ljubljanska univerza še vedno svoje raziskovalne in pedagoške
                  prostore v istih hišah, kjer so v pritličju gostilne, v nadstropju pa ljubljanska
                  univerza. Hvala.</p>
            </sp>
            <sp xml:id="SDZ1-Redna-21-1994-05-06.sp34">
               <speaker>PODPREDSEDNIK DR. LEV KREFT:</speaker>
               <p>Hvala lepa. Maks Sušek, izvolite.</p>
            </sp>
            <sp xml:id="SDZ1-Redna-21-1994-05-06.sp35">
               <speaker>MAKS SUŠEK:</speaker>
               <p>Hvala za besedo. Drage kolegice in kolegi! Opozoril bi vas predvsem na drugi
                  amandma Vlade, da bi ga podprli, ker rešuje problem Zavoda za gozdove Slovenije.
                  Glede na reševanje tega problema, je skupina poslancev vložila svoj amandma. Če bo
                  ta amandma podprt, izglasovan, bi ta skupina umaknila svoj amandma pod številko 6.
                  Toliko.</p>
            </sp>
            <sp xml:id="SDZ1-Redna-21-1994-05-06.sp36">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, izvolite gospa Maria Pozsonec.</p>
            </sp>
            <sp xml:id="SDZ1-Redna-21-1994-05-06.sp37">
               <speaker>MARIA POZSONEC:</speaker>
               <p>Hvala lepa. Lep pozdrav! Jaz bi tudi povedala svoje stališče glede amandmaja 10 in
                  3.</p>
               <p>Izredno podpiram vinsko cesto, podpiram tudi ureditev podeželja, ampak lepo vas
                  prosim, ne vzemite denarja iz našega konca, Črnca pa Ledave, ker je tam zelo
                  potrebno. Enostavno, dokler ne bo to urejeno, Črnec pa Ledava, ni mogoče graditi
                  te ceste. Hvala lepa.</p>
            </sp>
            <sp xml:id="SDZ1-Redna-21-1994-05-06.sp38">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Engelman, izvolite.</p>
            </sp>
            <sp xml:id="SDZ1-Redna-21-1994-05-06.sp39">
               <speaker>ANDREJ ENGELMAN:</speaker>
               <p>Jaz bi rad samo umaknil amandma pod številko 5, ker je že vsebovan v prvem
                  amandmaju. To je bil prvotni vladni amandma. Hvala.</p>
               <p>Pa še eno zadevo bom rekel glede amandmaja številka 7. Mislim, da je bilo že na
                  Odboru za kmetijstvo jasno pojasnjeno, kaj je pod to postavko: obveznost je
                  izračunana na podlagi že izdanih obveznic, ki so izdani na podlagi zakona, zaradi
                  tega tam ni prostora za 756 milijonov tolarjev.</p>
            </sp>
            <sp xml:id="SDZ1-Redna-21-1994-05-06.sp40">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne. In vam moram najprej postaviti
                  proceduralno vprašanje. Ugotavljam namreč, da v amandmajih pod številkami 8, 9,
                  11, 12, 13, 14, 15 in 16 <stage>(ki sem ga omenil že pri pregledu)</stage> prihaja
                  do navajanja virov, ki so v nasprotju z zakonom o izvrševanju proračuna, ki smo ga
                  že sprejeli. Največji del teh amandmajev pomeni torej zavestno, če bi jih
                  izglasovali, neskladje s sprejetim zakonom o izvrševanju proračuna, drugi del pa
                  uvaja take vire, ki bi jih v najboljšem primeru lahko uvajali samo s sklepom, ki
                  pomeni priporočilo Vladi. Gre za rebalans in za rabo rezerve in podobne stvari.
                  Zato vam bom najprej postavil proceduralno vprašanje, da Državni zbor, pač če
                  gremo v neskladje z zakonom, ki smo ga pravkar sprejeli, to storimo zavestno - ali
                  bomo o teh amandmajih sploh glasovali?</p>
               <p>Prosim, da ugotovimo sklepčnost! Na glasovanje dajem to vprašanje, ali bomo o teh
                  amandmajih glasovali.</p>
            </sp>
            <sp xml:id="SDZ1-Redna-21-1994-05-06.sp41">
               <speaker>MIRAN POTRČ:</speaker>
               <p>Jaz se opravičujem, ampak da ne bi napačno glasoval, zato sem iz klopi rekel, kaj
                  pomeni vprašanje. Če se ga da, gospod predsedujoči, rahlo jasneje formulirati, da
                  vemo, ali pomeni glas za, da bomo glasovali za amandmaje in obratno. Samo to sem
                  hotel. Lepo prosim.</p>
            </sp>
            <sp xml:id="SDZ1-Redna-21-1994-05-06.sp42">
               <speaker>PODPREDSEDNIK DR. LEV KREFT:</speaker>
               <p>Bilo je zelo jasno, sicer bi postavil vprašanje, ali ne bomo glasovali - in potem
                  bi bila zmeda.</p>
               <p>Postavil sem vprašanje, ali bomo glasovali o amandmajih 8, 9, 11, 12, 13, 14, 15
                  in 16 iz razlogov, ki sem jih navedel. Torej, ali bomo glasovali o teh amandmajih?
                  Prosim, da ugotovimo sklepčnost! <stage>(62 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(42
                     poslancev.)</stage></p>
               <p>Ugotavljam, da je Državni zbor večinskega mnenja, da o amandmajih <stage>(ki
                     pomenijo nasprotje zakona o izvrševanju proračuna ali navajajo vire, ki jih ni
                     mogoče navajati razen v priporočilih na račun sklepov)</stage> ne bomo
                  glasovali.</p>
               <p>In zdaj prehajamo h glasovanju o tistih amandmajih, o katerih bomo glasovali.
                  Gospod Peršak, izvolite.</p>
            </sp>
            <sp xml:id="SDZ1-Redna-21-1994-05-06.sp43">
               <speaker>ANTON PERŠAK:</speaker>
               <p>Jaz imam tudi eno proceduralno vprašanje.</p>
               <p>Vi ne dajete na glasovanje amandmajev poslancev in odborov, kjer ni naveden vir
                     <stage>(recimo da se predlaga povečanje ali uvedba neke postavke pa ni vir
                     naveden)</stage>, mi imamo pa tukaj pod 1. in 2. točko amandmaja Vlade, kjer
                  tudi ni naveden vir.</p>
               <p>Jaz sicer lahko predpostavljam, da gre to pod neko skupno povečanje ali kaj
                  takega, ampak ni povedano, ali to pomeni večjo zadolžitev proračuna ali pomeni
                  kakšno drugo postavko. Recimo pod 1. točko pod a) ni vira; pod točko b) sta dve
                  postavki - ena se zniža, ena pa zviša - ampak razlika je za milijon 586.000 SIT,
                  pa ni povedano, kaj se s tem milijon 586.000 SIT zgodi. In pod točko d) je spet,
                  da se pove, da se nekaj zviša, pa se ne pove od kod. Zanima me čisto preprosto,
                  ali se to lahko pojasni. Moj glas sicer ne odloča v tem glasovanju, ampak vendarle
                  bi bilo dobro slišati neko pojasnilo, kaj je s tem. Hvala.</p>
            </sp>
            <sp xml:id="SDZ1-Redna-21-1994-05-06.sp44">
               <speaker>PODPREDSEDNIK DR. LEV KREFT:</speaker>
               <p>Hvala lepa. V bistvu gre za vprašanje, za te in podobne vladne amandmaje, ali so
                  usklajeni z zakonom in znotraj proračuna - za tega in verjetno še za kakšne
                  podobne. Zato bi prosil gospoda Engelmana, če pojasni to situacijo.</p>
               <p>Mislim, da gre za ustrezno proceduralno vprašanje - ne glede na to, da smo
                  razpravo zaključili. Dajem besedo gospodu Engelmanu. Prosim.</p>
            </sp>
            <sp xml:id="SDZ1-Redna-21-1994-05-06.sp45">
               <speaker>ANDREJ ENGELMAN:</speaker>
               <p>Da tukaj ni naveden vir, bi rekel, je kriva tehnika priprave teh amandmajev. Ti
                  amandmaji Vlade so bili vloženi v okviru dopolnjenega predloga proračuna, kjer je
                  bilo kot celota potem to usklajeno in so bili tudi navedeni viri kako in kaj.</p>
               <p>Sama tehnika priprave v Državnem zboru pa, bi rekel, potem pripelje do tega in se
                  ne vidi, da so amandmaji vloženi v skladu s poslovnikom, ker so bili pri
                  dopolnjenem predlogu proračuna navedeni viri za vse zadeve. Zaradi tega smo pri
                  nekaterih drugih amandmajih v bistvu že izglasovali pokritosti teh amandmajev.</p>
            </sp>
            <sp xml:id="SDZ1-Redna-21-1994-05-06.sp46">
               <speaker>PODPREDSEDNIK DR. LEV KREFT:</speaker>
               <p>Hvala lepa. Zadošča to pojasnilo? Dobro.</p>
               <p>Prehajam h glasovanju. Najprej bomo glasovali o amandmaju pod 1. točko, ki ga je
                  predlagala Vlada Republike Slovenije. Ugotovimo sklepčnost! <stage>(63
                     prisotnih.)</stage></p>
               <p>Kdo je za? <stage>(62 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Sedaj bomo glasovali o amandmaju pod 2. točko na strani 27. Amandma je predlagala
                  Vlada Republike Slovenije. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(62 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Amandma pod 3. točko je prav tako predlagala Vlada Republike Slovenije. Prosim,
                  gospod Zmago Jelinčič bo pojasnil svoj glas.</p>
            </sp>
            <sp xml:id="SDZ1-Redna-21-1994-05-06.sp47">
               <speaker>ZMAGO JELINČIČ:</speaker>
               <p>Glasoval bom proti temu amandmaju. Res ni fer, da se tam na tistem delu Slovenije,
                  kjer cest skoraj da ni več, jemlje še tisto malo denarja, kar ga je bilo
                  namenjenega in se ga daje drugam. Jaz sem za to, da se zgradijo tudi vinske ceste,
                  vendar naj bo denar zagotovljen iz drugih virov, ne pa da se jemlje tam, kjer se
                  tako ali tako nima več kaj vzeti. Hvala.</p>
            </sp>
            <sp xml:id="SDZ1-Redna-21-1994-05-06.sp48">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bosta obrazložila gospod mag. Jože Protner, za njim še
                  gospod Drago Šiftar.</p>
            </sp>
            <sp xml:id="SDZ1-Redna-21-1994-05-06.sp49">
               <speaker>MAG. JOŽE PROTNER:</speaker>
               <p>Jaz bom podprl amandma Vlade Republike Slovenije. Pri tem bom povedal, da se nič
                  ne jemlje, ker v skladu z programom Ledava-Črnec, bodo dela opravljena <stage>(še
                     celo, ker ni črtana postavka, ampak je zmanjšana)</stage>, ker so sredstva za
                  letošnji program še tudi izven tega zagotovljena. To je eno.</p>
               <p>Drugo. Ne poenostavljajmo. To ni samo za program vinskih cest, to je en namen, gre
                  za pomembno povečanje - to je bilo stališče večine članov odbora - za projekt
                  celostnega razvoja podeželja in obnove vasi, za izvedbo tega programa in projekta,
                  ki so že pripravljeni. Podpiram vladni amandma. Hvala.</p>
            </sp>
            <sp xml:id="SDZ1-Redna-21-1994-05-06.sp50">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil Drago Šiftar, za njim še gospod Potočnik.</p>
            </sp>
            <sp xml:id="SDZ1-Redna-21-1994-05-06.sp51">
               <speaker>DRAGO ŠIFTAR:</speaker>
               <p>Sam bom glasoval proti temu amandmaju in vas prosim, da se tisto malo sredstev, ki
                  se jih daje v severovzhodno Slovenijo, ne jemlje. In tudi to ne drži. Tudi v
                  odboru ni bilo s takim velikim deležem za, ampak en glas je bil več za, eden manj
                  proti. To se pravi, tudi zaradi tega, ker se je ta amandma tako razdrobil, da so
                  se ta sredstva tako razdrobila, da je bilo večjim interesom zadovoljeno.</p>
               <p>Rad bi povedal, da je ta investicija stara oziroma nekaj se je latentno premikala,
                  ampak bili so problemi z Ministrstvom za okolje. Sedaj, ko so se ti problemi
                  rešili v duhu varovanja okolja in bi lahko prišlo do realizacije, bomo s tem
                  amandmajem pod številko 3 in 10 ta projekt zavrli in to sedaj, ko je realno možno
                  ta projekt spraviti naprej in to v duhu varovanja okolja. Hvala.</p>
            </sp>
            <sp xml:id="SDZ1-Redna-21-1994-05-06.sp52">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil Franc Potočnik, izvolite.</p>
            </sp>
            <sp xml:id="SDZ1-Redna-21-1994-05-06.sp53">
               <speaker>FRANC POTOČNIK:</speaker>
               <p>Spoštovani! Tukaj gre v tem amandmaju za tiskarsko napako, pa tudi vsebinsko
                  nekateri stvari razumejo po svoje. Tukaj ne gre za cesto, ampak tukaj gre za
                  hidromelioracije.</p>
            </sp>
            <sp xml:id="SDZ1-Redna-21-1994-05-06.sp54">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Geza Džuban. Prosim.</p>
            </sp>
            <sp xml:id="SDZ1-Redna-21-1994-05-06.sp55">
               <speaker>GEZA DŽUBAN:</speaker>
               <p>Hvala lepa. Glasoval bom proti temu amandmaju. Odbor za finance je sicer podprl,
                  ker je videl samo prerazporejanje sredstev znotraj resorja ministrstva, ni pa
                  videl ozadja, ki je za tem. Osebno bi recimo podprl, če bi vinska cesta bila
                  ločena od tega, vendar ne na način, na katerega je amandma pripravljen in
                  predstavljen. Odbor za kmetijstvo je izglasoval, potrdil amandma na zavajajoči
                  informaciji, da jo kakorkoli drugače ne imenujem. Zaradi tega nasprotujem temu
                  amandmaju.                                                  </p>
            </sp>
            <sp xml:id="SDZ1-Redna-21-1994-05-06.sp56">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo obrazložiti glas? Ugotavljam, da ne in dajem ta
                  amandma na glasovanje. Ugotovimo sklepčnost! <stage>(64 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(26
                     poslancev.)</stage> Ugotavljam, da ta amandma ni sprejet.</p>
               <p>Amandma pod 5. točko je bil umaknjen, zato je brezpredmeten tudi amandma na ta
                  amandma pod 4. točko.</p>
               <p>Amandma pod 6. točko je bil povzet; torej o tem amandmaju ni potrebno
                  glasovati.</p>
               <p>Amandma gospoda dr. Franca Zagožna pod 7. točko. O tem amandmaju bomo sedaj
                  glasovali. Ugotovimo sklepčnost! <stage>(44 prisotnih.)</stage></p>
               <p>Na glasovanje sem dal amandma pod 7. točko, gospoda dr. Franca Zagožna, in o tem
                  amandmaju bomo glasovali. Ugotovimo sklepčnost! <stage>(63 prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Smo na 30. strani. Za amandma pod 8. točko in pod 9. točko smo proceduralno
                  glasovanje preklicali.</p>
               <p>Smo pri amandmaju pod 10. točko, ki je bil povezan s sprejemom amandmaja pod 3.
                  točko. Ker amandmaja pod 3. točko nismo sprejeli, bomo o amandmaju pod točko 10
                  glasovali. Svoj glas želi obrazložiti gospod Geza Džuban, potem pa še gospod Zmago
                  Jelinčič.</p>
            </sp>
            <sp xml:id="SDZ1-Redna-21-1994-05-06.sp57">
               <speaker>GEZA DŽUBAN:</speaker>
               <p>Hvala lepa. Gre za povsem isti amandma in iz povsem istih razlogov tudi sedaj
                  nasprotujem temu amandmaju. Hvala lepa.</p>
            </sp>
            <sp xml:id="SDZ1-Redna-21-1994-05-06.sp58">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Zmago Jelinčič bo obrazložil svoj glas.</p>
            </sp>
            <sp xml:id="SDZ1-Redna-21-1994-05-06.sp59">
               <speaker>ZMAGO JELINČIČ:</speaker>
               <p>Mene ponavljanje tega amandmaja spravlja v smeh in mi daje misliti, da tudi tisti,
                  ki so amandma pripravili, računajo, da bodo nekateri v parlamentu le razmišljali
                  in zavrnili amandma. Tudi jaz sem proti temu amandmaju in bom glasoval proti.</p>
            </sp>
            <sp xml:id="SDZ1-Redna-21-1994-05-06.sp60">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložila gospa Vida Čadonič-Špelič, potem pa še gospod
                  magister Protner.</p>
            </sp>
            <sp xml:id="SDZ1-Redna-21-1994-05-06.sp61">
               <speaker>DR. VIDA ČADONIČ-ŠPELIČ:</speaker>
               <p>Spoštovani, hvala za besedo. Drage kolegice, dragi kolegi! Ko smo glasovali o
                  amandmaju št. 3, se pač nisem oglasila zanalašč iz enega samega razloga, ker
                  razumem, da je pač težko vzeti severovzhodni Sloveniji. Ker pa sem soavtorica
                  amandmaja pod številko 3, ki ga je pravzaprav Vlada povzela, bi vam  rada
                  razložila, zakaj sem ga predlagala. Gospod Geza Džuban ve, kako je stvar šla.
                  Severovzhodni Sloveniji ne bomo vzeli toliko denarja, da se projekt Ledava-Črnec
                  ne bi mogel nadaljevati. Kot drugo - tisti denar, ki ga bomo iz tega projekta
                  vzeli, bomo dali na postavko celostno urejanje slovenskega podeželja in vasi -
                  izvedba. In če severovzhodna Slovenija nima podeželja, potem mi je žal. Mislim, če
                  bomo ta denar dali na to postavko, kot ga sedaj predlaga amandma pod številko 10,
                  bomo tudi nekaj dali severovzhodni Sloveniji. Poleg tega bomo dali vsem tistim
                  vasem, ki so najbolj ogrožene. Zato menim, da bomo brez kančka krivde tistih nekaj
                  milijonov dali za najbolj ogrožene slovenske vasi - ob predpostavki, da projekt ne
                  bo ogrožen. Tako so mi zagotovili na Ministrstvu za kmetijstvo in tako mi je
                  zagotovil tudi bivši minister za kmetijstvo. Zato vas prosim, da še enkrat
                  premislite. Dajemo najbolj ogroženemu prebivalstvu, dajemo vasem, ki na pol
                  umirajo. Jaz bom seveda glasovala za ta amandma. Hvala.</p>
            </sp>
            <sp xml:id="SDZ1-Redna-21-1994-05-06.sp62">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Jože Protner.</p>
            </sp>
            <sp xml:id="SDZ1-Redna-21-1994-05-06.sp63">
               <speaker>MAG. JOŽE PROTNER:</speaker>
               <p>Najprej, meni ni tuje to, da glasujemo o 10 amandmaju. Moram pa reči, da nisem jaz
                  pripravljal tega spiska amandmajev, torej zavračam kakršnakoli taka podtikanja, da
                  je to nastalo zato, da bi dvakrat glasovali o istem. Drugo. Naj povem, da projekt
                  celostnega razvoja podeželja in obnove vasi vendarle Ministrstvo za kmetijstvo in
                  gozdarstvo že nekaj let vodi kot nacionalni projekt. Drugo, da od leta 1992 naprej
                  nastaja tudi nacionalni projekt slovenskih vinskih cest, ki je doživel že tudi
                  promocijo kot pomemben segment slovenskega vinogradništva in vinarstva in seveda
                  tudi dela slovenskega turizma. Torej pomeni, da podpiram ta amandma odbora in
                  zagotavljam, če lahko tako rečem, da ni ogrožen projekt melioracije Ledava-Črnec.
                  Kar pa zadeva, da so bile na odboru manipulacije, je to mišljeno seveda s strani
                  uslužbencev ministrstva - jaz moram to na glas povedati - to ne bo pozabljeno in
                  bomo gospoda ministra dr. Ostrca vprašali ter na odboru dobili ta odgovor, ki ga
                  bom jaz posredoval zboru. Hvala. Glasoval bom torej za amandma.</p>
            </sp>
            <sp xml:id="SDZ1-Redna-21-1994-05-06.sp64">
               <speaker>PODPREDSEDNIK DR. LEV KREFT:</speaker>
               <p>Svoj glas bo obrazložil gospod Drago Šiftar. Izvolite. Jaz bi pa na tej točki
                  pripomnil samo to, da smo razpravo in eventualne replike že zaključili, da smo
                  sedaj pri drugem delu procedure, pri obrazložitvah glasu.</p>
            </sp>
            <sp xml:id="SDZ1-Redna-21-1994-05-06.sp65">
               <speaker>DRAGO ŠIFTAR:</speaker>
               <p>Glasoval bom proti temu. Mislim, da ne vem, kaj se niti ne splača razlagati, ker
                  smo že pri prejšnjem amandmaju govorili. Rad bi pa povedal, da me je presenetilo
                  razpravljanje kolegice Vide, ko je sedaj govorila o celostnem urejanju in tako
                  dalje. Ta amandma je bil pod številko 3 in sedaj tukaj konkretno gre za še en
                  delež tega, ki bi pa naj šel direktno za vinske ceste. Tako, da tisto, kar je
                  kolegica razpravljala v tem trenutku: tukaj gre konkretno za vinske ceste. In
                  sedaj se odločamo, jemljemo en delež tistemu projektu, da gre za neko vinsko
                  cesto, ne dajemo pa več celostnemu razvoju. Hvala.</p>
            </sp>
            <sp xml:id="SDZ1-Redna-21-1994-05-06.sp66">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? <stage>(Ne.)</stage> Dajem na
                  glasovanje amandma pod 10. točko. Jaz bi prosil, vidva, ki sta obrazložila svoj
                  glas, bosta morala tako glasovati, kot sta rekla, tako da bi bilo dobro, če se
                  vključita med glasovalce. Ugotovimo sklepčnost! <stage>(67 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da je ta amandma sprejet.</p>
               <p>Ostal nam je še amandma pod 17. točko na 32. strani, amandma Odbora za kmetijstvo
                  in gozdarstvo, o katerem bomo glasovali iz istega razloga, ker amandma pod 3.
                  točko ni bil sprejet. Torej je predmeten amandma pod 17. točko. Želi kdo
                  obrazložiti svoj glas? Ugotavljam, da ne in dajem ta amandma na glasovanje.
                  Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Smo pri naslednjem delu proračuna - Ministrstvo za promet in zveze.</p>
               <p>Pod 1. točko imamo amandma Vlade Republike Slovenije, ki ga odbor podpira. S tem
                  je povzet predlog amandmaja Odbora za infrastrukturo in okolje.</p>
               <p>Pod 2. točko je amandma Vlade Republike Slovenije, ki ga odbor podpira. S tem je
                  povzet amandma gospoda Franca Lipoglavška.</p>
               <p>Pod 3. točko je amandma skupine poslancev s prvo podpisanim gospodom Jožefom
                  Kopšetom, do katerega se odbor ni opredelil, ker ne navaja vira, zato o tem
                  amandmaju seveda, kot  doslej, ne bomo glasovali.</p>
               <p>Pod 4. točko je amandma <stage>(ki se nadaljuje na 34. strani)</stage> Odbora za
                  infrastrukturo in okolje, ki ga odbor in Vlada ne podpirata.</p>
               <p>Pod 5. točko je amandma Odbora za infrastrukturo in okolje, ki ga odbor ne podpira
                  in podpira amandma Vlade, Vlada ga pa povzema v že omenjenem amandmaju na začetku
                  pregleda.</p>
               <p>Pod 6. točko je amandma gospe Jane Primožič, ki ga matični odbor podpira, Odbor za
                  infrastrukturo in okolje ne podpira in Vlada ne podpira.</p>
               <p>Pod 7. točko je amandma gospoda Staneta Frama, ki ga matični odbor ne podpira,
                  Odbor za obrambo ne podpira, Odbor za infrastrukturo in okolje podpira namen
                  amandmaja, vendar je vključen amandma odbora, Vlada amandmaja ne podpira.</p>
               <p>Pod 8. točko je amandma <stage>(ki se nadaljuje na naslednji strani)</stage>
                  predlagatelja gospoda Franca Potočnika, ki ga odbor ne podpira, Odbor za
                  gospodarstvo ne podpira, Odbor za obrambo ne podpira, Odbor za zdravstvo, delo,
                  družino in socialno politiko  ne podpira, Odbor za infrastrukturo in okolje namen
                  amandmaja podpira in ga vključuje v svoj amandma, Vlada amandmaja ne podpira.</p>
               <p>Pod 9. točko imamo amandma gospoda Jožeta Jagodnika in amandma skupine poslancev s
                  prvo podpisanim gospodom Jožefom Kopšetom, ki ga matični odbor podpira, Odbor za
                  infrastrukturo in okolje namen amandmaja podpira in ga povzema v svojem in Vlada
                  amandmaja ne podpira.</p>
               <p>Navedeni amandma je vsebinsko enak amandmaju gospoda Franca Potočnika pod številko
                  10, razlikuje se v navedbi vira.</p>
               <p>Pod 10. točko je amandma gospoda Franca Potočnika; odbor ga ne podpira, ker
                  podpira amandma pod številko 7, Odbor za infrastrukturo in okolje - opredelitev
                  odbora je razvidna že pri prejšnjem - in Vlada amandmaja ne podpira.</p>
               <p>Pod 11. točko je amandma gospoda Mirana Potrča in Mirana Jeriča; odbor amandmaja
                  ne podpira, Odbor za gospodarstvo ne podpira, Odbor za infrastrukturo in okolje
                  podpira namen amandmaja na isti način kot pri prejšnjih in Vlada amandmaja ne
                  podpira.</p>
               <p>Pod 12. točko je amandma gospoda Jurija Malovrha, ki ni vložen v skladu s
                  poslovnikom, ker ne navaja vira, zato o njem ne bomo glasovali.</p>
               <p>Pod 13. točko je amandma Odbora za infrastrukturo in okolje, ki ga odbor in Vlada
                  ne podpirata.</p>
               <p>Pod 14. točko je amandma skupine poslancev s prvo podpisanim gospodom Jožefom
                  Kopšetom, ki ga odbor ne podpira, Odbor za infrastrukturo in okolje ne podpira in
                  Vlada ne podpira.</p>
               <p>Pod 15. točko je amandma gospoda Cirila Pucka, ki ga matični odbor podpira, Odbor
                  za infrastrukturo in okolje  podpira, Vlada pa ne podpira.</p>
               <p>Pod 16. točko je amandma gospoda Staneta Frima, ki ga matični odbor ne podpira,
                  Odbor za okolje in infrastrukturo ne podpira in Vlada ne podpira; vsebinsko pa je
                  enak <stage>(z drugačno navedbo vira)</stage> amandmaju pod 17. točko, istega
                  predlagatelja gospoda Staneta Frima, ki ga Odbor ne podpira, Odbor za obrambo ne
                  podpira, Odbor za okolje in infrastrukturo podpira namen amandmaja in ga vključuje
                  v svojega, ki smo ga že omenili, in Vlada amandmaja ne podpira.</p>
               <p>Pod 18. točko je amandma gospoda Staneta Frima, ki ga Odbor ne podpira, Odbor za
                  infrastrukturo in okolje bo postopal na isti način kot pri prejšnjih in Vlada
                  amandmaja ne podpira.</p>
               <p>Pod 19. točko je amandma gospoda Franca Lipoglavška, ki ni vložen v skladu s
                  poslovnikom, zato o njem ne bomo glasovali.</p>
               <p>Pod 20. točko je amandma gospoda Igorja Bavčarja, ki ga matični odbor ne podpira,
                  Odbor za kulturo, šolstvo in šport ne podpira, Odbor za infrastrukturo in okolje
                  podpira namen amandmaja v določenem delu in ga vključuje v svoj amandma in Vlada
                  amandmaja ne podpira.</p>
               <p>Pod 21. točko je amandma gospoda Maksa Lavrinca, ki ga matični odbor ne podpira,
                  Odbor za infrastrukturo in okolje podpira namen amandmaja na isti način kot pri
                  prejšnjih, Vlada pa amandmaja ne podpira.</p>
               <p>Pod podpostavko Slovenske železnice je amandma gospoda Jurija Malovrha, ki tudi ni
                  vložen v skladu s poslovnikom. Odbor za infrastrukturo in okolje ga je v skladu s
                  poslovnikom povzel v svoj amandma. O tem amandmaju pa sicer, ker ne navaja vira,
                  ne bomo glasovali.</p>
               <p>Vse te amandmaje in celoten del proračuna dajem v razpravo.</p>
               <p>Besedo ima gospod Žarko Pregelj.</p>
            </sp>
            <sp xml:id="SDZ1-Redna-21-1994-05-06.sp67">
               <speaker>ŽARKO PREGELJ:</speaker>
               <p>Spoštovani! Težko se bo orientirati v tej kopici amandmajev. Odbor za
                  infrastrukturo in okolje je večino teh amandmajev, ki so bili pravočasno vloženi,
                  obdelal in jih povzel v svojem amandmaju. V bistvu je tisti amandma, ki je pod 4.
                  točko, ki ga je vložil Odbor za infrastrukturo in okolje v resnici povzetek vseh
                  tistih posameznih amandmajev s strani poslancev, ki so bili nekako ugotovljeni kot
                  upravičeni, kot utemeljeni tudi v smislu, da je za gradnjo teh odcepov posameznih
                  cest pripravljena dokumentacija, se pravi, da so pogoji realni. Predlog odbora je,
                  da se ta amandma sprejme. Jasno pa je, da pri takem generalnem amandmaju nismo
                  mogli iskati sredstev po posameznih postavkah proračuna, ker jih je bilo povsod
                  premalo in smo se nekako odločili, da je prav, da zaradi izredne zaostalosti
                  cestne infrastrukture <stage>(kakor tudi dela železniške)</stage>, da Vlada
                  pristane na povečanje proračuna oziroma da kako drugače prestrukturira posamezne
                  večje postavke.</p>
               <p>V bistvu je odbor takrat predlagal povečanje proračuna. In glede na to, da je del
                  proračuna že povečan - jasno, da ne za ta namen - lahko o tem zbor odloča.</p>
               <p>Prvi amandma, ki ga je Vlada povzela po odboru, je v bistvu zgolj predrugačenje
                  sredstev na isti postavki. Gre za znameniti odsek Potiza-Lendava, ki je dobesedno
                  razpadel in se bo rekonstruiral v krajšem obdobju kot je bilo prvotno mišljeno -
                  prvotno je bilo mišljeno, da bo celotna rekonstrukcija potekala dve leti, da naj
                  bi se končala do letošnje jeseni - zato je potrebno zagotoviti več sredstev. Ker
                  se podvoz v Ptuju še ne bo uspel tako hitro aktivirati, da bi lahko angažirali
                  celotna sredstva, se bo pač del sredstev iz podvoza za letošnje leto preneslo na
                  odsek Potiza - Lendava, nakar pa bodo tista sredstva, ki so bila namenjena Potizi
                  - Lendava za prihodnje leto, prihodnje leto angažirana pri ptujskem nadvozu. Tako
                  v bistvu ne bo nihče oškodovan.</p>
               <p>Še enkrat poudarjam, večino amandmajev, ki so tukaj, jih povzema amandma odbora in
                  menim, da je osnovna odločitev v tem, da se Državni zbor zavestno odloči, da bo
                  ali povečal proračun za približno milijardo tolarjev ali pa kako drugače vzel na
                  kakšni podobni veliki postavki in na ta način omogočil, da se izredno zaostala
                  lokalna oziroma regionalna cestna infrastruktura lahko obnavljala, s tem, da se bo
                  povečevala prometna varnost, kar je izredno pomembno. Čez nekaj časa bomo imeli
                  priložnost obravnavati tudi poročilo o prometni varnosti in že sedaj ugotavljamo,
                  da je Slovenija krepko za ostalo Evropo ravno zaradi neurejene cestne
                  infrastrukture. Na naših cestah se zgodi celo 66% več nesreč kot na evropskih - in
                  to ne na magistralnih cestah, ampak na lokalnih, regionalnih cestah - zato menimo,
                  da je tukaj zbor upravičen zahtevati večja sredstva za te namene.</p>
               <p>Prosim vas, kolegi in kolegice, poslanci in poslanke, da o tem razmišljate na ta
                  način in ne zgolj skozi očala tega proračuna, kajti verjetno se ne da odtehtati
                  milijarde denarja z enim samim človeškim življenjem, ki ga na ta način prihranimo.
                  Hvala lepa.</p>
            </sp>
            <sp xml:id="SDZ1-Redna-21-1994-05-06.sp68">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Zmago Jelinčič.</p>
            </sp>
            <sp xml:id="SDZ1-Redna-21-1994-05-06.sp69">
               <speaker>ZMAGO JELINČIČ:</speaker>
               <p>Hvala lepa. Govoril bom o isti stvari, o kateri sem že včeraj, o Osilniški dolini
                  - to je amandma številka štiri. Upam, da bodo kolegice in kolegi poslanci podprli
                  ta amandma, čeprav ne gre za cesto, ki bo peljala do zidanice katerega od nas,
                  dragi kolegi. To ni vinska cesta. To je cesta, ki bo rešila en del Slovenije pred
                  propadom in pred izumrtjem. Ne bom še enkrat ponavljal, mislim, da sem dovolj
                  povedal že včeraj, zato vas prosim, da glasujete za četrti amandma.</p>
            </sp>
            <sp xml:id="SDZ1-Redna-21-1994-05-06.sp70">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Miroslav Geržina, potem še gospod Franc
                  Potočnik.</p>
            </sp>
            <sp xml:id="SDZ1-Redna-21-1994-05-06.sp71">
               <speaker>MIROSLAV GERŽINA:</speaker>
               <p>Hvala lepa, gospod predsedujoči. Spoštovani, dober dan! Že predsednik Odbora za
                  infrastrukturo in okolje je povedal, da smo na odboru - ki je praktično za ceste,
                  železnice in infrastrukturo v državi, matičen, ali somatičen odbor, poleg Odbora
                  za finance, ki lahko preklada z leve na desno, jemlje, išče denar, za potrebe kje
                  so večje v infrastrukturi. Odbor za infrastrukturo je vsaj somatičen in je v
                  svojem sklepu, ko smo obravnavali proračun, sklenil, da se morajo za 10% realne
                  vrednosti povečati sredstva, ki so bila lansko leto namenjena vzdrževanju
                  magistralnih, regionalnih in ostalih cest infrastrukture. Ker je za letošnje leto
                  predvideno 15% nominalno zmanjšanje denarja na tem - še enkrat ponovim, vsi se
                  izgovarjajo na cestni križ, avtocestni križ - mislim, da je to ena zadeva -
                  strokovnjaki pa pravijo, da še vedno ostane 60% prometa na magistralnih in
                  regionalnih cestah.</p>
               <p>S svojim predlogom sklepa, ki sem ga vložil - dobili ste ga - predlagam za
                  polovico zmanjšanje sredstev za tisto in iz tistega, ki ga predlaga tudi Vlada,
                  namreč iz prihodkov proračuna, to se pravi - je ministrski predsednik povedal - da
                  je že dohodnina večja, kot je bila predvidena, da je davek iz dobička tudi večji,
                  kot je bilo mišljeno, včeraj smo se pogovarjali, če se spomnite, ko smo že nekaj
                  govorili o tem, da bi se moralo razširiti polje plačnikov davkov. Mislim, da je
                  tam tudi še možnost, ki jo lahko finančno ministrstvo pridobi, da bi lahko
                  dejansko vsaj ohranili nivo, ne da se nam zmanjša za vsako leto 200 km, da se
                  uničijo ceste.</p>
               <p>Sedaj bom govoril o četrtem amandmaju, ki ga je povzel iz raznih amandmajev Odbor
                  za infrastrukturo in okolje, ki govori - kot je že kolega Jelinčič govoril - pod
                  prvo alineo  Osilnica - Čačiči - Borovec - Kočevska Reka, mislim, da je že bil en
                  amandma, ki smo ga prenesli in smo rekli, da je zajet v tem amandmaju, to je
                  prvi.</p>
               <p>Drugi, v predlogu pod številko 2, Hotomež - Vrhovo, 200 milijonov, je tudi zajet v
                  tem amandmaju odbora. Mislim, da je to treba urediti, če hočemo, da nam bo
                  vrhovska elektrarna dajala tisto, zaradi česar smo jo zgradili, smo ugotavljali na
                  odboru. Namreč, da bo z ureditvijo te ceste lahko dajala presežke energije, ki jo
                  za drage denarje uvažamo in smo zato zgradili to elektrarno.</p>
               <p>Grem naprej, na mariborski most. Včeraj sem bil proti temu, da se kar tako ad hoc
                  poveča proračun občine Maribor, mislim, da je tukaj - na odboru smo tudi
                  ugotavljali - 300 milijonov za koroški most v Mariboru, ki ni samo mariborski
                  problem, ampak smo ugotavljali, ljudje iz ministrstva in minister za promet tudi,
                  da je to magistralni problem oziroma da je to vsaj regionalni problem in da vsa
                  zadeva sedaj pospešeno teče skozi Maribor in da moramo to zadevo rešiti.</p>
               <p>Mislim, da če smo rekli vzhod-zahod, da  moramo tudi postavko, ki je pa zadnja v
                  tem četrtem amandmaju M1 Kronova - Drnovo preplastitev. Tisti, ki ste se kdaj
                  peljali in se malo spoznate na to, veste, da vam lahko prednjo premo zlomi, in že
                  marsikomu se je to zlomilo. Namreč betonske plošče se postavljajo pokonci in
                  mislim, da je treba tisto zadevo urediti.</p>
               <p>Če pogledate vse ostale amandmaje, so samo povečanje. In zakaj povečanje teh
                  sredstev? Praktično povsod, kjer so ta sredstva bila, se pojavlja tisto, na kar
                  pozablja, naša vlada, naj mi ne zameri Ministrstvo za finance, da so te ceste,
                  magistralne in regionalne, narejene za časa, ko je bila osna obremenitev vozil -
                  to ponavljam, ampak moram ponavljati, da si zapomnimo - 5 ton ali 3 tone, nikakor
                  pa ne 10 ton, 8 ton kot so danes in da so potrebni neprimerno večji posegi v
                  popravilo teh cestišč, kot so bili predvideni in zato so praktično vsa sredstva,
                  ki so bila namenjena lansko leto, že porabljena in mislim, da je tudi zato treba,
                  da se kontinuirano nadaljuje gradnja. Moram vas spomniti, da tam, kjer se
                  popravlja nekontinuirano, ker se dela tako razširitev pa zožitev, še enkrat
                  ponavljam, kot sem že rekel v tem parlamentu, da je to ubijalnica. Primere imamo
                  na našem koncu, po vsej Sloveniji: na tistih točkah, kjer se iz popravljenega
                  cestišča zoži v normalno staro cestišče je dejansko črna točka in tam so mrtvi
                  vsak dan.</p>
               <p>Mislim, da mora to vzdrževanje in popravilo teči kontinuirano in zato predlagam,
                  ker to ni zadeva, bi rekel strankarska, ampak kot sem tukaj našteval, je to
                  vseslovenska zadeva, da si ohranimo naše ceste. Mislim, da morate to podpreti,
                  sredstva pa mislim, da bo finančni minister, saj je sposoben, tudi našel. Hvala
                  lepa.</p>
            </sp>
            <sp xml:id="SDZ1-Redna-21-1994-05-06.sp72">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Franc Potočnik. Za njim bo na vrsti gospod Anton
                  Peršak. Prijavila pa sta se tudi gospoda: Ivan Sisinger in Jože Jagodnik.</p>
            </sp>
            <sp xml:id="SDZ1-Redna-21-1994-05-06.sp73">
               <speaker>FRANC POTOČNIK:</speaker>
               <p>Spoštovane gospe in gospodje! Jaz sem vložil amandma za modernizacijo tri in pol
                  kilometra ceste po nerazvitem Kozjanskem. Vložil sem ga tudi v skladu s
                  poslovnikom, vendar ne bi te postavke razlagal. Namreč, podpiram amandma odbora,
                  pri katerem je zajetih osemnajst projektov, večina na nerazvitih območjih
                  Slovenije. V smislu skladnega razvoja Slovenije upam, da ga boste, drage poslanke
                  in poslanci, podprli.</p>
               <p>Osemnajst projektov, kot je že rekel gospod Geržina, to ni strankarska zadeva, če
                  se malo pošalim, če še vsak predlagatelj enega poslanca dobi zraven, pa je to
                  šestintrideset, pa bo ta amandma sprejet. Tako, da jaz upam, da boste toliko
                  solidarni tisti, ki nimate teh problemov, vidite pa, da je veliko teh, nas, ki
                  imamo te probleme, tako da boste ta amandma odbora pod točko štiri podprli.
                  Hvala.</p>
            </sp>
            <sp xml:id="SDZ1-Redna-21-1994-05-06.sp74">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Anton Peršak; za njim bo na vrsti gospod Ivan
                  Sisinger, prijavil pa se je še gospod Stane Frim.</p>
            </sp>
            <sp xml:id="SDZ1-Redna-21-1994-05-06.sp75">
               <speaker>ANTON PERŠAK:</speaker>
               <p>Spoštovane kolegice in kolegi! Tudi jaz bom podprl ta sintetični amandma pod
                  številko štiri. Tudi jaz spadam med tiste in prihajam iz občine, kjer nobena od
                  teh cest ni v tej občini, nekatere pa vendarle poznam, recimo tisto v Stranjah in
                  tako naprej. Ampak, glavni problem je seveda neko načelo, o katerem smo v tem
                  zboru velikokrat govorili, ga pa seveda zelo poredko poskušamo tudi
                  uresničiti.</p>
               <p>Kadar govorimo o tem, pozabljamo, da je urejena infrastruktura glavni pogoj za to
                  ohranjanje življenja na podeželju, še zlasti v teh obrobnih pokrajinah, kot so
                  pokrajine ob meji, še zlasti seveda te zdaj ob novi državni meji, to je ob
                  Hrvaški. In nedvomno je to, kar je omenil že gospod Jelinčič, problem ceste
                  Osilnica - Kočevska Reka, ob tem, da jaz podpiram tudi to, da se povežejo z
                  lokalno cesto kraji ob Kolpi, ena tistih točk, ki jo je treba najbolj pospešeno
                  reševati; vendar ne samo ta, tudi ostale, ki so tukaj navedene. In kot rečeno,
                  mislim, da je ta amandma od vseh v tem paketu najbolj smiseln in ga pač podpiram.
                  Hvala.</p>
            </sp>
            <sp xml:id="SDZ1-Redna-21-1994-05-06.sp76">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Ivan Sisinger. Za njim bo na vrsti gospod Jože
                  Jagodnik.</p>
            </sp>
            <sp xml:id="SDZ1-Redna-21-1994-05-06.sp77">
               <speaker>IVAN SISINGER:</speaker>
               <p>Spoštovani predsedujoči, poslanke in poslani! Podprl bom seveda amandma pod
                  številko 4 in še nekatere druge, da vseh seveda ne omenjam, ker gre za reševanje
                  problemov cest. Mislim pa, da predlog Odbora za infrastrukturo ni nastal slučajno
                  zaradi tega, da bi imeli pač ta 4. člen, ampak je nastal sigurno zaradi številnih
                  problemov, ki se porajajo po Sloveniji in mislim, da je prav v 4. amandmaju
                  oziroma predlogu Odbora za infrastrukturo združeno največ tistih problemov, o
                  katerih je v odboru tekla seveda beseda ob pripravah na ta proračun.</p>
               <p>Ne morem namreč mimo Koroškega mostu v Mariboru,  in mislim, da je gospod Geržina
                  že lepo povedal; dejansko Koroški most v Mariboru ni most Mariborčanov, ampak je
                  lepo povedal, da je Koroški most regionalen, jaz pa pravim, da je magistralni,
                  kajti bodoča povezava proti Koroški in iz Ptujskega in Pomurskega področja, pa iz
                  Celjskega je v Mariboru in se združi v eno samo cesto preko Koroškega mostu, proti
                  Koroški in naprej proti Slovenj Gradcu. To pomeni, da moramo razumeti ta problem v
                  tem smislu.</p>
               <p>Rad bi pa samo še nekaj povedal. Mislim, da se gospod Pučnik, ko je bil
                  podpredsednik Vlade, ni v Mariboru šalil, niti ni jemal tega drugače kot resno, ko
                  je odpiral projekte mostov po Mariboru in mislim, da ni zadnji podpredsednik Vlade
                  in zunanji minister gospod Peterle polagal temeljnega kamna zaradi zabave, ampak
                  zaradi potreb v tem delu Maribora.</p>
               <p>Zato mislim in vas prosim poslanke in poslanci, da skupno podpremo 4. točko, ta
                  amandma in s tem prispevamo tudi v koroškem, pomurskem, štajerskem delu k tistemu,
                  kar najbolj nujno potrebujemo. Hvala.</p>
            </sp>
            <sp xml:id="SDZ1-Redna-21-1994-05-06.sp78">
               <speaker>PODPREDSEDNIK DR. LEV KREFT:</speaker>
               <p>Hvala. Besedo ima gospod Jože Jagodnik. Za njim bo dobil besedo še gospod Stane
                  Frim.</p>
            </sp>
            <sp xml:id="SDZ1-Redna-21-1994-05-06.sp79">
               <speaker>JOŽE JAGODNIK:</speaker>
               <p>Gospod podpredsednik, spoštovane kolegice in kolegi! Prihranil bom vsakršno
                  obširno razpravo. Rekel bom pa samo to.</p>
               <p>Po predvčerajšnjih uvodih ključarjev naših državnih blagajn smo včeraj slišali v
                  bistvu samo eno optimistično razlago o zgodbi o uspehu. To je bila razlaga, ki jo
                  je podal naš poslanski kolega gospod Jože Lenič. Ta razlaga je po mojem mnenju
                  seveda imela veliko senc. Na nekaj teh senc je skušal z amandmaji, ko smo govorili
                  o prerazporejanju sredstev pri javni porabi, opozoriti gospod Moge, pa nam na
                  žalost to ni uspelo. Če mislimo resno z razvojnim, policentričnim razvojem
                  Slovenije, potem bo zgodba o uspehu, o kateri smo včeraj slišali, žal, le malo
                  besed, zaokrožena s tem cestnim programom.</p>
               <p>Popolnoma se pridružujem temu, kar sta rekla pred menoj predsednik Odbora za
                  infrastrukturo, gospod Pregelj in še gospod Sisinger. Zato prosim vas in sam bom
                  glasoval za ta razširjen amandma, ki ga je podprl tudi gospod Geržina. Hvala.</p>
            </sp>
            <sp xml:id="SDZ1-Redna-21-1994-05-06.sp80">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Stane Frim.</p>
            </sp>
            <sp xml:id="SDZ1-Redna-21-1994-05-06.sp81">
               <speaker>STANE FRIM:</speaker>
               <p>Gospod predsedujoči, spoštovane poslanke in poslanci! Podprl bom amandma pod
                  številko 7, in sicer za odsek regionalne ceste Vitanje-Zgornji Dolič, ki je ena
                  izmed redkih še slabo prevoznih in ne v celoti asfaltiranih, urejenih cest po
                  Sloveniji.</p>
               <p>V prejšnjem letu je bil urejen odsek v dolžini 700 m, ostal pa je še odsek dolg 2
                  km, ki je pa zaradi serpentin in močvirnih predelov najzahtevnejši. Odsek poteka
                  tudi po plazovitem predelu. Znesek, ki je na voljo v predlogu, zadošča komaj za
                  ureditev 400 m in za pokritje izrednih del zaradi vodne ujme odnešenega dela
                  cestišča. Ureditev odseka pogojuje uporabo zahtevnejše gradbene opreme za izdelavo
                  varovanja bržin in ukopov, nasipov, zidave, globinske drenaže, kar pomeni, da bodo
                  stroški na mersko enoto neprimerno višji, če bo razpis za tako kratek odsek. Žal
                  še nimamo teh večletnih proračunov, ker bi lahko tudi takšne probleme reševali. Je
                  pa ta cesta pomembna povezava med velenjsko-šoštanjskim delom, Koroško regijo in
                  delom Štajerske, področje Vitanj, Zreč, Konjic, Slovenske Bistrice in Poljčan.</p>
               <p>Nadalje podpiram amandma pod številko 17, je pa identičen z amandmajem pod
                  številko 16 <stage>(razlikuje se v viru)</stage>.  Predlagam, da se da najprej 17
                  pred 16, in sicer tukaj pa gre za odsek regionalne ceste Dram-Mežice, ki je tudi
                  ena izmed težko prevoznih cest, saj predstavlja poleg gorske ceste, ki teče preko
                  Konjiške gore, edino povezavo Špitaliča in Starega Slemenja z zaledjem, s
                  Slovenskimi Konjicami. Zaradi stalnega plazu na delu ceste je potrebno izvesti
                  večji poseg, in sicer cesto postaviti v dolino, kar je pa povezano z odkupi
                  zemljišč. Projektna dokumentacija je pripravljena. Ureditev cestišča je pa
                  izjemnega pomena za zaposlene in šoloobvezne otroke, ki se sedaj v času plazov in
                  teh poplav morajo prevažati preko daljše gorske ceste, kjer pa gre tudi za nevaren
                  odsek.</p>
               <p>Nenazadnje omenjam, da v tej slikoviti dolini leži tudi Žička kartuzija, spomenik
                  prve kategorije, do katere pa turisti potem težko pridejo, je pa tukaj Ministrstvo
                  za kulturo in občina Konjice že vložilo kar nekaj sredstev za obnovo.</p>
               <p>Tako da predlagam, da se tudi ta amandma pod številko 17 izglasuje. Hvala.</p>
            </sp>
            <sp xml:id="SDZ1-Redna-21-1994-05-06.sp82">
               <speaker>PODPREDSEDNIK DR. LEV KREFT:</speaker>
               <p>Hvala lepa. Torej bomo glasovali tako, da bomo najprej glasovali o amandmaju pod
                  točko 17 in potem o amandmaju pod točko 16.</p>
               <p>Besedo ima gospa Jana Primožič. Prosim. Pa prosim ponovno za malo več tišine v
                  dvorani. Jaz vem, da vsak navija za svojo cesto, samo prosim bodite bolj
                  tiho.Izvolite.</p>
            </sp>
            <sp xml:id="SDZ1-Redna-21-1994-05-06.sp83">
               <speaker>JANA PRIMOŽIČ:</speaker>
               <p>Hvala lepa za besedo. Vsem skupaj dober dan!</p>
               <p>Glede amandmaja številka 6 - 5 milijonov za obvoznico Tržič - bi samo rada
                  predstavila problem. Ta obvoznica je bistvenega pomena za razbremenitev prometa v
                  starem mestnem jedru in v bistvu edina cestna povezava do levega zgornjega dela
                  Tržiča.</p>
               <p>Tudi občina je že pripravila vse projekte in odkupila del zemljišča, na žalost pa
                  ugotavljam, da ta cesta še ni vpisana med regionalne in magistralne ceste, ker je
                  v bistvu še ni, zato moram amandma umakniti. Hvala lepa.</p>
            </sp>
            <sp xml:id="SDZ1-Redna-21-1994-05-06.sp84">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Jožef Kopše.</p>
            </sp>
            <sp xml:id="SDZ1-Redna-21-1994-05-06.sp85">
               <speaker>JOŽEF KOPŠE:</speaker>
               <p>Gospod podpredsednik, spoštovane kolegice in kolegi! Podpiram, tako kot večina
                  govornikov pred menoj, amandma pod točko številka 4. Bi pa nekaj rekel še o
                  amandmaju številka 9, kjer gre za ta znameniti Koroški most.</p>
               <p>Meni kot poslancu tega zbora in kot Mariborčanu je že nekoliko nerodno govoriti;
                  vse je povedano o Koroškem mostu, po potrebi vsem in mi edino še preostane, da
                  vsem skupaj, ki poznate Maribor, poznate ga skoraj vsi, povem, da se je Maribor,
                  eno od redkih mest v Sloveniji, brez republiške pomoči in brez vsega odločal za
                  obnovo starega mesta - na tem koncu bom začel. Ta odločitev je padla pred več kot
                  20 leti v Mariboru in na lasten račun, s samosprispevkom Mariborčanov, meščanov in
                  okoličanov, s tem, da smo poskušali to - in na kar smo ponosni in kar tudi vi
                  kolegi in kolegice občudujete v Mariboru - stari del mesta je delno že obnovljen
                  in obnova še traja. Skozi ta stari del mesta pa gre, na žalost, ključna in
                  obremenjena povezava za Koroško in ostali del - točno skozi center tega lepega,
                  delno že obnovljenega starega dela mesta - ki nam povzroča velike težave.
                  Načrtovalci v Mariboru so načrtovali <stage>(za razliko od nekaterih drugih mest v
                     Sloveniji, ki so arhitektonsko popolnoma "zafurana")</stage> tako, da so
                  preselili del tega mesta pod Pohorje, na drugo stran reke Drave in takrat že
                  načrtovali štiripasovnico, ki je zgrajena in bo povezava proti Koroški, manjka nam
                  pa Koroški most. In ta Koroški most je aktualen ne le leto dve, ampak je aktualen
                  že 20 let. V nobenem sistemu do sedaj - in tudi danes se zelo težko prebijamo s
                  tem Koroškim mostom. Nič več kot teh 300 milijonov. In to prosimo neprestano. Naši
                  mariborski oblastniki so že prav neprijetni v prošnjah, v svojih pismih, v svojih
                  obiskih v Ljubljani. Vse mariborske poslance že nekoliko čudno gledate zaradi tega
                  Koroškega mostu in nekaterih drugih problemov v Mariboru. Enostavno smo že vsem
                  segli čez glavo. Premislite, ko glasujete. Prosim, da glasujete za ta most, da ga
                  enkrat dokončno začnemo reševati. Zaradi tega mostu nam stoji razvoj mesta. In to
                  od leta 1983, odkar je bil zgrajen ta del mesta. Od tega je 11 let in v teh 11
                  letih ne moremo preusmeriti prometa. 11 let imamo motnje v samem središču centra
                  Maribora, ki ga obnavljamo in ga bomo obnovili do konca.</p>
               <p>Prosim, da podprete ta amandma ali v obliki skupnega amandmaja pod številko 4 ali
                  v obliki pod številko 9. Hvala lepa.</p>
            </sp>
            <sp xml:id="SDZ1-Redna-21-1994-05-06.sp86">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Bogataj.</p>
            </sp>
            <sp xml:id="SDZ1-Redna-21-1994-05-06.sp87">
               <speaker>MIRAN BOGATAJ:</speaker>
               <p>Hvala lepa. Spoštovani zbor! V celoti razumem težo in argumentiranosti dosedanje
                  razprave. Rad pa bi opozoril, da v amandmaju 7, 8, 17 in 18 znižujemo obe postavki
                  v obrambnih izdatkih za preko 150 milijonov, nadaljujemo z radikalnim zniževanjem
                  osnov zagonskih stroškov za temeljne razvojne programe in zmanjšujemo sredstva za
                  vzdrževanje vojaške infrastrukture.</p>
               <p>Z vidika razlogov, o katerih sem govoril prej, pri obrambnem resorju, predlagam,
                  da teh štirih amandmajev ne podprete. Hvala.</p>
            </sp>
            <sp xml:id="SDZ1-Redna-21-1994-05-06.sp88">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Jožef Školč, izvolite.</p>
            </sp>
            <sp xml:id="SDZ1-Redna-21-1994-05-06.sp89">
               <speaker>JOŽEF ŠKOLČ:</speaker>
               <p>Hvala lepa. Rad bi govoril o amandmaju 4, ki dejansko najbolj najeda proračun in
                  za katerega se izkazuje, da je lahko tisti, ki je sprejet. Spoštovani zbor in tudi
                  drugo občinstvo bi rad opozoril na to, da je pravzaprav spisek želja članov Odbora
                  za infrastrukturo in varstvo okolja. Ker menim, da v kolikor, v bistvu z eno
                  potezo na te ceste, ki so potrebne rekonstrukcije, potrebne so pa rekonstrukcije
                  tudi druge ceste, namenjamo toliko denarja, da bi bilo vseeno potrebno imeti
                  enkrat tisto oceno, o kateri se je govorilo tukaj ob drugih prilikah, o tem, kako
                  bo potekala rekonstrukcija oziroma obnova vseh teh cest, ki niso zajete s
                  programom gradnje avtocest.</p>
               <p>Državni zbor opozarjam, da s takim parcialnim reševanjem tega problema v bistvu ne
                  bo mogoče pristopiti resno k tej mreži. In zato menim, da bi bilo bolj smiselno
                  zahtevati od Ministrstva za promet in zveze, da napravi program rekonstrukcije teh
                  cest, ne pa, da je to prepuščeno, bom rekel, amandmajem poslancev, ki, bom rekel,
                  posamične probleme nedvomno dobro poznajo. Ampak, ko boste pogledali, je to v
                  bistvu res amandma sestavljen iz verjetno upravičenih želja poslancev Odbora za
                  infrastrukturo.</p>
               <p>Mislim pa, da Državni zbor, ne glede na to, da je precej teh cest razporejenih, ne
                  more sankcionirati te vrste odločitev, ob tem pa v bistvu pustiti izven tega tri
                  četrtine Slovenije. Hvala lepa.</p>
            </sp>
            <sp xml:id="SDZ1-Redna-21-1994-05-06.sp90">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Vitodrag Pukl.</p>
            </sp>
            <sp xml:id="SDZ1-Redna-21-1994-05-06.sp91">
               <speaker>VITODRAG PUKL:</speaker>
               <p>Gospod predsedujoči hvala za besedo! Mi v socialni demokraciji menimo, da je
                  pravzaprav zadnji čas, da končamo restrikcijo pri izdatkih za obrambo. In tu, kot
                  je povedal gospod Bogataj, bi šlo za restrikcijo pri izdatkih za obrambo. Dovolj
                  je bilo teh restrikcij, ko je šlo na osebo našega ministra. Menim pa, da moramo
                  pri glasovanju upoštevati varnost države in pa funkcioniranje države. Zato menim,
                  da bi predlagali, da glasujte po tem načelu, to se pravi: je dosti restrikcij pri
                  varnosti države. Večjih restrikcij varnost države ne prenese. Hvala lepa.</p>
            </sp>
            <sp xml:id="SDZ1-Redna-21-1994-05-06.sp92">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Žarko Pregelj, potem pa še gospod Zmago Jelinčič.
                  Repliko ima gospod Zmago Jelinčič, se opravičujem gospod Žarko Pregelj.</p>
            </sp>
            <sp xml:id="SDZ1-Redna-21-1994-05-06.sp93">
               <speaker>ZMAGO JELINČIČ:</speaker>
               <p>Samo kratka replika gospodu Puklu. Namreč, dobra infrastruktura v vsaki državi je
                  silno pomembna za operativnost in pa za premike vojske; to se pravi, tudi za
                  obrambo. Hvala.</p>
            </sp>
            <sp xml:id="SDZ1-Redna-21-1994-05-06.sp94">
               <speaker>PODPREDSEDNIK DR. LEV KREFT:</speaker>
               <p>Hvala lepa Besedo ima gospod Žarko Pregelj, javil se je pa še gospod Marjan
                  Podobnik.</p>
            </sp>
            <sp xml:id="SDZ1-Redna-21-1994-05-06.sp95">
               <speaker>ŽARKO PREGELJ:</speaker>
               <p>Spoštovani! Moram odgovoriti gospodu Školču, da amandma pod številko štiri, ki ga
                  je predlagal Odbor za infrastrukturo in okolje, ni spisek želja članov odbora. To
                  je v bistvu tisti amandma, ki smo ga na odboru uskladili tako z Ministrstvom za
                  promet, kot tudi z ostalimi nekaterimi ministrstvi in smo ga v bistvu povzeli po
                  amandmajih vseh poslancev.</p>
               <p>Še enkrat poudarjam: amandmaje so večinoma vlagali poslanci, ki niso člani Odbora
                  za infrastrukturo in okolje in te amandmaje smo mi nekako uskladili. Uporabili smo
                  tudi določena načela, da smo vložili tiste amandmaje, za katere smo dobili
                  zagotovilo s strani Ministrstva za promet, da se jih lahko realizira, se pravi, da
                  so pripravljeni vsi predpotrebni pogoji, kot so: dokumentacija, raziskave in tako
                  naprej. Zato menim, da je ta spisek, ki je izražen v amandmaju odbora, popolnoma
                  upravičen.</p>
               <p>Gre tudi za v bistvu del načrta rekonstrukcij, ki jih Ministrstvo za promet v
                  resnici ima. Res, da jih ni izdalo v nekem posebnem aktu, toda ta spisek obstaja
                  in iz tega tudi vsako leto poskušajo čim več dati v življenje. Jasno, da jih
                  proračun tukaj vedno omeji.</p>
               <p>Ta dodatni amandma, ki v bistvu nekoliko podaljša ta spisek rekonstrukcij, je pač
                  presoja poslancev, da so to odseki, ki se jih pa ne da odlagati na prihodnja leta,
                  kajti utegnejo se zgoditi potem še dodatne poškodbe oziroma tudi nesreče.</p>
               <p>Zato menim, da je prav, da se o tem amandmaju odbora najprej glasuje, ker je
                  najbolj kompleksen, ker zavzema veliko drugih amandmajev in da se potem glasuje o
                  ostalih. Tako prosim predsedujočega, če bi amandma pod številko 4 dal takoj na
                  glasovanje po glasovanju o prvem amandmaju k temu poglavju. Hvala.</p>
            </sp>
            <sp xml:id="SDZ1-Redna-21-1994-05-06.sp96">
               <speaker>PODPREDSEDNIK DR. LEV KREFT:</speaker>
               <p>To seveda ni mogoče. Najprej se glasuje o vladnih amandmajih in potem o ostalih
                  amandmajih. To se pravi, da bomo najprej glasovali o amandmajih pod točkama 1 in 2
                  in potem o amandmaju pod 4. točko. Imate repliko, gospod Školč? Izvolite.</p>
            </sp>
            <sp xml:id="SDZ1-Redna-21-1994-05-06.sp97">
               <speaker>JOŽEF ŠKOLČ:</speaker>
               <p>Hvala lepa. Gospod predsedujoči, spoštovane poslanke in poslanci! Ne zahajam v
                  metodologijo, kako je ta četrti amandma nastal, ampak iz tega, kar je povedal
                  gospod Pregelj, je povsem očitno, da je to v bistvu samo neke vrste spisek želja,
                  ne temelji pa niti na strategiji, ki bi jo predočilo ministrstvo <stage>(ne glede
                     na spiske, o katerih govori Pregelj)</stage> niti na kriterijih, ki bi jih
                  zboru kadarkoli v teh zadevah predočil Odbor za infrastrukturo in okolje.</p>
               <p>Druga stvar, o kateri je gospod Pregelj govoril, je, da je bilo to usklajeno s
                  posameznimi ministrstvi Vlade. Nedvomno stališče Vlade je, da temu amandmaju
                  nasprotuje in če bi se lahko katero resorno ministrstvo s tem strinjalo, potem
                  menim, da bi bilo to Ministrstvo za finance, kajti viri za to so v zadolžitvi
                     <stage>(če sem si prav zapomnil v tem amandmaju)</stage>. Zato se mi zdi, da
                  mogoče kdo igra različno vlogo na teh odborih, ampak v zapisanih stvareh je stvar
                  popolnoma jasna. Vlada, in s tem predvidevam tudi vsa ministrstva, temu amandmaju
                  nasprotujejo. In po tej strani bi moral biti tudi gospod Pregelj pošten in če je
                  amandma odbor vložil na osnovi soglasja Vlade, ker tega zdaj ni, bi ga moral tudi
                  umakniti.</p>
            </sp>
            <sp xml:id="SDZ1-Redna-21-1994-05-06.sp98">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Miroslav Geržina.</p>
            </sp>
            <sp xml:id="SDZ1-Redna-21-1994-05-06.sp99">
               <speaker>MIROSLAV GERŽINA:</speaker>
               <p>Hvala lepa, predsedujoči. Kakorkoli bi obrnili zadevo, bi bil spisek želja. Če bi
                  začeli z leve ali desne, če bi pustili vnemar vse vložene amandmaje, ki so bili
                  okrog tega vloženi in dali druge, bi bil zopet spisek želja. Opozoriti moram
                  gospoda Školča samo toliko, da Vlada pač za 15%, pa še nekaj, znižuje nominalno
                  lansko vsoto za vzdrževanje in rekonstrukcijo magistralnih in regionalnih cest. Ko
                  sem jaz vprašal ministra za finance oziroma Vlado, kako misli Vlada vzdrževati
                  regionalne in magistralne ceste v Sloveniji, sem dobil odgovor Ministrstva za
                  promet in zveze, da ne morejo prebiti s svojim predlogom in da zaradi tega 200 km
                  cest, magistralnih in regionalnih, vsako leto dodatno propada, ne normalno, še
                  dodatno. Če bomo s tem tempom šli naprej, ki ga zagovarja gospod Školč, bomo v
                  desetih letih imeli avtocestni križ, na katerega se bomo lahko vsi vlegli in
                  pripeli, ker bomo po magistralnih in regionalnih cestah hodili le peš. Hvala
                  lepa.</p>
            </sp>
            <sp xml:id="SDZ1-Redna-21-1994-05-06.sp100">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Marjan Podobnik.</p>
            </sp>
            <sp xml:id="SDZ1-Redna-21-1994-05-06.sp101">
               <speaker>MARJAN PODOBNIK:</speaker>
               <p>Spoštovani! Najprej bi rad rekel, da se strinjam z gospodom Geržino, ki je navedel
                  razloge, zakaj je četrti amandma potreben in tudi pomemben.</p>
               <p>Sam sem prepričan, da je potrebno za skladen regionalni razvoj kaj narediti, torej
                  skladen regionalni razvoj, ki ga imamo vsi v programu, ne pa ga zgolj v programu
                  imeti. In ta 4. člen, čeprav lahko rečemo, da je spisek želja, je predvsem spisek
                  potreb, kajti vsi ti predlogi so prišli na osnovi argumentov, na osnovi
                  potreb.</p>
               <p>Podpiram ta amandma. Sprejeti amandma bi pokazal, kot je tudi povedal gospod
                  Geržina, da bi ob izvajanju avtocestnega križa, kot projektu desetletja ali
                  stoletja, dejansko nameravamo resno razreševati tudi probleme regionalnih in
                  magistralnih cest, ki so v tem trenutku take, da obstaja nevarnost, da bo z vsakim
                  prihodnjim letom stvari težje razreševati, ker namenskih sredstev za to tudi
                  prihodnje leto ne bo več.</p>
               <p>Zato podpiram ta amandma. Zraven bi rad povedal še nekaj v zvezi z amandmajem, ki
                  govori o povečanih sredstvih za Koroški most v Mariboru. Številni so se obrnili na
                  nas z vprašanjem, tudi iz vodstva mariborske občine, in smo tudi vložili amandma.
                  Vlada je dala predlog, da se našega zavrne in podpira amandma gospoda Jagodnika.
                  Mi bomo podprli tudi amandma gospoda Jagodnika, čeprav verjamem, da so sredstva,
                  ki smo jih mi predvideli, da se odvzamejo, bolj ustrezna, kot sredstva, ki jih je
                  predvidel gospod Jagodnik oziroma njegova skupina. Za kaj gre? Navedli smo, da se
                  vzamejo sredstva iz obresti pri sanaciji bank. Včeraj smo dobili nedvoumne
                  podatke, da se v sanacijo bank vključujejo kompletno vsi stroški, tudi tisti, za
                  katere obstaja utemeljen sum, da gre za klasičen gospodarski kriminal. To je bilo
                  povedano iz ust prvega človeka, ki pelje sanacijo slovenskih bank, da se sicer
                  naknadno sedaj peljejo postopki, da se ugotavlja, kateri del črne luknje je nastal
                  zaradi nezakonitih delovanj, vendar v prvi fazi so pod ta znesek sanacije bank
                  padli vsi pavšalni stroški, ki so prišli na to agencijo.</p>
               <p>Zato menim, da bi to bilo bolj korektno, kljub temu pa seveda podpiram in bomo
                  podprli predlog, da se povečajo sredstva za izgradnjo Koroškega mostu. Hvala.</p>
            </sp>
            <sp xml:id="SDZ1-Redna-21-1994-05-06.sp102">
               <speaker>PODPREDSEDNIK DR. LEV KREFT:</speaker>
               <p>Besedo ima Jožef Školč, verjetno repliko.</p>
            </sp>
            <sp xml:id="SDZ1-Redna-21-1994-05-06.sp103">
               <speaker>JOŽEF ŠKOLČ:</speaker>
               <p>Hvala lepa. Gospod predsedujoči! Verjetno Državnemu zboru ni treba pripovedovati,
                  da ne spadam med tiste, ki bi se okrog vozili s helikopterjem. Doma sem pa z
                  Breginja in do tja so v bistvu med najbolj razdrtimi temi lokalnimi cestami. V tem
                  spisku tega ni notri, ampak temu ne nasprotujem zaradi tega, ker ni teh cest
                  notri, ki jih gospod Podobnik tudi zelo dobro pozna, saj stanuje praktično na pol
                  poti do teh najbolj zahodnih krajev Slovenije.</p>
               <p>Oglasil sem se zaradi gospoda Podobnika, ki je znan borec proti zadolževanju Vlade
                  in znan borec proti javnemu dolgu, zato me toliko bolj preseneča, da on in Ljudska
                  stranka podpirajo amandma, ki javni dolg povečuje za milijardo 300 milijonov.
                  Kajti tukaj piše, nedvoumno: po eni strani gre za projekte, po drugi strani pač
                  piše tako, da dodatna sredstva na tej proračunski postavki v skupni vrednosti
                  milijardo 300 milijonov SIT povečujejo skupne odhodke proračuna in s tem
                  proračunski primanjkljaj za leto 1994, zato se za ustrezen znesek zadolžuje Vlada
                  Republike Slovenije. Dolžan sem to povedati zato, da se ve, kdo je tisti, ki tukaj
                  eksplicitno glasuje za povečanje javnega dolga. To sta gospod Žaro Pregelj in
                  gospod Podobnik.</p>
            </sp>
            <sp xml:id="SDZ1-Redna-21-1994-05-06.sp104">
               <speaker>PODPREDSEDNIK DR. LEV KREFT:</speaker>
               <p>Repliki imata gospod Žarko Pregelj in gospod Marjan Podobnik, ali pa v obratnem
                  vrstnem redu, kakor želite. Gospod Žaro Pregelj, izvolite.</p>
            </sp>
            <sp xml:id="SDZ1-Redna-21-1994-05-06.sp105">
               <speaker>ŽARKO PREGELJ:</speaker>
               <p>Spoštovani! Lepo da je gospod Školč povedal, kdo se za to zavzema. Seveda se
                  zavzemam, ampak zavzema se celoten odbor, kajti to je odbor z dokaj visokim
                  količnikom sprejel in je to v bistvu praktično petina zbora, gospod Školč, ki
                  zahteva tako povečanje državnega proračuna.</p>
               <p>Moram priznati, da se z lahkim srcem zavzemam za povečanje proračuna pri tistih
                  zadevah, in tudi pri javnem zadolževanju, kadar gre za infrastrukturne zadeve, od
                  katerih imajo korist vsi državljani te države.</p>
               <p>Zelo težko bom povečal proračun za tiste postavke, ko se kasneje izkaže, da se
                  tako ali drugače speljejo v posamezne d.o.o., katerih lastniki so lahko tudi
                  nekateri med nami; pa ne mi, ker jaz nimam nobene take firme, z vašega konca pa
                  marsikdo, gospod Školč.</p>
            </sp>
            <sp xml:id="SDZ1-Redna-21-1994-05-06.sp106">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Marjan Podobnik.</p>
            </sp>
            <sp xml:id="SDZ1-Redna-21-1994-05-06.sp107">
               <speaker>MARJAN PODOBNIK:</speaker>
               <p>Torej, kar se tiče javnega dolga, je povedal že kolega Žaro Pregelj. Gre za
                  vprašanje, za kaj so sredstva namenjena. In kljub zahtevam, da se pavšalno ne
                  obremeni proračun s tistim delom obremenitev, ki so vezana na nerazčiščene stvari
                  v zvezi z obremenitvami, ki so prišle tudi v proračun preko sanacije bank, tudi ob
                  letošnjem proračunu ta stvar ni razčiščena. Druga stvar, ki bi jo pa rad izrecno
                  povedal: Vlada je ob pripravi tega proračuna naložila oziroma predlagala ali
                  prosila vse poslance, naj ob predlogih za amandmaje oziroma v amandmajih povedo
                  tudi, kje se bodo sredstva vzela. Praviloma so se poslanci tega držali, vendar, ko
                  smo na Odboru za gospodarstvo, če se ne motim, obravnavali amandmaje, smo
                  ugotovili, da takrat edini amandmaji, ki niso bili pokriti s sredstvi znotraj
                  proračuna, so bili amandmaji slovenske vlade, štirje amandmaji slovenske vlade.
                  Vsi amandmaji poslancev, so imeli zraven tudi predlog, kje se sredstva vzamejo,
                  amandmaji Vlade pa so bili za povečanje proračuna. Zato mislim, da je vsaj
                  korektno, če se zahteva, in prav je, da se predlaga poslancem, naj poiščejo tudi
                  vir, da se tega drži tudi Vlada, ki to predlaga.</p>
               <p>Glede javnega dolga bi pa še enkrat rekel, da se mi zdi res neodgovorno, da ob
                  tem, ko je toliko stvari ostalo tudi po tej izredni seji nerazčiščenih, in ko se
                  skuša rešiti nekaj infrastrukturnih problemov, urediti nekaj cest, si upa gospod
                  Školč, ki je povedal, kje je doma <stage>(ne vem, če se tudi tja vozi)</stage>,
                  nasprotovati temu, da se te ceste popravijo. Naredite referendum v Sloveniji, ali
                  so se ljudje pripravljeni zadolžiti zato, da se uredijo naše, tudi regionalne in
                  magistralne ceste. Ne dvomim, da bo ta referendum uspel.</p>
            </sp>
            <sp xml:id="SDZ1-Redna-21-1994-05-06.sp108">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne. Pred prehodom na glasovanje vas
                  moram, tako kot pri prejšnjem delu, opozoriti, da sta amandmaja pod točkama 4 in 5
                  vložena tako, da je sicer naveden vir, vendar je ta vir, kot je bilo že tudi v
                  razpravi povedano, povečanje primanjkljaja. Predlagam, da na osnovi istih načel,
                  kot pri prejšnjem, tokrat postopamo drugače. To se pravi, da predlagam naslednje:
                  če amandmaja pod 1 in 2, vladna amandmaja, ki delno povzemata ta amandma in še
                  naslednji, nista sprejeta, bom to razumel hkrati kot željo večine Državnega zbora,
                  da o amandmajih 4 in 5 glasujemo. V primeru, da bosta amandmaja pod 1 in 2
                  sprejeta, bom dal na glasovanje vprašanje, ali glasujemo tudi o amandmajih pod 4
                  in 5. Kdo želi ugovarjati? Prosim, gospod Miroslav Geržina ima besedo.</p>
            </sp>
            <sp xml:id="SDZ1-Redna-21-1994-05-06.sp109">
               <speaker>MIROSLAV GERŽINA:</speaker>
               <p>Hvala lepa gospod predsedujoči. Amandma 1 nima nobene zveze z amandmajem številka
                  4. In kaj pomeni amandma 1? Samo pretočitev denarja iz ene ceste na drugo; ker se
                  je zgodilo nekaj takega, da se ni moralo refinancirati nujno perečega problema,
                  kjer se zvračajo kamioni. In zaradi proceduralnih oziroma pravnih zadev se to ni
                  dalo, je ta amandma notri. Amandma številka 2? Mislim, da smo slišali večino tukaj
                  v Državnem zboru in je vključen v 4. amandma. In če bo slučajno izglasovan, ga
                  bomo pač v 4 "vrgli" ven, pa bo rešena zadeva. Vaš način mi ne ugaja, to je
                  najmanj, kar lahko rečem. Hvala lepa.</p>
            </sp>
            <sp xml:id="SDZ1-Redna-21-1994-05-06.sp110">
               <speaker>PODPREDSEDNIK DR LEV KREFT:</speaker>
               <p>Hvala lepa. Glede na to, da obstajajo ugovori, dajem na glasovanje vprašanje, kot
                  pri prejšnjem delu, ali o amandmajih 4 in 5 glasujemo. Svoj glas bo obrazložil
                  gospod Žaro Pregelj.</p>
            </sp>
            <sp xml:id="SDZ1-Redna-21-1994-05-06.sp111">
               <speaker>ŽARKO PREGELJ:</speaker>
               <p>Ker moram obrazložiti glas - glasoval bom za to, da se glasuje o teh amandmajih.
                  Bi pa zraven še pripomnil, da ima ta amandma napovedan vir - in zadolžitev
                  proračuna je vir. Tukaj se ne smemo šaliti. To ni brez vira, to ni kar tako en
                  sklep, naj Vlada razmisli, ampak jasno piše, da gre za zadolžitev.</p>
            </sp>
            <sp xml:id="SDZ1-Redna-21-1994-05-06.sp112">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo obrazložiti svoj glas? Prosim, gospod Janez Kopač bo
                  obrazložil svoj glas.</p>
            </sp>
            <sp xml:id="SDZ1-Redna-21-1994-05-06.sp113">
               <speaker>JANEZ KOPAČ:</speaker>
               <p>Hvala lepa. Glasoval bom proti, ker si ne znam predstavljati, kaj bi se zgodilo,
                  če bi bil ta amandma sprejet. O tem smo pa že včeraj v zakonu o izvrševanju
                  proračuna določili to mejo. Potemtakem bi morali zakon o izvrševanju proračuna po
                  hitrem postopku spreminjati, kar ni možno na tej seji, ampak šele naslednji, veste
                  pa, da sta zakona o izvrševanju proračuna in akt o proračunu pravzaprav dvojčka in
                  da v obeh piše, da čim eden ne velja, tudi drugi ne velja, kar pomeni, da ne bi
                  prišli do proračuna. Hvala lepa.</p>
            </sp>
            <sp xml:id="SDZ1-Redna-21-1994-05-06.sp114">
               <speaker>PODPREDSEDNIK DR. LEV KREFT:</speaker>
               <p>Svoj glas bo obrazložil gospod Zmago Jelinčič, potem pa še gospod Miroslav
                  Geržina.</p>
            </sp>
            <sp xml:id="SDZ1-Redna-21-1994-05-06.sp115">
               <speaker>ZMAGO JELINČIČ:</speaker>
               <p>Moram povedati, da smo bili priča dvema</p>
               <p>"bravoroznima" poskusoma najprej gospoda predsedujočega, potem pa gospoda Kopača,
                  ampak jaz bom vseeno glasoval za to, da se glasuje o tem in za te amandmaje.</p>
            </sp>
            <sp xml:id="SDZ1-Redna-21-1994-05-06.sp116">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ne bom vas "bravurozno" opomnil, vendar ste polemizirali. Svoj glas bo
                  obrazložil gospod Miroslav Geržina, za njim pa še gospod Jožef. Miroslav Geržina
                  se odpoveduje. Gospod Jožef Kopše bo obrazložil svoj glas, potem pa še gospod Ivan
                  Sisinger.</p>
            </sp>
            <sp xml:id="SDZ1-Redna-21-1994-05-06.sp117">
               <speaker>JOŽEF KOPŠE:</speaker>
               <p>Glasoval bom za, gospod Kopač, zato sem bil pa včeraj proti. Še zdaj mi je žal, da
                  nisem obrazložil ravno tega argumenta, ki si ga sedaj povedal.</p>
            </sp>
            <sp xml:id="SDZ1-Redna-21-1994-05-06.sp118">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Ivan Sisinger.</p>
            </sp>
            <sp xml:id="SDZ1-Redna-21-1994-05-06.sp119">
               <speaker>IVAN SISINGER:</speaker>
               <p>Glasoval bom za amandma 4, da ostalih ne omenjam. Sicer moram reči - če to ni
                  možno več izvesti, je za mene vse nadaljnje glasovanje nesmiselno in je potem vse
                  skupaj... Hvala lepa.</p>
            </sp>
            <sp xml:id="SDZ1-Redna-21-1994-05-06.sp120">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo obrazložiti svoj glas? Gospod Zoran Thaler.</p>
            </sp>
            <sp xml:id="SDZ1-Redna-21-1994-05-06.sp121">
               <speaker>ZORAN THALER:</speaker>
               <p>Hvala. Glasoval bom proti. Stvar se mi sicer ne zdi zelo dramatična, moti me pa
                  to, da je preveč poslancev, ki so vedno za. So za avtoceste, so za magistralne,
                  regionalne, lokalne ceste in so za znižanje javne porabe, znižanje proračuna,
                  vendar nikoli se ne zavedo, da to ne gre skupaj. Če smo določili v zakonu obseg
                  proračuna, se ga dajmo držati. Če je bila večina za to, da je treba graditi
                  avtoceste, dajmo jih graditi in se zavedajmo, da vsega skupaj slovenski
                  davkoplačevalec ne more plačati. Gre za to, koliko bo slovenski davkoplačevalec
                  plačal in zato sem proti, da se o tem glasuje oziroma proti tem amandmajem.
                  Hvala.</p>
            </sp>
            <sp xml:id="SDZ1-Redna-21-1994-05-06.sp122">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo obrazložiti svoj glas? <stage>(Nihče.)</stage> Dajem
                  torej na glasovanje vprašanje, ali o amandmajih 4 in 5 glasujemo. Ugotovimo
                  sklep</p>
               <p>čnost! <stage>(67 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da bomo o teh amandmajih glasovali in prehajamo k glasovanju.</p>
               <p>Najprej dajem na glasovanje amandma Vlade Republike Slovenije pod točko 1.
                  Ugotovimo sklepčnost! <stage>(68 prisotnih.)</stage></p>
               <p>Kdo je za? <stage>(63 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je amandma sprejet.</p>
               <p>Zdaj bomo glasovali o amandmaju pod 2. točko, ki ga je prav tako predlagala Vlada
                  Republike Slovenije. Ugotovimo sklepčnost! <stage>(70 prisotnih.)</stage></p>
               <p>Kdo je za? <stage>(56 poslancev.)</stage> Je kdo proti? <stage>(4
                     poslancev.)</stage></p>
               <p>Ugotavljam, da je amandma sprejet.</p>
               <p>Amandma pod 3. točko, je amandma, o katerem ne bomo glasovali, ker ni vložen
                  vir.</p>
               <p>In zdaj dajem na glasovanje amandma pod 4. točko, ki ga je predlagal Odbor za
                  infrastrukturo in okolje.</p>
               <p>Prosim, da ugotovimo sklepčnost. Ugotovimo sklepčnost! <stage>(69
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma... Samo če ga Odbor za infrastrukturo in okolje
                  umakne. Ali je potrebno glasovati o amandmaju pod 5. točko? <stage>(Ne.)</stage>
                  Hvala lepa.</p>
               <p>Amandma pod 6. točko je gospa Jana Primožič umaknila.</p>
               <p>Amandma pod 7. točko, gospod Stane Frim, je bil vključen v amandma odbora, ki smo
                  ga sprejeli. Ali je potrebno, da glasujemo o vašem amandmaju? Gospod Frim ni
                  umaknil amandmaja, zato dajem amandma pod 7. točko na glasovanje. Ugotovimo
                  sklepčnost! <stage>(56 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(48
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Pri naslednjih amandmajih bi vseeno opozoril predlagatelje, da ne morem amandmajev
                  preprosto izločiti, če so delno ali drugače vključeni. Če bo prišlo do teh
                  rezultatov, bo vprašljivo, ali so bile te postavke pod 4. amandmajem, ki smo ga
                  sprejeli, sprejete. Apeliram na predlagatelje, da umikajo svoje amandmaje.</p>
               <p>Amandma pod 8. točko 8, gospoda Franca Potočnika, je prav tako vezan. Je umaknjen.
                  Hvala lepa.</p>
               <p>Amandma pod 9. točko, gospoda Jožefa Kopšeta in skupine poslancev. Amandma je
                  umaknjen. Hvala lepa.</p>
               <p>Amandma pod 10. točko, gospoda Franca Potočnika, je umaknjen. Hvala lepa.</p>
               <p>Amandma pod 11. točko, gospoda Mirana Potrča in Mirana Jeriča. Umik amandmaja.
                  Hvala lepa.</p>
               <p>Amandma pod 12. točko, kot sem rekel, ni imel navedenega vira.</p>
               <p>Pod 13. točko je amandma Odbora za infrastrukturo in okolje. Amandma dajem na
                  glasovanje <stage>(amandma je na 38. strani.)</stage></p>
            </sp>
            <sp xml:id="SDZ1-Redna-21-1994-05-06.sp123">
               <speaker>ŽARKO PREGELJ:</speaker>
               <p>Spoštovani! Ta amandma je odbor povzel po predlagatelju, gospodu Malovrhu, pod
                  številko 12, s tem, da je dobil vir. Vir, ki je tukaj predlagan, je baje v občini
                  dogovorjen in ker se Dom starejših občanov zaradi nepripravljenosti projekta ne
                  more začeti graditi v takem obsegu, se je občina nekako odločila, da bi raje imela
                  to obvoznico. Verjetno je smiselno, da se amandma podpre, čeprav ga Odbor za
                  finance in Vlada ne podpirata. V bistvu je zgolj preneseno z ene postavke na drugo
                  v isti občini. Hvala. Glasoval bom za.</p>
            </sp>
            <sp xml:id="SDZ1-Redna-21-1994-05-06.sp124">
               <speaker>PODPREDSEDNIK DR. LEV KREFT:</speaker>
               <p>Želi še kdo obrazložiti svoj glas? Dajem amandma na glasovanje. Ugotovimo
                  sklepčnost! <stage>(63 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod 14. točko imamo amandma skupine poslancev s prvo podpisanim gospodom Jožefom
                  Kopšetom. Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod 15. točko je amandma gospoda Cirila Pucka. Gospod Pucko, izvolite.
                  Obrazložitev glasu.</p>
            </sp>
            <sp xml:id="SDZ1-Redna-21-1994-05-06.sp125">
               <speaker>CIRIL PUCKO:</speaker>
               <p>Hvala lepa gospod predsedujoči. Spoštovane dame in gospodje! Upam, da ima vsaj
                  podpis meddržavnih sporazumov nek pomen in je več vreden kot podpisi raznoraznih
                  dokumentov interno slovenskega značaja tudi za ta cenjeni zbor in sem prepričan,
                  da boste glasovali za.</p>
            </sp>
            <sp xml:id="SDZ1-Redna-21-1994-05-06.sp126">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem na glasovanje amandma
                  gospoda Cirila Pucka pod 15. točko. Ugotovimo sklepčnost! <stage>(65
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je bil amandma sprejet.</p>
               <p>Glede na predlog gospoda Staneta Frima dajem sedaj najprej na glasovanje njegov
                  amandma pod 17. točko. Ugotovimo sklepčnost! <stage>(62 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(39
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Sedaj dajem na glasovanje prejšnji amandma, to je amandma pod 16. točko. Ugotovimo
                  sklepčnost! <stage>(62 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(37
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Pod 18. točko imamo amandma, ki ga je vložil prav tako gospod Stane Frim.
                  Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(43
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Zdaj dajem na glasovanje - glede na to, da je amandma pod 19. točko, ki ni navedel
                  vira - amandma gospoda Igorja Bavčarja pod 20. točko, umaknjen. Hvala lepa.</p>
               <p>Pod 21. točko je amandma gospoda Maksa Lavrinca. Tudi ta amandma je umaknjen.</p>
               <p>O amandmaju pod 1. točko na 41. strani <stage>(Slovenske železnice)</stage> pa ne
                  moremo glasovati, ker ni navedel vira.</p>
               <p>S tem smo glasovanje pri tem delu zaključili in prehajamo k Ministrstvu za okolje
                  in prostor. Tu imamo naslednje amandmaje:</p>
               <p>- pod 1. točko amandma gospoda Janez Podobnika, ki ga matični odbor ne podpira,
                  Odbor za infrastrukturo in okolje podpira namen amandmaja, vendar je vključen
                  amandma odbora pri Ministrstvu za okolje in prostor. Vlada amandmaja ne podpira,
                  delno pa ga povzema v svojem amandmaju;</p>
               <p>- pod 1. točko, pri republiški direkciji, imamo amandma Vlade Republike Slovenije,
                  ki ga odbor podpira. Dal bom zraven še svojo opombo. O tem amandmaju bomo
                  glasovali najprej, ker ga je vložila Vlada. V skladu s poslovnikom moramo najprej
                  po vsakem delu glasovati o vladnih amandmajih;</p>
               <p>- nato je pod 2. točko amandma Odbora za infrastrukturo in okolje, ki ga odbor in
                  Vlada ne podpirata;</p>
               <p>- pod 3. točko na 43. strani imamo amandma Odbora za infrastrukturo in okolje, ki
                  ga odbor ne podpira, Vlada pa delno  povzema v svojem amandmaju;</p>
               <p>- pod 4. točko imamo amandma skupine poslancev, prvo podpisani gospod Maks Sušek,
                  ki ga odbor ne podpira, Odbor za gospodarstvo ne podpira, Odbor za infrastrukturo
                  in okolje pa podpira namen amandmaja, vključuje pa ga v svoj amandma in Vlada
                  amandmaja ne podpira;</p>
               <p>- pod 5. točko imamo amandma gospoda Zorana Thalerja, ki ga odbor ne podpira,
                  Odbor za zdravstvo, družino in socialno politiko ne podpira, Odbor za
                  infrastrukturo in okolje podpira namen amandmaja in ga vključuje v amandma odbora
                  in Vlada amandmaja ne podpira;</p>
               <p>- pod 6. točko pa imamo amandma gospoda Mirana Potrča in Mirana Jeriča, ki ga
                  odbor ne podpira, Odbor za infrastrukturo in okolje povzema v svojem amandmaju,
                  ker sprejema namen, Vlada amandmaja ne podpira.</p>
               <p>Dajem ta del proračuna in te amandmaje v razpravo. Kdo želi besedo?</p>
               <p>Besedo ima gospod Vladimir Topler.</p>
            </sp>
            <sp xml:id="SDZ1-Redna-21-1994-05-06.sp127">
               <speaker>VLADIMIR TOPLER:</speaker>
               <p>Hvala lepa za besedo. Lepo pozdravljeni! Obrazložil bi samo amandma na 42. strani
                  pod točko 1, kjer je tudi postavka hidroelektrarna Golica, kjer se naj znesek
                  poveča za 41 milijonov tolarjev. Obrazložitev je v tem, da je bila z Ministrstvom
                  za urejanje okolja podpisana pogodba, pa čeprav se ta vrednost nanaša v bistvu
                  bolj na Ministrstvo za ceste. Gre pa za dejavnost odškodnin hidroelektrarne Golica
                  - Koralpe, kjer je vrednost za cesto 82 milijonov tolarjev. Cesta je v gradnji in
                  petdeset procentov bi moralo po pogodbi zagotoviti Ministrstvo za urejanje
                  prostora. To se ni zgodilo, je nekako izpadlo, zato je ta amandma tudi Vlada
                  podprla in predlaga ta amandma in prosim, da ga prav zaradi tega tudi
                  podprete.</p>
            </sp>
            <sp xml:id="SDZ1-Redna-21-1994-05-06.sp128">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja prosim, gospod Janez Podobnik, izvolite.</p>
            </sp>
            <sp xml:id="SDZ1-Redna-21-1994-05-06.sp129">
               <speaker>JANEZ PODOBNIK:</speaker>
               <p>Hvala za besedo. V Državnem zboru sem že večkrat omenjal problematiko sanacije
                  zemeljskih plazov v Sloveniji. Kar nekaj področij je v Sloveniji, kjer jih ta
                  problematika prizadeva. Tudi zadnje ujme, predvsem poplave v zadnjih štirih letih,
                  predvsem pa leta 1990, so naredile nekaj ran, ki še sedaj niso zaceljene. Zato sem
                  predlagal pač to novo postavko.</p>
               <p>Bil sem tudi v stiku s strokovnjaki. Njihova ocena je, da bi v Sloveniji
                  potrebovali vsaj milijardo tolarjev, da bi te največje slovenske zemeljske plazove
                  čimprej sanirali, seveda skupaj v sodelovanju tudi z nekaterimi drugimi resorji:
                  cestnim, kmetijskim in predvsem pa za okolje in prostor.</p>
               <p>Kot je znano, ta postavka ni bila nekako vključena v proračun, sem potem predlagal
                  amandma, torej, da se vsaj tristo milijonov nameni za to področje in to bi bila
                  neka zelo dobra spodbuda, kajti potem se na ta denar lahko navežejo tudi občine in
                  druge strukture in pomagajo pri sanaciji teh plazov.</p>
               <p>Odbor je pokazal neko pripravljenost, seveda višina enainsedemdeset milijonov,
                  tisti, ki poznate, veste, da  bi morda zadostovalo za en sam plaz.</p>
               <p>Torej, pričakujem podporo za ta amandma.</p>
            </sp>
            <sp xml:id="SDZ1-Redna-21-1994-05-06.sp130">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajam h glasovanju.</p>
               <p>Glasovali bomo, kot sem omenil, najprej, opozarjam, najprej o amandmaju na strani
                  dvainštirideset, pod točko ena, pod postavko: Republiška direkcija za varstvo
                  okolja in urejanje voda. Ta amandma je namreč predlagala Vlada Republike
                  Slovenije. V skladu s poslovnikom moramo o vladnih amandmajih glasovati
                  najprej.</p>
               <p>Dajem torej na glasovanje amandma Vlade Republike Slovenije. Ugotovimo sklepčnost!
                     <stage>(45 prisotnih.)</stage></p>
               <p>Premalo bo.</p>
               <p>Prosim, da ponovno ugotovimo sklepčnost za glasovanje o amandmaju Vlade. Prosil bi
                  vse, da do dveh zdržite, ker bomo takrat zagotovo naredili odmor. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je ta amandma sprejet.</p>
               <p>In zdaj dajem na glasovanje amandma, ki ga je vložil gospod Janez Podobnik, pod
                  točko ena <stage>(s strani enainštirideset na dvainštirideset gre ta
                     amandma)</stage>; torej dajem na glasovanje amandma gospoda Janeza Podobnika.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Na glasovanje dajem amandma pod 2. točko na strani dvainštirideset, ki ga je
                  vložil Odbor za infrastrukturo in okolje. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem amandma na 43. strani pod 3. točko, ki ga je vložil Odbor za
                  infrastrukturo in okolje.</p>
               <p>Svoj glas bo obrazložil gospod Žarko Pregelj, prosim.</p>
            </sp>
            <sp xml:id="SDZ1-Redna-21-1994-05-06.sp131">
               <speaker>ŽARKO PREGELJ:</speaker>
               <p>Spoštovani! Ta amandma je odbor vložil in zanj našel ustrezen vir, tako da ne gre
                  za nobeno zadolževanje, so pa notri izredno pomembne postavke, kot je Zapiranje
                  rudnika urana Žirovski vrh, za katerega vemo, da je to zakonska obveza, ki se pa v
                  bistvu zelo počasi izvaja, ker nobeno leto v proračunu ni za to rezerviranih
                  dovolj sredstev. Tako menimo, da je potrebno tak amandma sprejeti in Vlada čisto
                  zares povzema zgolj eno samo postavko - gre tukaj za Lakoš - Kapca - ta del je res
                  bil že sprejet v vladnem amandmaju toda pri usklajevanju se da to urediti. Tako da
                  ravno zaradi te prve postavke, rudnika urana Žirovski vrh, je ta amandma nujno
                  potrebno sprejeti, sicer bodo nastopile težje motnje, kar lahko tudi pripelje do
                  hujše ekološke katastrofe. Vemo, da odlagališče jalovine drsi in utegne priti do
                  zdrsa v dolino in mislim, da si tega ne smemo privoščiti.</p>
               <p>Tako da bom glasoval za to, ker menim, da je ta amandma izredno upravičen. Hvala
                  lepa.</p>
            </sp>
            <sp xml:id="SDZ1-Redna-21-1994-05-06.sp132">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne in prosim, da
                  ugotovimo sklepčnost. Glasujemo o amandmaju Odbora za infrastrukturo in okolje na
                  43. strani, pod 3. točko. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem amandma pod 4. točko, ki ga je predlagala skupina poslancev s
                  prvo podpisanim gospodom Maksom Suškom. Ugotovimo sklepčnost. <stage>(50
                     prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(32
                     poslancev.)</stage></p>
               <p>Amandma ni bil sprejet.</p>
               <p>Na glasovanje dajem amandma pod 5. točko, ki ga je predlagal gospod Zoran Thaler.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem amandma pod 6. točko, ki sta ga vložila gospoda Miran Potrč in
                  Miran Jerič. Proceduralno? Obrazložitev glasu. Gospod Potrč, izvolite.</p>
            </sp>
            <sp xml:id="SDZ1-Redna-21-1994-05-06.sp133">
               <speaker>MIRAN POTRČ:</speaker>
               <p>S kolegom Jeričem sva se dogovorila, da ta amandma umakneva, in to iz razloga, ker
                  je Vlada predlagala svoj amandma, v katerem je tudi minister za finance -
                  transferi občinam - dodal znesek 500.000 za odpravljanje elementarnih dogodkov in
                  je amandma, ki sva ga midva predlagala zaradi odprave posledic poplav, v tem
                  amandmaju vključen. Hvala lepa.</p>
            </sp>
            <sp xml:id="SDZ1-Redna-21-1994-05-06.sp134">
               <speaker> PODPREDSEDNIK DR. LEV KREFT:</speaker>
               <p>Hvala lepa. S tem smo glasovanje v tem delu proračuna končali. Prehajamo k
                  Ministrstvu za delo, družino in socialne zadeve, kjer so vloženi naslednji
                  amandmaji:</p>
               <p>- pod 1. točko amandma Vlade Republike Slovenije, ki ga odbor podpira;</p>
               <p>- pod 2. točko amandma Vlade Republike Slovenije, ki ga odbor podpira;</p>
               <p>- pod 3. točko amandma Vlade Republike Slovenije, ki ga odbor podpira;</p>
               <p>- pod 4. točko amandma Vlade Republike Slovenije, ki ga odbor podpira, Odbor za
                  zdravstvo, delo, družino in socialno politiko prav tako;</p>
               <p>- pod 5. točko amandma Vlade Republike Slovenije, ki ga matični odbor podpira,
                  Odbor za zdravstvo, delo, družino in socialno politiko prav tako;</p>
               <p>- pod 6. točko amandma Vlade Republike Slovenije, ki ga odbor podpira, Komisija za
                  vprašanje invalidov podpira in Odbor za zdravstvo, delo, družino in socialno
                  politiko podpira;</p>
               <p>- pod 7. točko imamo amandma na amandma gospoda Zorana Madona pod 8. točko - ta
                  amandma je vložil Odbor za kmetijstvo in gozdarstvo, matični odbor ga ne podpira,
                  Vlada se ni opredelila;</p>
               <p>- pod 8. točko pa je ta amandma gospoda Zorana Madona, ki ga odbor ne podpira,
                  predlaga pa predlog sklepa, Odbor za zdravstvo, delo, družino in socialno politiko
                  ne podpira, <stage>(predlaga predlog sklepa)</stage> in Vlada ne podpira;</p>
               <p>- pod 9. točko je amandma gospoda Braneta Eržena, ki ga odbor in Vlada ne
                  podpirata;</p>
               <p>- pod 10. točko je amandma gospoda Cirila Pucka, ki ga odbor podpira, Odbor za
                  zdravstvo, delo, družino in socialno politiko podpira in Vlada ne podpira;</p>
               <p>- pod 11. točko je amandma predlagateljice gospe Vide Čadonič-Špelič, ki ga odbor
                  ne podpira, ker podpira amandma Vlade, Odbor za zdravstvo, delo, družino in
                  socialno politiko ne podpira in Vlada ne podpira;</p>
               <p>- pod 12. točko je amandma gospoda Mirana Potrča in Mirana Jeriča - matični odbor
                  ga ne podpira, Odbor za mednarodne odnose ga ne podpira, Odbor za zdravstvo, delo,
                  družino in socialno politiko ga podpira in Vlada ga ne podpira;</p>
               <p>- in pod 13. točko je amandma Komisije za vprašanja invalidov in Odbora za
                  zdravstvo, delo, družino in socialno politiko, ki ga matični odbor ne podpira,
                  Vlada pa povzema v svojem amandmaju.</p>
               <p>Kdo želi besedo o tem delu proračuna? Besedo ima gospod Zoran Madon. Prosim.</p>
            </sp>
            <sp xml:id="SDZ1-Redna-21-1994-05-06.sp135">
               <speaker>ZORAN MADON:</speaker>
               <p>Spoštovani! Poizkušal bom na hitro razložiti, za kaj gre. Nekoliko zapeto je s
                  temi amandmaji, to je pod 7. in 8. točko. Pod 7. točko je verjetno edini amandma
                  na amandma, ki se je zgodil v tem proračunu, pod 8. točko pa je amandma, ki sem ga
                  vložil sam, in sicer da se zniža postavka javnih del za 25 milijonov, in to za
                  potrebe odkupa mleka v gorskih odročnih predelih. Želel sem teh 25 milijonov
                  tolarjev prenesti v Ministrstvo za kmetijstvo, ker bi potem nekako pomagali tem
                  odročnim gorskim predelom, da bi lahko odkupovali mleko. Odbor za kmetijstvo je na
                  ta moj amandma pripravil svoj amandma, ki je pod 7. točko. Ta amandma pa govori o
                  tem, da se ta sredstva najdejo znotraj Ministrstva za kmetijstvo. To se pravi, da
                  se iz ene postavke znotraj Ministrstva za kmetijstvo prenese na drugo novo
                  postavko. Tako se je pa zgodilo to, da se je tukaj pojavil ta amandma na amandma,
                  ki praktično ni amandma na amandma, ampak bi moral biti samostojen amandma, o
                  katerem bi morali glasovati znotraj Ministrstva za kmetijstvo.</p>
               <p>Jaz predlagam, glede na perečo problematiko, da sedmi amandma, to je amandma na
                  amandma, podpremo. Gre zgolj za to, da iz postavke v postavko prenesemo nekaj
                  sredstev znotraj Ministrstva za kmetijstvo. Sam bi potem osmi amandma umaknil. In
                  prosil bi, da kasneje sprejmemo tudi sklep, ki ga predlaga Odbor za delo in
                  družino, ki pa je na koncu na 55. strani.</p>
               <p>Če mi lahko dovolite še toliko, da povem, za kakšno problematiko gre. Ta amandma
                  sem vložil zaradi problemov, ki nastajajo v nekaterih najbolj odročnih predelih
                  Slovenije, to je Tolminska, tudi na Goriškem, Trnovsko-banška planota in podobni
                  kraji. Tukaj nastajajo tako veliki stroški pri odkupu mleka, da zadruge,
                  odkupovalci teh stroškov ne zmorejo več. Enostavno prekinjajo z odkupom mleka. S
                  tem pa, ko se to zgodi, enostavno ti ljudje, ki živijo od te proizvodnje mleka, ne
                  bodo imeli od česa več živeti in bo toliko večji socialni pritisk. Zato sem želel
                  ta problem razrešiti na ta način, da bi s temi skromnimi sredstvi tem ljudem
                  pomagali, da bi se to mleko odkupilo. Skratka predlagam, da se podpre sedmi
                  amandma in da se kasneje podpre sklep. Hvala.</p>
            </sp>
            <sp xml:id="SDZ1-Redna-21-1994-05-06.sp136">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Jurij Malovrh.</p>
            </sp>
            <sp xml:id="SDZ1-Redna-21-1994-05-06.sp137">
               <speaker>JURIJ MALOVRH:</speaker>
               <p>Gospod predsedujoči, poslanke in poslanci, hvala lepa za besedo. Jaz bi se obrnil
                  na amandma številka 6, amandma Vlade, in sicer pod postavko 4439, kjer se črta Dom
                  ostarelih v Šentjurju in bi predlagal, da se o tej postavki glasuje posebej. Svojo
                  zahtevo bi utemeljil z naslednjim: Ministrstvo za delo, družino in socialne zadeve
                  je pri preoblikovanju predloga proračunske postavke za investicijo v javne
                  socialno-zdravstvene zavode za leto 1994 izhajalo iz strokovnih kriterijev, na
                  osnovi katerih je bila oblikovana prioriteta sprejetega programa naložb za obdobje
                  1986-1990. Tako je vključil v predlog proračuna zadnjih investicij iz programa, to
                  je Dom starejših občanov v Šentjurju <stage>(to je pod postavko številka
                     4439)</stage> v višini 100 milijonov. Gre za investicijo, ki je bila predvidena
                  za izgradnjo v letu 1990 in potem vsako leto ponovno obljubljena, da se bo ta
                  gradnja pričela. Dom starejših občanov je bil dogovorjen v okviru občine in regije
                  ter programsko verificiran. Strokovni kriteriji in potrebe po zavodskem varstvu so
                  ostale enake oziroma so še bolj aktualne. Zemljišče je odkupljeno. Idejni projekt
                  je bil obravnavan na Komisiji za pregled investicijskih projektov pri ministrstvu.
                  Mislim, da so podani vsi strokovni predlogi, verificirane so potrebe in predložen
                  je bil povzetek investicijskega programa, s katerim se utemeljuje izgradnja Doma
                  starejših občanov v Šentjurju.</p>
               <p>Če pogledam še nekaj podatkov, ali da prezentiram: vseh prebivalcev občine Šentjur
                  je 19.573; starejših občanov od 65 let je 2.184, v domski oskrbi je 161 občanov.
                  137 jih je v socialnih zavodih, v posebnih zavodih jih je 24. Še en podatek. Vseh
                  teh 161 občanov je v osemnajstih domovih širom po Sloveniji. Za gradnjo doma je
                  občina Šentjur že odkupila zemljišče v izmeri 18.466 m2, ali to je približno 2
                  ha.</p>
               <p>Gospe in gospodje, povedal bi še naslednje. Z mojim predlogom se nikomur ne
                  jemlje, ampak se samo daje Šentjurju to, kar mu je bilo obljubljeno že leta in
                  leta.</p>
               <p>Predlagam, da o mojem predlogu posebej glasujemo, zlasti zaradi tega, kar lahko še
                  utemeljim z naslednjim. Od teh 300 občanov, kolikor jih približno čaka, je 64
                  občanov oskrbovanih v okviru javnih del dvakrat tedensko. Čaka jih še približno
                  70. Ostali se nočejo odločiti za to, ker nočejo zapustiti domačega področja. In s
                  čim še utemeljujem svojo trditev oziroma zahtevo? Sredstva občanov središča občine
                  ostanejo v domačem kraju. Drugo. Pride do odpiranja novih delovnih mest, kajti
                  občina Šentjur ima sedaj približno 2.300 nezaposlenih, 800 pa jih je na čakanju.
                  Najvažnejše kar je, je dobro počutje ostarelih občanov v Šentjurju.</p>
            </sp>
            <sp xml:id="SDZ1-Redna-21-1994-05-06.sp138">
               <speaker>PODPREDSEDNIK DR. LEV KREFT:</speaker>
               <p>Hvala lepa. Žal lahko vaš predlog upoštevam samo v primeru, da ga predlaga sam
                  predlagatelj amandmaja, to je Vlada Republike Slovenije. Želi še kdo besedo?</p>
               <p>Prosim, gospa Danica Simšič.</p>
            </sp>
            <sp xml:id="SDZ1-Redna-21-1994-05-06.sp139">
               <speaker>DANICA SIMŠIČ:</speaker>
               <p>Hvala za besedo, gospod podpredsednik. Spoštovane poslanke in poslanci, spoštovani
                  predstavniki Vlade! Glede na to, da sta se kar ena komisija in en odbor nekaj
                  mesecev prizadevala za to, da bi v proračunu svoje mesto našle tudi stanovanjske
                  skupnosti za invalide, glede na to, da je bil to predlog tako komisije kot tudi
                  Odbora za delo, družino in socialno politiko, ki je zapisan pod 13. točko in ga
                  Vlada oziroma odbor ne podpirata <stage>(ne podpirata ga pa zato, ker gre za
                     predlog Vlade pod 2. točko vas prosim, po vseh teh prizadevanjih in
                     razumevanju, tudi Vlade, da za to oblikuje svoj amandma (za kar se
                     predstavnikom Vlade zahvaljujem)</stage>, predlagam, da amandma pod 2. točko
                  dejansko podpremo, čimbolj soglasno. In če bo to podprto, bomo po dogovoru tudi s
                  predsednikom Odbora za delo, družino in socialno politiko amandma pod 13. točko
                  umaknili. V nasprotnem primeru pa se bomo trudili, da vas prepričamo tudi za
                  amandma pod 13. točko.</p>
               <p>Gre pa dejansko za eno najbolj sodobnih in sprejemljivih oblik bivanja za
                  invalide, ki niso osnovnošolci niti srednješolci, kajti za te ljudi v naši družbi
                  ni poskrbljeno in je to edina oblika, ki je zanje možna. Zato vas dejansko prosim
                  za to podporo. Hvala.</p>
            </sp>
            <sp xml:id="SDZ1-Redna-21-1994-05-06.sp140">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, izvolite, gospa Anka Osterman, državna
                  sekretarka v Ministrstvu za delo, družino in socialne zadeve.</p>
            </sp>
            <sp xml:id="SDZ1-Redna-21-1994-05-06.sp141">
               <speaker>ANKA OSTERMAN:</speaker>
               <p>Hvala lepa za besedo. Spoštovane poslanke in poslanci! Dovolite mi, da obrazložim
                  amandma Vlade pod številko 6, glede na to, da je bil predstavljen problem
                  izgradnje doma starejših v Šentjurju. Ta konstrukcija 6. amandmaja na tak način,
                  kot jo predlaga Vlada, nam omogoči, da dokončamo te navedene domove in še nekaj
                  tistih, ki niso navedeni v amandmaju, ampak v samem proračunu, s tem, da se seveda
                  zavedamo in da moram pritrditi poslancu, da je izgradnja doma upokojencev v
                  Šentjurju stara že kar nekaj let. Izgradnja je podprta s podatki, torej s
                  potrebami in seveda tudi strokovno utemeljena, tako da bo dom vsekakor prišel v
                  izgradnjo kot zadnji v mreži domov za starejše v Sloveniji.</p>
               <p>Res je, da doslej ni prišel v izgradnjo in je bilo prvotno namenjenih 100
                  milijonov, vendar smo ugotovili, da 100 milijonov ne zadošča, da bi to novo
                  gradnjo pripeljali do strehe, tako da bi investicijo v bistvu zaščitili do te
                  mere, da ne bi propadala, ob tem pa ne bi morali dokončati domov, ki so ravno tako
                  že v gradnji dve oziroma tri leta in celo štiri. Tako da smo že pravzaprav iz
                  ministrstva tudi Izvršni svet v Šentjurju obvestili, da po vsej verjetnosti letos
                  ne bo dom prišel v gradnjo, da pa je vsekakor dom v programu leta 1995. In to
                  zagotavljam tudi tukaj pred tem visokim zborom, da ministrstvo to nalogo, ki jo je
                  dobilo še iz prejšnjih let, daje v plan za leto 1995. Predlagam, da podprete to
                  konstrukcijo amandmaja pod 6. točko tako, kot smo ga pripravili, ker na tak način
                  bi lahko dejansko izpeljali vse te investicije, ki smo jih začeli v tem
                  obsegu.</p>
               <p>Dovolite mi še, da se dotaknem sedmega amandmaja in v povezavi z osmim, kot je že
                  gospod poslanec sam pojasnil. Pri amandmaju 8 gre resnično za sredstva za javna
                  dela. Vi vsi veste, da so ta sredstva namenjena za programe zaposlovanja
                  brezposelnih oseb in da znesek, ki bi bil tukaj potem odvzet za druge namene,
                  pravzaprav manjka, bo okrnil te programe, ki so predvideni. Vi verjetno veste, ker
                  ste brali te informacije, da teče preko 500 programov javnih del v Sloveniji in da
                  je nekaj tisoč brezposelnih ljudi vključenih v te programe, zato bi bila seveda
                  velika škoda, če bi bila ta sredstva tukaj odtujena.</p>
               <p>Seveda se pa povsem strinjam, da je to problem in sva se z gospodom poslancem o
                  tem tudi pogovarjala in mislim, da amandma, ki je pod 7. točko, vsaj deloma ta
                  trenutek najbrž rešuje ta problem. Če pa bi bilo možno tam v teh krajih
                  izpostaviti kakršenkoli program javnih del, ki bi lahko vključeval tudi del te
                  dejavnosti, pa seveda govori o tem tudi sklep in v tem smislu smo se tudi
                  pogovarjali, da bi potem v dogovoru takšno javno delo lahko tudi izfinancirali iz
                  takih sredstev.</p>
               <p>Predlagam, da pri tem res dobro razmislite in poizkušate ta sredstva, ki so
                  namenjena za javna dela, ohraniti. Samo toliko v obrazložitev. Hvala.</p>
            </sp>
            <sp xml:id="SDZ1-Redna-21-1994-05-06.sp142">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospa Maria Pozsonec, izvolite.</p>
            </sp>
            <sp xml:id="SDZ1-Redna-21-1994-05-06.sp143">
               <speaker>MARIA POZSONEC:</speaker>
               <p>Spoštovani! Opozorila bi na amandma pod številko 10 - gre za Dom upokojencev v
                  Lendavi. Dom je pred zaključkom. Bolniki in ostali ljudje že težko čakajo na
                  otvoritev tega doma, vendar predvideni denar ne bo zadostoval za dokončanje. Nima
                  smisla, da dom sameva. Upam, da boste podprli amandma.</p>
            </sp>
            <sp xml:id="SDZ1-Redna-21-1994-05-06.sp144">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajamo h glasovanju.</p>
               <p>Glasujemo po vrsti. Najprej dajem na glasovanje amandma Vlade Republike Slovenije,
                  pod 1. točko. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(57 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma, ki ga je prav tako vložila Vlada Republike Slovenije,
                  pod 2. točko. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma, ki ga imate v pregledu pod 3. točko. Vložila ga je
                  prav tako Vlada Republike Slovenije. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(52 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod 4. točko. Vložila ga je Vlada Republike Slovenije.
                  Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod 6. točko, ki ga je prav tako vložila Vlada
                  Republike Slovenije. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Sedaj bomo glasovali o amandmaju na amandma - imamo ga pod 7. točko, nanaša se na
                  8. točko. Amandma je vložil Odbor za kmetijstvo in gozdarstvo. Svoj glas bo
                  obrazložil gospod Zoran Madon. <stage>(Ne bo.)</stage></p>
               <p>Prosim, da ugotovimo sklepčnost. Ugotovimo sklepčnost! <stage>(60
                     prisotnih.)</stage></p>
               <p>Kdo je za? <stage>(51 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>S tem smo celotni amandma pod 8. točko spremenili oziroma v skladu s tem, kar je
                  razpravljal prej Zoran Madon, o 8. točki ne bomo glasovali.</p>
               <p>Zdaj dajem na glasovanje amandma pod 9. točko gospoda Braneta Eržena. Ugotovimo
                  navzočnost! <stage>(55 poslancev.)</stage></p>
               <p>Kdo je za? <stage>(10 poslancev.)</stage>  Je kdo proti? <stage>(29
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem amandma pod 10. točko, ki ga je vložil gospod Ciril Pucko.
                  Obrazložitev glasu, gospod Ciril Pucko. Izvolite.</p>
            </sp>
            <sp xml:id="SDZ1-Redna-21-1994-05-06.sp145">
               <speaker>CIRIL PUCKO:</speaker>
               <p>Hvala lepa, gospod predsedujoči. Izgradnja doma upokojencev v Lendavi je stopila z
                  letošnjim letom v 4. leto izgradnje. To je seveda z narodnogospodarskega vidika
                  popolnoma neracionalno.</p>
               <p>Tako je bilo v letu 1992 v republiškem proračunu zagotovljenih že 113.000
                  tolarjev, realiziranih pa iz neznanih razlogov le 50 milijonov tolarjev. Ista
                  situacija se je delno ponovila tudi lansko leto, ko bi z 212 milijoni, če ne bi
                  bil vložen in potem izglasovan amandma, ki je znižal ta znesek za 50 milijonov
                  tudi zgrajen. Zaradi tega je potrebno zagotoviti dodatnih 60 milijonov tolarjev,
                  da bi ga letošnje leto spravili v funkcioniranje.</p>
               <p>V občini Lendava je delež ostarelega prebivalstva kar 14,14%, kar je daleč nad
                  povprečjem v Republiki Sloveniji. Poleg navedenega narekuje dokončanje že leta
                  1991 začete investicije tudi prisotnost narodnostno mešane populacije, katere
                  vključevanje v druge domove je zaradi težav pri komuniciranju še posebej oteženo.
                  Zato sem prepričan in upam, da boste ta amandma podprli. Hvala.</p>
            </sp>
            <sp xml:id="SDZ1-Redna-21-1994-05-06.sp146">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne in dajem amandma
                  pod 10. točko na glasovanje.  Ugotovimo sklepčnost! <stage>(63
                  poslancev.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je ta amandma sprejet.</p>
               <p>Pod 11. točko imamo amandma gospe Vide Čadonič-špelič, ki ga dajem na glasovanje.
                  Umik? Hvala lepa.</p>
               <p>Pod 12. točko imamo amandma gospoda Mirana Potrča in Mirana Jeriča. Prosim, da
                  ugotovimo sklepčnost! Glasujemo o amandmaju pod 12. točko. Ugotovimo sklepčnost!
                     <stage>(55 poslancev.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da je ta amandma sprejet.</p>
               <p>Amandma pod 13. točko je zdaj umaknjen.</p>
               <p>Se pa opravičujem vsem prisotnim - pozabil sem dati na glasovanje amandma pod 5.
                  točko. Tisti, ki pazljivo spremljajo, so ugotovili, da sem ga preskočil. To je
                  amandma Vlade Republike Slovenije pod 5. točko na strani 45 <stage>(s 4. sem
                     preskočil kar na 6.)</stage>.</p>
               <p>Torej dajem na glasovanje amandma Vlade Republike Slovenije pod 5. točko.
                  Ugotovimo sklepčnost! <stage>(59 poslancev.)</stage></p>
               <p>Kdo je za? <stage>(47 poslancev.)</stage> Kdo je proti? <stage>(1
                     poslanec.)</stage></p>
               <p>Amandma je sprejet. <stage>(Na srečo tudi name nekdo pazi, kaj delam.)</stage></p>
               <p>Smo na 49. strani - Ministrstvo za šolstvo in šport in hkrati bi vam predlagal, če
                  na to ni posebej velikih ugovorov, da glede na to, ker menim, da bo potrebno
                  usklajevanje v matičnem delovnem telesu, da bi zdaj končali glasovanje, tudi če
                  potegnemo malo čez drugo uro, zato da bomo v odmoru, ki ga bomo določili, lahko
                  hkrati s kosilom in drugimi opravili opravili tudi usklajevanje in dobili
                  usklajevalni predlog matičnega delovnega telesa skupaj z vladnim mnenjem. Vidim,
                  da se s tem strinjate: dosti prikimavanja je v dvorani.</p>
               <p>Smo pri delu Ministrstvo za zdravstvo. Amandma pod 1. točko je vložila Vlada
                  Republike Slovenije, odbor amandma podpira;</p>
               <p>- pod 2. točko pa imamo v vladnem povzet amandma Odbora za zdravstvo, delo,
                  družino in socialno politiko, ki ga odbor ne podpira, pač pa amandma Vlade. Vlada
                  smiselno povzema.</p>
               <p>Želi kdo razpravljati o tem delu proračuna? Ugotavljam, da ne in dajem na
                  glasovanje amandma pod 1. točko.  </p>
               <p>Ugotovimo sklepčnost! <stage>(48 poslancev.)</stage></p>
               <p>Kdo je za? <stage>(48 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je bil ta amandma sprejet. S tem glasovanje o amandmaju pod 2.
                  točko verjetno ni potrebno in ga je treba umakniti.</p>
               <p>Smo pri Ministrstvu za šolstvo in šport.</p>
               <p>Pod 1. točko je amandma Vlade Republike Slovenije, ki ga odbor podpira, Odbor za
                  kulturo, šolstvo in šport prav tako.</p>
               <p>Pod 2. točko je amandma Komisije za narodni skupnosti, ki ga odbor in Vlada ne
                  podpirata.</p>
               <p>Pod 3. točko je amandma Odbora za kulturo, šolstvo in šport, ki ga odbor in Vlada
                  ne podpirata.</p>
               <p>Pod 4. točko je amandma Odbora za kulturo, šolstvo in šport, ki ga odbor in Vlada
                  ne podpirata.</p>
               <p>Želi kdo razpravljati o teh amandmajih? Prosim, gospod Tone Peršak ima besedo.
                  Izvolite.</p>
            </sp>
            <sp xml:id="SDZ1-Redna-21-1994-05-06.sp147">
               <speaker>ANTON PERŠAK:</speaker>
               <p>Spoštovane poslanke in poslanci! Rad bi posebej podprl prvi amandma, čeprav ne
                  dvomim, da bo sprejet, ker je to amandma Vlade, ampak to je ena redkih stvari, ki
                  so nekako v skladu s tistim, kar smo se pogovarjali pri memorandumu in je sicer v
                  majhnem obsegu, ampak vendarle neko, bom rekel, naročilo ali pa izpolnjeno
                  stališče Državnega zbora, tako da pozdravljam ta amandma.</p>
               <p>Mimogrede pa dovolite, da povem še to, da bom pri ostalih amandmajih v tem bloku
                  ravnal v skladu s pisnim navodilom, ki so ga dobili člani ene od pozicijskih
                  strank, četudi je to navodilo v nasprotju s stališčem Vlade v dveh točkah v zvezi
                  z amandmaji, ki so predlagani, ampak jaz podpiram stališča te stranke. Hvala.</p>
            </sp>
            <sp xml:id="SDZ1-Redna-21-1994-05-06.sp148">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Bogataj, izvolite!</p>
            </sp>
            <sp xml:id="SDZ1-Redna-21-1994-05-06.sp149">
               <speaker>MIRAN BOGATAJ:</speaker>
               <p>Hvala lepa. Spoštovani zbor! Rad bi opozoril na amandma pod številko 3, kjer gre
                  za predlog, da se sofinancira obnova Hale Tivoli v Ljubljani in drugo, na amandma
                  pod postavko 4, da se sofinancira oziroma financira osvetlitev nogometnega igrišča
                  Branik v Mariboru - na račun investicijskega vzdrževanja vojaške infrastrukture.
                  Iz čisto načelnih razlogov, tudi zaradi sprememb, ki ste jih danes že potrdili,
                  predlagam, da teh dveh amandmajev ne podprete. Hvala.</p>
            </sp>
            <sp xml:id="SDZ1-Redna-21-1994-05-06.sp150">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajam h glasovanju.</p>
               <p>Na glasovanje dajem amandma Vlade Republike Slovenije pod točko ena. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma Komisije za narodni skupnosti pod točko dva.</p>
               <p>Prosim, da se popravi glasovalna naprava, da bomo lahko dokončali z delom seje.
                  Ali menite, da gremo lahko naprej. Če en sam poslanec zahteva, da se popravi, jo
                  je treba popraviti. Gospa Breda Pečan je zahtevala, da se naprava popravi.</p>
               <p>Mi smo uveljavili ta zaslon zato, ker je to bilo nekaj, kar smo menili, da je
                  pravica vseh in vsakega poslanca. Ne vem, ne morem nadaljevati, če je bil dan
                  ugovor.</p>
               <p>Ne moremo o tem glasovati, ker en sam ima pravico videti, kako je glasoval. Tudi
                  če je vseh devetinosemdeset za to, da lahko glasujemo, ima en sam pravico videti
                  svoj glas na ekranu.</p>
               <p>Gospa Pečanova ima besedo.</p>
               <p>Ne glede na to pa prosim, da se naprava popravi.</p>
            </sp>
            <sp xml:id="SDZ1-Redna-21-1994-05-06.sp151">
               <speaker>BREDA PEČAN:</speaker>
               <p>Prvo, kar je, ni bilo mišljeno kot ugovor, gospod predsedujoči, ampak sem vas
                  hotela samo opozoriti.</p>
               <p>Drugo pa je: predlagam, da glasujemo o tem. Da glasujemo še naprej kljub temu, da
                  naprava ne deluje, da ne bi slučajno kdo rekel, da sem jaz kaj kriva zaradi tega,
                  ker bomo imeli odmor.</p>
            </sp>
            <sp xml:id="SDZ1-Redna-21-1994-05-06.sp152">
               <speaker>PODPREDSEDNIK DR. LEV KREFT:</speaker>
               <p>Gospa Pečanova, jaz ne morem tega dati na glasovanje, ker ima en sam poslanec
                  pravico videti svoj glas na ekranu, to sem že povedal.</p>
               <p>Ker ste umaknili svoj ugovor, ni nobenega ugovora. Če nihče ne ugovarja, bomo
                  nadaljevali z delom.</p>
               <p>Ali kdo ugovarja? Hvala lepa.</p>
               <p>Smo pri amandmaju pod 2. točko na 49. strani, ki ga dajem na glasovanje. Ugotovimo
                  sklepčnost! <stage>(59 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Na glasovanje dajem amandma Odbora za kulturo, šolstvo in šport pod 3. točko.
                  Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma Odbora za kulturo, šolstvo in šport pod 4. točko. Svoj
                  glas bo obrazložil gospod Tone Partljič.</p>
            </sp>
            <sp xml:id="SDZ1-Redna-21-1994-05-06.sp153">
               <speaker>TONE PARTLJIČ:</speaker>
               <p>Glasoval bom za, kljub resni in vsega upoštevanja vredni pripombi gospoda Bogataja
                  malo pred tem. Vendar gre tukaj za manjša sredstva kot v prejšnjem amandmaju, ki
                  smo ga sprejeli. Spomnim se, da sem ga na odboru, ki jih je predložil, vložil šele
                  potem, ko je bil amandma pod številko 3 tam sprejet. Torej gre za manjša sredstva,
                  gre pa v bistvu za razsvetljavo, za minimalni del sredstev, ki so zato potrebna,
                  za stadionu Ljudski vrt v Mariboru. Jaz bi tako morda šaljivo ali pa demagoško
                  rekel, gospod Bogataj, navsezadnje gre za to, da bi lahko odigrali vsaj teh pet
                  velikih nogometnih tekem, ki so pred reprezentanco Slovenije in ker je pač tam
                  stadion v boljšem stanju kot stadion v Ljubljani, manjka pa razsvetljava, tam je
                  navsezadnje tudi zelo veliko slovenskih vojakov, ki bi gotovo to tekmo radi
                  videli. Gre pa za manjša sredstva kot v amandmaju, ki smo ga prej sprejeli in
                  svoje kolege vabim, da enako non šalantno ravnate, kot ste to storili v prejšnjem
                  primeru.</p>
            </sp>
            <sp xml:id="SDZ1-Redna-21-1994-05-06.sp154">
               <speaker>PODPREDSEDNIK DR. LEV KREFT:</speaker>
               <p>Želi še kdo obrazložiti svoj glas? Da, prosim.</p>
            </sp>
            <sp xml:id="SDZ1-Redna-21-1994-05-06.sp155">
               <speaker>ANDREJ LENARČIČ:</speaker>
               <p>Glasoval bom seveda proti temu amandmaju, ker se ne želim norčevati iz svoje
                  države.</p>
            </sp>
            <sp xml:id="SDZ1-Redna-21-1994-05-06.sp156">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Na glasovanje dajem torej amandma
                  pod 4. točko Odbora za kulturo, šolstvo in šport. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da je amandma sprejet.</p>
               <p>Naslednji del - Ministrstvo za znanost in tehnologijo.</p>
               <p>Pod 1. točko je amandma Odbora za znanost, tehnologijo in razvoj, ki ga odbor in
                  Vlada ne podpirata.</p>
               <p>Pod 2. točko je amandma istega predlagatelja, ki ga odbor in Vlada prav tako ne
                  podpirata.</p>
               <p>Želi kdo besedo? Ugotavljam, da ne in dajem na glasovanje amandma pod 1. točko.
                  Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Na glasovanje dajem amandma pod 2. točko istega predlagatelja. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Smo pri Ministrstvu za kulturo.</p>
               <p>Pod 1. točko je amandma gospoda Saša Lapa, ki ga matični odbor ne podpira, Odbor
                  za kulturo, šolstvo in šport ne podpira in Vlada ne podpira.</p>
               <p>Pod 2. točko je amandma Komisije za narodne skupnosti. Odbor in Vlada ga ne
                  podpirata.</p>
               <p>Pod 3. točko je amandma Odbora za kulturo, šolstvo in šport. Odbor in Vlada ga ne
                  podpirata.</p>
               <p>Pod 4. točko je amandma gospoda Alojzija Metelka, ki ga odbor podpira, Odbor za
                  kulturo, šolstvo in šport ne podpira in Vlada ne podpira.</p>
               <p>Pod 5. točko je amandma predlagatelja gospoda Janeza Podobnika, ki ga odbor in
                  Vlada ne podpirata.</p>
               <p>Pod 6. točko je amandma predlagateljice gospe Jane Primožič, ki ga odbor ne
                  podpira, Odbor za kulturo, šolstvo in šport ne podpira in Vlada ne podpira.</p>
               <p>Pod 7. točko je amandma gospoda Staneta Frima. Odbor ga ne podpira in predlaga
                  svoj amandma, Odbor za kulturo, šolstvo in šport ga ne podpira in Vlada ne
                  podpira.</p>
               <p>Pod 8. točko Odbor za finance in kreditno-monetarno politiko predlaga amandma, ki
                  ga Vlada ne podpira.</p>
               <p>Amandmaja pod 9. točko, predlagateljice gospe Jane Primožič, odbor ne podpira,
                  Odbor za kulturo, šolstvo in šport ne podpira, Vlada ne podpira.</p>
               <p>Pod 10. točko je amandma gospoda Jožefa Kocuvana. Odbor ga podpira, Odbor za
                  kulturo, šolstvo in šport prav tako podpira, Odbor za obrambo ne podpira in Vlada
                  ne podpira.</p>
               <p>Pod 11. točko je amandma gospoda Cirila Pucka, ki ga odbor podpira, Odbor za
                  kulturo, šolstvo in šport podpira in Vlada ne podpira.</p>
               <p>Pod 12. točko je amandma Komisije za narodne skupnosti, ki ga odbor in Vlada ne
                  podpirata.</p>
               <p>Želi kdo besedo? Da, prosim, gospod Sergij Pelhan, minister za kulturo,
                  izvolite.</p>
            </sp>
            <sp xml:id="SDZ1-Redna-21-1994-05-06.sp157">
               <speaker>SERGIJ PELHAN:</speaker>
               <p>Spoštovani predsedujoči, poslanke in poslanci! Ne bom vas zadrževal, ker ste pri
                  koncu. Kot vidite simbolično, je kultura vedno tudi na koncu.</p>
               <p>Opozoril bi samo na dva ali tri amandmaje, o ostalih so stališča Vlade
                  predstavljena. Mislim, da sta dva amandmaja nepotrebna. Amandmaji so bili
                  pravočasno predloženi, tako da smo jih lahko v ekspertni komisiji ponovno
                  preverili in uvrstili v program pri spomenikih Kapelo Petra Glavarja, tako da je
                  to v programu med spomeniško varstvenimi akcijami in je zato amandma nepotreben.
                  Predlagam predlagatelju, da ga umakne.</p>
               <p>Prav tako amandma, ki se dotika Dolžanove soteske, ki je v programu Ministrstva za
                  kulturo. Tudi tu predlagam, da se ga umakne, ker je odveč. Pri Mallijevi hiši,
                  Tržič, pa je Ministrstvo za kulturo dolžno sofinancirati samo spomeniški del te
                  obnove <stage>(ne pa notranjega dela, kjer gre za knjižnico, ki pa je stvar
                     občine)</stage>. Ta del je letos tudi v programu, predvsem sanacija strehe je v
                  programu Ministrstva za kulturo. Na to bi želel opozoriti.</p>
               <p>Ostali pa mislim, da so nekako neustrezni, predvsem pri prenosu
                     <stage>(spomenikov)</stage> sredstev iz amortizacije. Amortizacija je v celoti
                  prikazana za vse ustanove v Sloveniji, ki so večinoma v starih gradovih. Prav tako
                  mislim, da pri knjižničarstvu ni utemeljeno prenašati <stage>(kljub temu, da je
                     premalo sredstev na tem področju)</stage> iz filmske dejavnosti, ker ste v
                  prejšnjih sejah podprli filmski sklad in menili, da je potrebno filmskemu skladu
                  celo povečati denar, ne pa jemati, če hočemo imeti vsaj od tri do pet celovečercev
                  letno. Hvala lepa.</p>
            </sp>
            <sp xml:id="SDZ1-Redna-21-1994-05-06.sp158">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Umik. Amandma pod 4. točko je umaknjen. Gospod
                  Bogataj ima besedo.</p>
            </sp>
            <sp xml:id="SDZ1-Redna-21-1994-05-06.sp159">
               <speaker>MIRAN BOGATAJ:</speaker>
               <p>Hvala lepa. Spoštovani zbor! Ne glede na to, da ima minister Gaber v svojem
                  programu za drugo leto obnovo Ljudskega vrta, za naslednje 1996. leto pa Tivoli -
                  zmanjšali ste sredstva za investicijsko vzdrževanje za preko 60 milijonov.</p>
               <p>Predlagam, da ne podprete amandmaja, ki ta sredstva dodatno zmanjšuje. Gre za
                  amandma pod postavko 10, pri čemer v celoti razumem tudi utemeljenost
                  predlagatelja. Hvala.</p>
            </sp>
            <sp xml:id="SDZ1-Redna-21-1994-05-06.sp160">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, najprej Jožef Kocuvan, potem pa še gospod
                  Sašo Lap.</p>
            </sp>
            <sp xml:id="SDZ1-Redna-21-1994-05-06.sp161">
               <speaker>JANA PRIMOŽIČ:</speaker>
               <p>Hvala lepa za besedo. Glede na pojasnilo gospoda ministra, umikam ta 6. amandma,
                  ki se tiče Mallijeve hiše v Tržiču.</p>
               <p>Na kratko bi predstavila našo Dolžanovo sotesko, ki se iz leta v leto mukoma
                  prebija skozi, ne samo proračune, ampak vas, ki je na drugi strani Dolžanove
                  soteske, si zelo prizadeva v okviru razvoja podeželja in obnove vasi, da bi prišli
                  do ureditve te soteske.</p>
               <p>Dolžanova soteska je z odlokom razglašena za naravni spomenik in predstavlja
                  izjemen primer biološke, geološke, botanične in druge naravne dediščine na
                  Slovenskem. Vsako leto jo obiščejo številne šolske ekskurzije, domači in tuji
                  raziskovalci in vse več turistov iz bližnjih turističnih krajev in sosednje
                  Koroške. Ta soteska pa do sedaj ni bila opremljena z ustrezno infrastrukturo. Zato
                  je tudi Skupščina občine Tržič ustanovila poseben odbor, ki se ukvarja z
                  ureditvijo te soteske. Vključili so se tudi prebivalci vasi Jelendol in Dolina,
                  Društvo prijateljev mineralov in fosilov, ki vsako leto priredijo to prireditev,
                  drugo največjo razstavo mineralov in fosilov na svetu celo in vsi skupaj so
                  zagotovili že 3 milijone 200 tisoč za pripravo ureditvenega načrta, za izdelavo
                  geološkega stebra, redno vzdrževanje in čiščenje Dolžanove soteske in tako
                  naprej.</p>
               <p>Zato predlagam, da se v okviru teh sredstev in spomenikov odobri nekoliko večji
                  delež, kot je predviden, se pravi 6 milijonov tolarjev, in sicer za izgradnjo teh
                  oglednih galerij, manjšega informacijskega centra, predstavitvenih tabel, mostov,
                  odbojnih ograj, klopi in druge potrebne opreme. Prosim za podporo. Hvala lepa.</p>
            </sp>
            <sp xml:id="SDZ1-Redna-21-1994-05-06.sp162">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jožef Kocuvan ima besedo.</p>
            </sp>
            <sp xml:id="SDZ1-Redna-21-1994-05-06.sp163">
               <speaker>JOŽEF KOCUVAN:</speaker>
               <p>Spoštovani poslanci, poslanke! Prosim, da podprete amandma pod točko številka 10,
                  v katerem želim, da se pomaga, da rešimo določen objekt pred propadanjem, to je
                  Dankovo domačijo. Mislim, da vsi poznate iz literature Danjčico in bi bilo
                  primerno, da pomagamo, ker so občani sami že rešili hišo propadanja s tem, da so
                  napravili slamnato streho. Gre za simboličen znesek.</p>
               <p>Drugi del je restavriranje mlina na veter. V Slovenskih Goricah je bilo mnogo teh
                  mlinov: gre za enega izmed še ostalih, ki bi ga radi obnovili tako, da bi lahko
                  funkcioniral v naravi.  </p>
               <p>In tretje. Spomenik Edvardu Kocbeku. Gre za to, da Edvard Kocbek nima nobenega
                  objekta v Vidmu ob Ščavnici. Ker je bila hiša porušena takoj po vojni, bi bilo
                  primerno, da mu postavimo neko obeležje, da bi vedeli, da je bival v tem kraju.
                  Hvala lepa.</p>
            </sp>
            <sp xml:id="SDZ1-Redna-21-1994-05-06.sp164">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima najprej gospod Sašo Lap, potem pa poslanec gospod Frim.</p>
            </sp>
            <sp xml:id="SDZ1-Redna-21-1994-05-06.sp165">
               <speaker>SAŠO LAP:</speaker>
               <p>Hvala za besedo. Ta amandma pod 1. točko, ki ga vlagam, bi rad razložil, in sicer
                  zakaj zmanjšujemo denar za film in ga dajemo za knjige. Knjige so temeljni element
                  naše kulturne in civilizacijske identitete. S knjigami se večina Slovencev prvič
                  temeljito seznani z osnovnimi vrednotami našega rodu, hkrati pa z njimi utrjuje
                  svojo pismenost. Še zmeraj smo zaradi knjige del Gutenbergovega vesolja. Zato mi
                  je nerazumljivo, da država v proračunu ne zmore več sredstev za nakup knjig, saj
                  letos s temi sredstvi ne bomo dosegli niti 25% nakupnega standarda pri nabavi
                  knjig - ene nove knjige na pet prebivalcev letno.</p>
               <p>Zato me preseneča radodarnost državnega proračuna, ki filmski dejavnosti namenja
                  več sredstev kot knjižničarstvu, čeprav le ta dejavnost omogoča edini temeljni in
                  elementarni stik s kulturo za večino Slovencev. Še bolj nerazumljivo pa je
                  skopuštvo državnega proračuna glede nabave knjig, ko vemo, da bodo šolske
                  knjižnice dobile za nabavo novih knjig od Ministrstva za šolstvo približno 7.000
                  tolarjev na mesec in bi bilo prav, da z več knjigami splošno izobraževalnim
                  knjižnicam omogočimo šolajoči se mladini dostop do novih knjig. Zato vas prosim,
                  da ta amandma podprete.</p>
            </sp>
            <sp xml:id="SDZ1-Redna-21-1994-05-06.sp166">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Stane Frim, potem pa še Irena Oman.</p>
            </sp>
            <sp xml:id="SDZ1-Redna-21-1994-05-06.sp167">
               <speaker>STANE FRIM:</speaker>
               <p>Spoštovani poslanke in poslanci! Podpiram amandma pod 7. točko, ki namenja nekaj
                  več denarja za varovanje kulturne dediščine. Namreč, kulturna dediščina pomeni eno
                  izmed pomembnih identitet slovenskega naroda. Kot pa vemo, imamo v Sloveniji
                  veliko gradov, samostanov, mestnih hiš in drugega. Vsi ti kulturni spomeniki so
                  večinoma v zelo slabem stanju, kljub temu, da Ministrstvo za kulturo v sodelovanju
                  z občino, kjer ti spomeniki so, namenja neka sredstva in vlaga v obnovo, vendar pa
                  so ti zneski žal premajhni.</p>
               <p>Moj predlog gre v tej smeri, da se zniža amortizacija izvajalskim organizacijam,
                  kjer na nek način potem itak proračun tem izvajalskim organizacijam krije njihove
                  investicije direktno, prav tako pa še nimamo nekega odloka, ki bi opredeljeval
                  višino amortizacije v teh javnih zavodih.</p>
               <p>Res je, da je ta moj amandma nekoliko visok glede na vir. Zato predlagam, ker smo
                  podoben amandma dali tudi na Odboru za finance, da najprej glasujemo o amandmaju
                  pod številko 8 in potem sem pripravljen tudi ta svoj amandma umakniti. Hvala.</p>
            </sp>
            <sp xml:id="SDZ1-Redna-21-1994-05-06.sp168">
               <speaker>PODPREDSEDNIK DR. LEV KREFT:</speaker>
               <p>Hvala lepa. Torej predlog je, da bi najprej glasovali o amandmaju številka 8.
                  Besedo ima gospa Irena Oman.</p>
            </sp>
            <sp xml:id="SDZ1-Redna-21-1994-05-06.sp169">
               <speaker>IRENA OMAN:</speaker>
               <p>Hvala lepa. Spoštovani kolegice in kolegi! Želela bi govoriti o amandmaju pod
                  številko 1, katerega podpisnik je gospod Sašo Lap. Izrazil se je, da zmanjšujemo
                  sredstva za film. Želela bi opozoriti samo na to, da samostojna poslanska skupina
                  ne zmanjšuje teh sredstev, da je to predlog gospoda Lapa. Glasovala bom proti temu
                  predlogu in to utemeljujem z naslednjim. Ne verjamem, da je gospod Lap mislil
                  resno, ko je podpisal ta amandma. Ne razpolagam s podatkom, ali je gospod Lap
                  sploh vpisan v kakšno knjižnico ali ne. Po mojih informacijah pa je prebral zelo
                  malo knjig. Da to zagotovo drži, sem pa danes videla tudi tako, da je pomen
                  knjige, torej svojo obrazložitev, moral prebrati. Hvala lepa.</p>
            </sp>
            <sp xml:id="SDZ1-Redna-21-1994-05-06.sp170">
               <speaker>PODPREDSEDNIK DR. LEV KREFT:</speaker>
               <p>Hvala lepa. Replika, gospod Sašo Lap. Izvolite. Opravičujem se gospodu Tonetu
                  Peršaku, ki bi moral že dobiti besedo, pa sem ga, ne vem zakaj, preskočil.</p>
            </sp>
            <sp xml:id="SDZ1-Redna-21-1994-05-06.sp171">
               <speaker>SAŠO LAP:</speaker>
               <p>Čisto kratko repliko gospodični Omanovi. Toliko knjig, kot sem jaz prebral v
                  življenju, jih ona, če jih danes začne, do konca življenja ne bo. To, kot prvo.
                  Kot drugo pa, takih filmov, ki so se snemali do pred nekaj leti nazaj, pa verjetno
                  se bo večina strinjala z menoj, jaz ne bi še enkrat želel gledati recimo Dražgoške
                  bitke ali pa kaj podobnega. Hvala lepa.</p>
            </sp>
            <sp xml:id="SDZ1-Redna-21-1994-05-06.sp172">
               <speaker>PODPREDSEDNIK DR. LEV KREFT:</speaker>
               <p>Repliko ima gospa Irena Oman, potem pa še gospod Ciril Pucko.</p>
               <p>Samo opozoril bi vas, da je to sicer zelo zabavno, vendar bo zato seja trajala
                  dlje. Prosim.</p>
            </sp>
            <sp xml:id="SDZ1-Redna-21-1994-05-06.sp173">
               <speaker>IRENA OMAN:</speaker>
               <p>Gospod Lap, žal ugotavljam, da očitno niste nacionalist, ker če bi bili, bi vam
                  bilo jasno tudi to, da je Dražgoško bitko snemala še Jugoslavija. Filme, o katerih
                  pa sedaj govorimo, pa bo snemala Slovenija.</p>
            </sp>
            <sp xml:id="SDZ1-Redna-21-1994-05-06.sp174">
               <speaker>PODPREDSEDNIK DR. LEV KREFT:</speaker>
               <p>Repliko ima gospod Ciril Pucko, prosim, in pa gospod Tone Partljič.</p>
            </sp>
            <sp xml:id="SDZ1-Redna-21-1994-05-06.sp175">
               <speaker>CIRIL PUCKO:</speaker>
               <p>Hvala lepa. Vprašanje je, koliko strani so imele knjige, ki jih je gospod Lap
                  prebiral.</p>
            </sp>
            <sp xml:id="SDZ1-Redna-21-1994-05-06.sp176">
               <speaker>PODPREDSEDNIK DR. LEV KREFT:</speaker>
               <p>Besedo ima gospod Tone Partljič.</p>
            </sp>
            <sp xml:id="SDZ1-Redna-21-1994-05-06.sp177">
               <speaker>TONE PARTLJIČ:</speaker>
               <p>Moram reči, da me navdušuje to tekmovanje med poslanci, koliko knjig je kdo
                  prebral, ker se včasih bojim, ker je, kot veste, podatek, da Slovenci povprečno ne
                  preberemo niti ene knjige na leto, v celoti, v povprečju in torej mi odskakujemo
                  sijajno. Oba filmologa bi pa opozoril, da film Dražgoška bitka ni bil posnet,
                  ampak je bil na tistem terenu posnet film Oblaki so rdeči, za katerega sem napisal
                  scenarij jaz in tudi s tistimi uniformami in mi ni prav nič nerodno, ker mislim,
                  da je šlo za film o boju slovenskega naroda z okupatorjem. O državljanski vojni pa
                  v tistem filmu res ni bilo dovolj sledu.</p>
            </sp>
            <sp xml:id="SDZ1-Redna-21-1994-05-06.sp178">
               <speaker>PODPREDSEDNIK DR. LEV KREFT:</speaker>
               <p>Repliko ima tudi gospod Jug, prosim.</p>
            </sp>
            <sp xml:id="SDZ1-Redna-21-1994-05-06.sp179">
               <speaker>MAG. JANEZ JUG:</speaker>
               <p>Spoštovani kolegi! Predlagal bi, da bi drugič, ko bo prišlo do take debate, zaprli
                  sejo za javnost, ker kažemo slovenskemu narodu, da smo nepismeni in pijani. Hvala.
                  Ker nihče ne bere, nihče ne dela.</p>
            </sp>
            <sp xml:id="SDZ1-Redna-21-1994-05-06.sp180">
               <speaker>PODPREDSEDNIK DR. LEV KREFT:</speaker>
               <p>Če se je ta intermeco zaključil, ima besedo gospod Anton Peršak.</p>
            </sp>
            <sp xml:id="SDZ1-Redna-21-1994-05-06.sp181">
               <speaker>ANTON PERŠAK:</speaker>
               <p>Tudi sam se bojim tistih, ki zadnje čase, žal, premalo berejo. Rad bi povedal to,
                  da je to področje, ki ga amandmaji obravnavajo, seveda zelo pomembno, čeprav je
                  vedno nekje na koncu. Tudi v memorandumu je bilo kot zadnje in tudi v proračunu je
                  nekje bolj proti koncu.</p>
               <p>Rad bi rekel še to, da ne bom glasoval za tiste amandmaje, ne glede na to, kdo se
                  bo jezil, ali gospod Lap ali kdorkoli drug, ki so  nekako naravnani tako, da bi
                  enemu segmentu kulture vzeli, pa drugemu dali, ker se mi zdi, da je to nesmisel.
                  Poleg tega smo se tudi z zakonom o filmskem skladu borili za to, da bi nekako
                  omogočili, da bi slovenski film kolikor toliko normalno zaživel in bi bilo po
                  mojem narobe, da bi mu sredstva vzeli, ker jih ima že tako premalo, kot je povedal
                  že minister. Rad bi rekel še to, da problem - v tej točki, se pa strinjam z
                  gospodom Lapom, da država premalo daje za knjige, tudi zaradi pomena slovenskih
                  knjig, ampak problem je v tem, da tudi neprimerno več jemlje od knjig kot da za
                  knjige. V neki oddaji, ki ste jo verjetno nekateri gledali, je bilo ugotovljeno,
                  da celo tisto, kar država na račun davka, ki ga nekatere države ne poznajo, pobere
                  4 do 5-krat več, kot pa potem za knjige da. Verjetno pa po mnenju večine, knjige,
                  o katerih je sedaj beseda, niso tista sredstva, iz katerih naj bi se napajala
                  država.</p>
               <p>Rad bi rekel še to, da bom podprl amandma, ki ga je vložil gospod Kocuvan. Vse
                  tisto, kar je povedal okrog tistega mlina, okrog Kocbeka in Dankove domačije,
                  drži. Gre dejansko za minimalna sredstva in rad bi rekel, da se ta amandma izplača
                  podpreti, ker ljudje okrog Vidma in St. Jurija so najbrž ena redkih populacij v
                  Sloveniji, ki zelo zgledno skrbi za varovanje kulturne dediščine. Vrsta domačij
                  je, ki se ukvarjajo s tem problemom v okolici Vidma in se izplača to podpreti.
                  Hvala lepa.</p>
            </sp>
            <sp xml:id="SDZ1-Redna-21-1994-05-06.sp182">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo besedo? Da, prosim gospa Marija Pozsonec.</p>
            </sp>
            <sp xml:id="SDZ1-Redna-21-1994-05-06.sp183">
               <speaker>MARIA POZSONEC:</speaker>
               <p>Hvala lepa. Spoštovani zbor! Prosila bi za podporo amandmaju pod številko 3. O
                  lendavskem kulturnem domu smo že večkrat razpravljali. Mislim, da pred tem zborom
                  ni več potrebno utemeljevati upravičenost graditve tega doma. Že lansko leto ste
                  nas podprli, vendar žal izglasovanega denarja nismo mogli porabiti, ker, žal, ni
                  bilo rešeno gradbeno dovoljenje. Letos je sicer predvidenih nekaj sredstev v
                  proračunu, vendar ne bodo zadoščala, da bi gradnjo spravili pod streho. Lepo, da
                  smo podprli zvišanje sredstev za narodnosti izven naših meja, zato upam, da boste
                  podprli tudi naše potrebe, saj sem prepričana, da smo za vas mi ravno tako
                  pomembni in enakovredni kot ostale narodnosti.</p>
            </sp>
            <sp xml:id="SDZ1-Redna-21-1994-05-06.sp184">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Tone Partljič, potem pa še gospod
                  Ivan Sisinger.</p>
            </sp>
            <sp xml:id="SDZ1-Redna-21-1994-05-06.sp185">
               <speaker>TONE PARTLJIČ:</speaker>
               <p>Prosim vas, da se ne jezite, ker zavlačujem. Rad bi še enkrat posvetil pozornost
                  temu, kar je govoril gospod Tone Peršak. Z njim se popolnoma strinjam. Kakor je
                  bila vaša opomba - čeprav smo se prej replicirali - o knjigah točna, tako je res,
                  da nekaj let filmov sploh nismo snemali. In ker smo sprejeli zakon o filmski
                  dejavnosti, moramo sedaj ta sredstva na nek način omogočiti. Zato bom podprl tisti
                  amandma.</p>
            </sp>
            <sp xml:id="SDZ1-Redna-21-1994-05-06.sp186">
               <speaker>PODPREDSEDNIK DR. LEV KREFT:</speaker>
               <p>Gospod Ivan Sisinger ima besedo.</p>
            </sp>
            <sp xml:id="SDZ1-Redna-21-1994-05-06.sp187">
               <speaker>IVAN SISINGER:</speaker>
               <p>Predsedujoči! Bom kratek, gre samo za obrazložitev glasu. Mislim, da je že prej
                  gospod Pucko povedal, kako dolgo so gradili dom upokojencev. Glasoval sem za to,
                  da je dobil ta amandma svoje. Podprl bom tudi amandma 3, ker mislim, da tudi doma
                  kulture v Lendavi ne moremo graditi toliko let.</p>
               <p>Ko sem bil s kulturnim ministrom, se je takrat zavzel in rekel, da poleg izgradnje
                  nekaterih gledališč želi tudi, da se čimprej začne in dokonča Dom kulture v
                  Lendavi. Zato bom za.</p>
            </sp>
            <sp xml:id="SDZ1-Redna-21-1994-05-06.sp188">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne.  Prehajamo h glasovanju.</p>
               <p>Najprej glasujemo o amandmaju gospoda Saša Lap pod 1. točko. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma Komisije za narodne skupnosti pod 2. točko. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma Odbora za kulturo, šolstvo in šport, ki ga imate pod
                  3. točko. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je amandma sprejet.</p>
               <p>Amandma pod 4. točko je bil umaknjen.</p>
               <p>Sedaj dajem na glasovanje amandma gospoda Janeza Podobnika pod 5. točko. Gospod
                  Podobnik, boste obrazložili svoj glas? Prosim.</p>
            </sp>
            <sp xml:id="SDZ1-Redna-21-1994-05-06.sp189">
               <speaker>JANEZ PODOBNIK:</speaker>
               <p>Spoštovane poslanke in poslanci! V tem amandmaju, v katerem predlagam, da se
                  dodasta v postavko investicije, tudi cerkev in župnišče v Avberju na Krasu, vam bi
                  rad povedal najprej to, da je v tem kraju živela ena največjih primorskih
                  duhovniških osebnosti. To je bil gospod Vergilij Šček. Bil je eden najbolj znanih
                  poslancev v italijanskem parlamentu. Izredno sposoben, velik retorik, predvsem pa
                  izredno velik Slovenec.</p>
               <p>V teh časih, ko se v Italiji nekako pojavlja politika, ki ni naklonjena
                  slovenstvu, bi vas rad opozoril na to, da je bil gospod Šček tako močan poslanec,
                  da se ga je menda bal - to je po dokumentih, ki sem jih bral - tudi takratni
                  Musollini. In še nekaj, Avber je čudovita kraška vas. Ima vse možnosti, da s tem
                  kompleksom župnišča in cerkve, katero notranjost je poslikal znani slovenski
                  slikar Kralj, postane zelo lep prostor in morda tudi prostor, kjer bi se lahko
                  zbirali slovenski poslanci. Hvala lepa.</p>
            </sp>
            <sp xml:id="SDZ1-Redna-21-1994-05-06.sp190">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne in dajem amandma
                  pod točko 5 na glasovanje. Ugotovimo sklepčnost! <stage>(56
                  prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Amandma pod 6. točko je bil umaknjen. Gospod Stane Frim pa je predlagal, da
                  amandma pod 8. točko pride prej na vrsto za glasovanje. Zato dajem sedaj na
                  glasovanje amandma Odbora za finance in kreditno-monetarno politiko pod 8. točko.
                  Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Dajem sedaj na glasovanje amandma gospoda Staneta Frima pod 7. točko. Ugotovimo
                  sklepčnost! <stage>(55 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma gospe Jane Primožič pod 9. točko. Svoj glas bo
                  obrazložila gospa Jana Primožič, prosim.</p>
            </sp>
            <sp xml:id="SDZ1-Redna-21-1994-05-06.sp191">
               <speaker>JANA PRIMOŽIČ:</speaker>
               <p>Hvala lepa za besedo. Že prej sem obrazložila pomen te Dovžanove soteske in upam,
                  da ji bomo letos namenili nekoliko več sredstev, vendar pa ta postavka oziroma
                  amandma ne dela nobene škode v proračunu. Hvala lepa.</p>
            </sp>
            <sp xml:id="SDZ1-Redna-21-1994-05-06.sp192">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne, zato vas prosim,
                  da ugotovimo sklepčnost za glasovanje o amandmaju pod 9. točko Ugotovimo
                  sklepčnost! <stage>(54 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da je ta amandma sprejet.</p>
               <p>Na glasovanje dajem zdaj amandma gospoda Jožefa Kocuvana pod 10. točko. Gospod
                  Kopše bo obrazložil svoj glas.</p>
            </sp>
            <sp xml:id="SDZ1-Redna-21-1994-05-06.sp193">
               <speaker>JOŽEF KOPŠE:</speaker>
               <p>Kolegice in kolegi, glasoval bom proti. Odkar sem v tem parlamentu, obrambnemu
                  denarju non-stop samo jemljemo. Enostavno to ne gre več naprej. In še teh 10
                  milijonov, potem pa ne vem, ali bomo prišli z rebalansom proračuna za obrambo ali
                  kaj podobnega. Res čisto vsaki drugi amandma gre iz obrambnega denarja. To ne more
                  iti skupaj. Hvala lepa.</p>
            </sp>
            <sp xml:id="SDZ1-Redna-21-1994-05-06.sp194">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne in dajem amandma
                  pod 10. točko na glasovanje. Ugotovimo sklepčnost! <stage>(58
                  prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem amandma pod točko 11, predlagatelja gospoda Cirila Pucka.
                  Gospod Ciril Pucko bo obrazložil svoj glas.</p>
            </sp>
            <sp xml:id="SDZ1-Redna-21-1994-05-06.sp195">
               <speaker>CIRIL PUCKO:</speaker>
               <p>Hvala lepa, gospod predsedujoči. Gre za spomenik, ki je obsojen na propad, če se
                  takoj ne nadomesti kritina z ostrešjem. Hvala.</p>
            </sp>
            <sp xml:id="SDZ1-Redna-21-1994-05-06.sp196">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ciril Pucko bo glasoval za. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem amandma na 54. strani pod 12. točko, ki ga je vložila Komisija
                  za narodne skupnosti. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da je amandma sprejet.</p>
               <p>Naslednji del - sodišča združenega dela. Amandma je vložila Vlada Republike
                  Slovenije: odbor amandma podpira. Želi kdo o tem delu in amandmaju razpravljati?
                  Ugotavljam, da ne in dajem amandma na glasovanje. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je bil ta amandma sprejet.</p>
               <p>Naslednji del - tožilstva. Vložen je amandma Vlade Republike Slovenije, torej en
                  sam. Želi kdo razpravljati o tem amandmaju in o tem delu? Ugotavljam, da nihče in
                  ga dajem na glasovanje. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je ta amandma sprejet.</p>
               <p>Sedaj dajem na glasovanje vse tiste dele proračuna, h katerim niso bili vloženi
                  amandmaji. Želi kdo pred tem o teh delih proračuna razpravljati? Ugotavljam, da
                  ne. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da so bili ti deli sprejeti.</p>
               <p>Sedaj dajem na glasovanje še tiste dele proračuna, h katerim so bili vloženi
                  amandmaji in smo o njih razpravljali in jih sprejemali ali zavračali. Ugotovimo
                  sklepčnost! <stage>(56 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo tudi ta sklep oziroma smo tudi te dele v celoti sprejeli.</p>
               <p>Obveščam vas, da bo ob 16. uri, v sobi 217, sestanek matičnega delovnega telesa,
                  to je Odbora za finance in kreditno- monetarno politiko. Državni zbor bo
                  nadaljeval z delom ob 17. uri, ko bomo prejeli usklajevalni predlog odbora, ker
                  proračun ni usklajen. Gospod Maks Sušek, verjetno še kakšno obvestilo v zvezi s
                  komisijo za lokalno samoupravo, ki je bila prav tako sklicana za 14. uro.</p>
            </sp>
            <sp xml:id="SDZ1-Redna-21-1994-05-06.sp197">
               <speaker>MAKS SUŠEK:</speaker>
               <p>Obvestil bi samo člane komisije lokalne samouprave, da bomo imeli to sejo kar
                  sedaj v nadaljevanju.</p>
            </sp>
            <sp xml:id="SDZ1-Redna-21-1994-05-06.sp198">
               <speaker>PODPREDSEDNIK DR. LEV KREFT:</speaker>
               <p>Torej ob 17. uri se dobimo ponovno v tej dvorani.</p>
            </sp>
            <stage type="time">(Seja je bila prekinjena ob 14.30 uri in se je nadaljevala ob 18.07
               uri.)</stage>
            <sp xml:id="SDZ1-Redna-21-1994-05-06.sp199">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Nadaljujemo z 21. sejo Državnega zbora. Za nadaljevanje seje se je opravičil še
                  poslanec gospod Ivo Hvalica. Prosim, da ugotovimo prisotnost v dvorani.
                  Ugotavljamo prisotnost v dvorani. Prosimo vse, da s pritiskom na gumb javijo svojo
                  prisotnost in da s tem omogočijo nadaljevanje dela.</p>
               <p>Ugotavljam, da je v dvorani 62 poslank in poslancev, torej je zbor sklepčen in
                  lahko odloča.</p>
               <p>V nadaljevanju seje bomo delali v skladu z 223. členom. Zahtevi, da pridemo do
                  usklajevalnega predloga s strani matičnega delovnega telesa, je bilo zadoščeno:
                  gradivo se pravkar razdeljuje. Prav tako ste prejeli v tem istem členu zahtevano
                  stališče Vlade Republike Slovenije, ki je bilo razdeljeno že pred tem.</p>
               <p>Postopek v tem delu seje poteka tako, da bo najprej predstavnik matičnega
                  delovnega telesa pojasnil predlog za uskladitev državnega proračuna, potem bo
                  predstavnik Vlade predstavil mnenje Vlade in o predlogu matičnega delovnega telesa
                  se bodo izrekli, če bodo tako hoteli, predstavniki poslanskih skupin, od katerih
                  ima vsak na voljo 5 minut. Potem pa bomo glasovali najprej o usklajevalnem
                  predlogu in potem še o proračunu v celoti.</p>
               <p>Dajem torej besedo predstavniku matičnega delovnega telesa, gospodu Janezu Kopaču.
                  Izvolite. Proceduralno Zmago Jelinčič.</p>
            </sp>
            <sp xml:id="SDZ1-Redna-21-1994-05-06.sp200">
               <speaker>ZMAGO JELINČIČ:</speaker>
               <p>Hvala lepa. Jaz bi vseeno prosil, da bi dobili na mizo kakšen napisan material, da
                  bi lahko prebrali zadeve. To je premalo. Vseeno bi želel, da se od alinee do
                  alinee pojasni, kaj je bilo spremenjeno, zakaj je bilo spremenjeno, ne pa da bomo
                  kar tako na pamet. Konec koncev smo malo preveč navajeni, da nas marsikdo vleče za
                  nos tukaj v parlamentu in nasploh v Sloveniji. Hvala lepa.</p>
            </sp>
            <sp xml:id="SDZ1-Redna-21-1994-05-06.sp201">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Zmago Jelinčič, gradivo se običajno deli s te strani na to
                  stran, zato do vas še ni prišel drugi del gradiva. Če želite lahko počakamo, da ga
                  imamo vsi v rokah. Pojasnila, ki ste jih zahtevali, bo pa ravno dal predsednik
                  matičnega delovnega telesa in predlagam, da to daje takrat, ko bomo imeli vsi
                  številke pred sabo. Mislim, da to ni treba dajati niti na glasovanje. Torej
                  predlagam, da počakamo, da bo gradivo do konca razdeljeno. Hvala lepa. Besedo ima
                  gospod Janez Kopač. Prosim.</p>
            </sp>
            <sp xml:id="SDZ1-Redna-21-1994-05-06.sp202">
               <speaker>JANEZ KOPAČ:</speaker>
               <p>Hvala za besedo. Predloga za uskladitev državnega proračuna, kot ga je predlagal
                  Odbor za finance in kreditno-monetarno politiko, sicer ne bi bral, ga bom pa na
                  kratko poizkušal razložiti. Predlog, kakršnega imate pred seboj, pomeni, da bi se
                  skupna vsota zadolževanja, torej tekočega proračunskega primanjkljaja povišala s
                  sedanjih - dovolite mi, da zaokrožim - 11 milijard 800 na 12 milijard 800,
                  konkretneje za milijardo 44 milijonov in pol, kar pomeni, da bi tekoči proračunski
                  primanjkljaj še vedno predstavljal, če zaokrožimo, 0,7% bruto domačega
                  proizvoda.</p>
               <p>Do tega je Odbor za finance prišel na naslednji način. Najprej pri amandmaju v
                  zvezi s cestami. Vsi amandmaji pri Ministrstvu za promet in zveze, ki so bili
                  sprejeti <stage>(sprejeta sta bila samo dva - četrti amandma od Odbora za
                     infrastrukturo in petnajsti gospoda Pucka)</stage> skupaj predstavljajo dodatno
                  obremenitev v višini milijardo 350 milijonov tolarjev. Odbor je te postavke skrčil
                  tako, da predstavljajo dodatno obremenitev samo v višini 787 milijonov tolarjev.
                  Do tega je prišel tako, iz predloga, da vsi odseki, ki so bili sprejeti v teh dveh
                  amandmajih, ostanejo v proračunu, samo posamezni zneski pri posameznih odsekih se
                  pri nekaterih odsekih skrčijo.</p>
               <p>Moram reči, da nam je bila zelo ljuba napaka, ki se je zgodila, to je, da je bil
                  odsek Hotemež - Vrhovo izglasovan dvakrat, kar je pomenilo, da je izglasovan v
                  velikosti 400 milijonov, potrebna postavka pa je samo 200 milijonov. S tem smo
                  privarčevali 200 milijonov tolarjev.</p>
               <p>Pri cestah je potemtakem po uskladitvi, kot je predlagal Odbor za finance,
                  predvidenih dodatnih izdatkov v višini 560 milijonov tolarjev. To, kar je
                  predlagala Vlada v svojem prvotnem predlogu proračuna, skupaj z vladnimi
                  amandmaji, pa je vsota, ki je vseeno za milijardo 69 milijonov tolarjev manjša,
                  kot jo sedaj predlagamo v tem uskladitvenem predlogu. Če govorimo o tem
                  ministrstvu, bi pomenilo, da bi po izglasovanem predlogu za uskladitev državnega
                  proračuna Ministrstvo za promet imelo za milijardo 69 milijonov višjo postavko,
                  kot je bilo prvotno predvideno.</p>
               <p>Druga taka postavka, za katero predlagamo uskladitev, je postavka Triglavski
                  narodni park, kjer v nasprotju s predlaganimi ali sprejetimi amandmaji predlagamo
                  povišanje dveh postavk, ki se nanašajo na to temo, za skupno 40 milijonov, kar
                  pomeni nekoliko zmanjšanja glede na sprejeti amandma.</p>
               <p>Pri postavki "sofinanciranje strank" predlagamo 20 milijonov nižji znesek, kot je
                  bil izglasovan z amandmajem. Še vedno pa ostane za ta namen 100 milijonov tolarjev
                  več, kot je bilo prvotno predvideno.</p>
               <p>Pri postavki "promocija", gre za Urad za informiranje predlagamo zmanjšanje te
                  postavke za 45 milijonov tolarjev. Na koncu ostane tej postavki v proračunu 120
                  milijonov tolarjev. Spremembo te postavke predlagamo kljub temu, da ni bil vložen
                  na to temo noben amandma.</p>
               <p>Predlagamo povišanje postavke "delovna uspešnost upravnih organov" za 5 milijonov
                  tolarjev, ker je eden od sprejetih amandmajev k tej postavki to postavko znižal za
                  10 milijonov tolarjev, kar pomeni, da bi bila sedaj po uskladitvi 5 milijonov
                  tolarjev nižja, kot prvotno.</p>
               <p>Predlagamo povišanje postavke "tekoče proračunska rezerva" za 56 milijonov
                  tolarjev. To pomeni, da ta postavka ponovno znaša 800 milijonov, kot je bilo
                  prvotno predvideno, kajti za 56 milijonov tolarjev je izgubila skozi razne
                  sprejete amandmaje.</p>
               <p>Predlagamo povišanje postavke "materialni stroški Ministrstva za notranje zadeve"
                  za 200 milijonov tolarjev, kar pomeni, da bi znesek bil enak, kot je bil prvotno
                  predlagan s strani Vlade.</p>
               <p>Predlagamo črtanje postavke "financiranje društva Slovenija v svetu" v višini 10
                  milijonov tolarjev.</p>
               <p>Predlagamo povišanje "promocije" pri Ministrstvu za zunanje zadeve, glede na
                  sprejete amandmaje, za 63 milijonov 800 tisoč, kar pomeni, da bi ta postavka sedaj
                  znašala 120 milijonov tolarjev.</p>
               <p>Predlagamo črtanje postavke "Slovenska izseljenska matica", kot postavke v okviru
                  samostojnega proračunskega porabnika in vključitev te postavke kot samostojne
                  postavke v okviru Ministrstva za zunanje zadeve.</p>
               <p>Predlagamo povišanje zneska za sofinanciranje društev v višini 5 milijonov
                  tolarjev pri Ministrstvu za zunanje zadeve, kajti dva amandmaja, ki sta iz te
                  postavke jemala, sta to postavko skresala do ničle - in jo sedaj pravzaprav nazaj
                  vzpostavljamo v tej višini.</p>
               <p>Predlagamo povišanje postavke "adaptacija in izgradnja objektov Ministrstva za
                  obrambo" v višini 65 milijonov tolarjev. Ta postavka pa se je znižala skozi dva od
                  sprejetih amandmajev, ki sta se nanašala na Halo Tivoli in igrišče kluba
                  Branik.</p>
               <p>Predlagamo povišanje postavke "prestrukturiranje delovnih mest" za 20 milijonov.
                  Gre za postavko pri Ministrstvu za gospodarske dejavnosti. Gre za postavko, ki je
                  bila s tremi amandmaji znižana za precejšnjo vsoto. S to vsoto je bolj ali manj
                  simbolično povečujemo nazaj.</p>
               <p>Predlagamo znižanje postavke "Selekcija čebelje matice" za 3 milijone, kajti
                  zgodilo se je, da je bila ta postavka vzpostavljena v višini 3 milijone z dvema
                  amandmajema in je šlo sedaj za podvajanje, kar pomeni, da bi se vzpostavila samo v
                  višini, kot je bila predlagana z obema od sprejetih amandmajev.</p>
               <p>To je na kratko vse. Predlagamo pa tudi dva redakcijska popravka. Pri postavki
                  "Svetovni slovenski kongres" in pri postavki "izgradnja podhoda Šentjur" pri
                  Slovenskih železnicah. Gre res za redakcijske popravke in ne za nikakršno
                  vsebinsko spremembo.</p>
               <p>Toliko na kratko o tem predlogu za uskladitev državnega proračuna. Skupna vsota
                  tega državnega proračuna bi torej znašala sedaj ne več 406 milijard in 700
                  približno, kolikor je znašala, ampak 407 milijard 632 milijonov 830 tisoč. Kot sem
                  že omenil, bi tekoči proračunski primanjkljaj sedaj znašal ne več 11 milijard 800
                  približno, ampak 12 milijard 832 milijonov 830 tisoč.</p>
               <p>Toliko za enkrat. Ta amandma je bil sprejet na Odboru za finance z veliko večino
                  glasov, samo s tremi glasovi proti in enim vzdržanim. Hvala lepa.</p>
            </sp>
            <sp xml:id="SDZ1-Redna-21-1994-05-06.sp203">
               <speaker>PODPREDSEDNIK DR. LEV KREFT:</speaker>
               <p>Hvala lepa. Proceduralni predlog ima gospod Zmago Jelinčič. Prosim.</p>
            </sp>
            <sp xml:id="SDZ1-Redna-21-1994-05-06.sp204">
               <speaker>ZMAGO JELINČIČ:</speaker>
               <p>Hvala za besedo. V imenu poslanske skupine, bi prosil za eno uro odmora, da
                  pregledamo vse te amandmaje in da najdemo, kje kaj je in da se uskladimo. Hvala
                  lepa.</p>
            </sp>
            <sp xml:id="SDZ1-Redna-21-1994-05-06.sp205">
               <speaker>PODPREDSEDNIK DR. LEV KREFT:</speaker>
               <p>Sejo bomo nadaljevali ob 19.30 uri.</p>
            </sp>
            <stage type="time">(Seja je bila prekinjena ob 18.21 uri in se je nadaljevala ob 19.33
               uri.)</stage>
            <sp xml:id="SDZ1-Redna-21-1994-05-06.sp206">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje,
                  nadaljujemo z delom. Pred tem prosim, da ugotovimo prisotnost v dvorani.
                     <stage>(57 prisotnih)</stage></p>
               <p>V skladu z 223. členom sprašujem predstavnika Vlade, ali želi obrazložiti mnenje
                  Vlade Republike Slovenije? <stage>(Ne.)</stage> Hvala lepa.</p>
               <p>V skladu s poslovnikom dajem besedo predstavnikom poslanskih skupin. Besedo ima
                  gospod Zmago Jelinčič za poslansko skupino Slovenske nacionalne stranke.</p>
            </sp>
            <sp xml:id="SDZ1-Redna-21-1994-05-06.sp207">
               <speaker>ZMAGO JELINČIČ:</speaker>
               <p>Hvala lepa za besedo. Najprej bi se opravičil vsem poslancem koalicije, ki sedaj
                  ne morejo igrati košarke na Vrhniki, ker morajo biti pač tukaj. Sedaj pa na tisto,
                  kar je vsaj za nekatere bolj pomembno.</p>
               <p>Pri tem predlogu za uskladitev državnega proračuna se že kar na začetku pokaže
                  zanimiva zadeva. Namreč, davkoplačevalci, Slovenci, naj bi prispevali s tem
                  dodatnih skoraj 1,1 milijardo slovenskih tolarjev. Za toliko naj bi se povečal
                  primanjkljaj in mislim, da ta vsota sploh ni tako majhna in tako zanemarljiva, da
                  bi šli lahko z lahkoto preko nje.</p>
               <p>Verjetno zato, da bodo davkoplačevalci oziroma Slovenci lažje plačevali ta
                  primanjkljaj oziroma, da se ne bodo upali odtegovati državi tega denarja, smo
                  enostavno Ministrstvu za notranje zadeve vrnili tisto, kar smo mu prej že enkrat
                  odvzeli; to znese 2 milijona 568 tisoč tisočev tolarjev, ali po domače nekaj več,
                  kot 2 milijarde in pol.</p>
               <p>Promocija Republike Slovenije - oprostite, vem, da gre za delitev med LDS in SKD,
                  vendar imam svoje mnenje, poslanska skupina ima svoje mnenje, ki ga povemo.
                  Promocija Slovenije se je malo "prebeksljala" levo desno, vendar skupno na dveh
                  postavkah to znese 240 milijonov slovenskih tolarjev. Mislim, da bistvo promocije
                  tako ali tako delajo drugi, ne pa naši državni uradniki. Ministrov, ki jim
                  slovenski pašniki pač niso dovolj in se morajo hoditi pasti naokrog po svetu,
                  mislim, da res ni potrebno dodatno stimulirati še z dodatnimi denarji za
                  promocijo, ker konec koncev veliko večjo promocijo sta naredila tista dva kemika
                  iz Jožefa Štefana, ki sta odkrila novo spojino vodika in kisika, pa vendar se o
                  njiju skorajda ni govorilo. In konec koncev za promocijo Slovenije bi bilo dosti
                  pametneje, da se namesto osebnih potreb kupi novo letalo, ker s tem, ki razpada,
                  tako ali tako nimamo več pravice letati na večino evropskih oziroma svetovnih
                  letališč.</p>
               <p>Ravno tako se je pri adaptaciji in izgradnji ter investicijskem vzdrževanju
                  objektov za obrambo vrnilo tistih nekaj več kot 2,5 mio tolarjev nazaj. Vendar
                  mislim, da bi bilo smiselno, če bi se objekti, ki se gradijo v okviru Ministrstva
                  za obrambo, še naprej plačevali na enak način, kot so se doslej, preko Imosa do
                  Kraškega zidarja itd. so iz istih virov kot do zdaj. Ti viri ne bi obremenjevali
                  državnega proračuna in preko tega slovenskih davkoplačevalcev. Seveda pa je bilo
                  treba ves ta denar nekje nadoknaditi. Kje se je to nadoknadilo? Nadoknadilo se je
                  tam, kjer so stvari za Slovence najbolj boleče: za cesto Osilnica - Čačič -
                  Borovec - Kočevska Reka se je odvzelo 50% denarja, za Koroški most v Mariboru se
                  je odvzelo več kot ena tretjina denarja, za povezavo Černolica - Lisično se je
                  odvzelo več kot ena tretjina denarja, za povezavo Kronovo - Drnovo se je odvzelo
                  približno 50% denarja, za povezavo od Kobilja do državne meje z Madžarsko se je
                  odvzelo več kot eno tretjino denarja. Govorimo, kako pomembne so povezave z
                  sosednjimi državami, še posebno z Madžarsko, kjer so povezave grozljivo slabe,
                  obenem nam je pa bolj pomembno na določena ministrstva dajati promocijski denar za
                  razna popotovanja, kot pa da bi uredili te zadeve.</p>
               <p>Zanimivost je tudi ta, da navkljub temu, kako koalicija govori o vsem skupaj, kako
                  je potrebno prestrukturirati in ohranjati delovna mesta, se je vendarle tudi ta
                  postavka znižala za en določen odstotek.</p>
               <p>Gospoda žlahtna, potem ne govorite, kako vam je do Slovencev, ampak recite: "Veste
                  kaj, Slovenci, bodite tiho, delajte in ponižno glejte navzgor, saj ste na to
                  navajeni". Mislim, da vas bodo bolj razumeli. Zanimiva je tudi postavka, da se
                  Svetovni slovenski kongres prenese na Ministrstvo za zunanje zadeve. Videti je, da
                  bomo še gostili našega gospoda zunanjega ministra na popotovanjih po svetu.
                  Žalostno je le to, da jih ne bo plačeval iz svojega žepa, ampak iz žepa vseh
                  Slovencev. Hvala.</p>
            </sp>
            <sp xml:id="SDZ1-Redna-21-1994-05-06.sp208">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo besedo v imenu poslanske skupine? Da, prosim, gospod
                  Žare Pregelj v imenu poslanske skupine Slovenske ljudske stranke.</p>
            </sp>
            <sp xml:id="SDZ1-Redna-21-1994-05-06.sp209">
               <speaker>ŽARKO PREGELJ:</speaker>
               <p>Spoštovani! Slovenska  ljudska stranka, njena poslanska skupina, ugotavlja, da smo
                  zopet na tisti točki pri sprejemanju državnega proračuna, ki v bistvu tako ali
                  drugače izniči celoten trud, celotno proceduro, ki jo poslanci vlagamo v ta akt
                  vsako leto. Razlika je v tem, da je letos ta postopek v resnici čisto legalen, v
                  skladu s poslovnikom. Žal pa kaže svoje slabe strani, kajti celotnemu postopku se
                  potem podeli vsebina, ne glede na to, ali so tista dopolnila, ki smo jih poslanci
                  sprejeli, pomembna za posamezno področje ali niso pomembna. Ta končni,
                  uskladitveni predlog matičnega odbora zadevo poravna tako ali drugače. Nekoga
                  prizadene, drugega malo manj. Na koncu se res izkaže, da je pomembnejša neka
                  medsebojna računica koalicijskih strank kot pa sama vsebina teh dopolnil.</p>
               <p>Jasno je, da bo na tak način, če bomo tako nadaljevali, če bomo tako sprejemali
                  državni proračun, vsako leto verjetno manjši zagon pri posameznih poslancih, da bi
                  karkoli spreminjali. To je za demokracijo slabo. Slabo je, ker so potem zadeve
                  določene tako, kot določa Vlada oziroma ne Vlada v smislu ministrov, ki jo tukaj
                  zastopajo. Na koncu se lahko zgodi celo tako, da bo proračun tak, kot ga bo
                  določala državna birokracija. Lahko je to včasih dobro, večkrat pa slabo.</p>
               <p>Na koncu se parlament spremeni zgolj v nekakšen glasovalni tipkarski stroj, ki te
                  stvari potrdi. Kaj se dela, kako se dela, kje je končala tista država, ki je bila
                  predhodnica te, pa vsi vemo.</p>
               <p>Ljudska stranka, jasno, tega proračuna ne more podpreti. Ne toliko, ker bi bila ta
                  tako zelo nezadovoljna, ker bi bil proračun popolnoma nemogoč, ker bi bil proračun
                  neuresničljiv, ker ne bi tudi v samem postopku ničesar ne uspela spremeniti. Nekaj
                  je v bistvu drugače, nekaj je boljše, kot je bilo v prvotnem predlogu. Bistvena
                  razmerja ostanejo ista. Bistvena nepravilnost pri razdelitvi tega državnega
                  blagostanja ostaja taka, kot je prejšnja leta. Menimo, da če se ne bodo korenito
                  zastavili posamezni procesi, ki so se nekoliko bolj izražali pri naših amandmajih,
                  pri zakonu o izvrševanju proračuna, potem tudi ta proračun ne bo odigral svoje
                  vloge, ne bo uspel ustvariti tistega potrebnega preobrazbenega momenta, ki bi tej
                  državi pomenil rast, ki bi pomenil gospodarski napredek, s tem pa tudi napredek
                  celotne družbe in celotne sfere, ki ji pravimo poraba, je pa nujno potrebna, da ta
                  država, da ta družba, da ta nacija lahko sploh eksistira in uspešno deluje.</p>
               <p>Enostavno smo sklenili, spoštovani kolegi in kolegice, da bomo prepustili
                  koalicijskim strankam, da svojo zadevo speljejo do konca. Upam, da so se uskladile
                  in da bodo proračun sprejele. Procedura je znana, vemo, da obstaja še popravni
                  izpit. Ker je pa čas že globoko v pomladi, ko bi proračun moral imeti za seboj že
                  polovico proračunskega leta skorajda, menimo, da se je koalicija odločila proračun
                  sprejeti. Ker vemo, da ima pri tem absolutno večino, bomo pač glasovali ali proti
                  ali pa se vzdržali <stage>(to je pač odvisno od posameznega poslanca Ljudske
                     stranke)</stage>. Menimo, da ne potrebuje naših glasov, kajti naš koncept je
                  nekoliko drugačen. Hvala lepa.</p>
            </sp>
            <sp xml:id="SDZ1-Redna-21-1994-05-06.sp210">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanskih skupin? Ugotavljam, da nihče.
                  Zato zaključujem ta del razprave in dajem najprej na glasovanje predlog za
                  uskladitev.</p>
               <p>Proceduralno, gospod Zmago Jelinčič. Izvolite.</p>
            </sp>
            <sp xml:id="SDZ1-Redna-21-1994-05-06.sp211">
               <speaker>ZMAGO JELINČIČ:</speaker>
               <p>Hvala lepa. Eno vprašanje, pa upam, da mi ga bo gospod podpredsedujoči
                  pojasnil.</p>
               <p>V 267. členu našega poslovnika piše, da predsednik Vlade in ministri predstavljajo
                  Vlado v Državnem zboru in da na seji Državnega zbora predstavlja Vlado minister,
                  ki ga določi Vlada. Zelo rad bi zvedel, katerega ministra je določila Vlada, da
                  predstavlja predsednika Vlade na tem zasedanju. Hvala.</p>
            </sp>
            <sp xml:id="SDZ1-Redna-21-1994-05-06.sp212">
               <speaker>PODPREDSEDNIK DR. LEV KREFT:</speaker>
               <p>Hvala lepa. V rokah imam dopis s podpisom gospod Mirko Bandelj, generalni sekretar
                  in z žigom Vlade: "Pregled sodelovanja predstavnikov Vlade Republike Slovenije na
                  21. seji Državnega zbora Republike Slovenije. Za predlog zakona o izvrševanju
                  proračuna in o proračunu Republike Slovenije za leto 1994. Vlado zastopajo:
                  minister za finance gospod Mitja Gaspari, minister za notranje zadeve gospod Ivan
                  Bizjak, minister za znanost in tehnologijo gospod dr. Rado Bohinc, minister za
                  okolje in prostor gospod dr. Pavel Gantar, minister za šolstvo in šport gospod dr.
                  Slavko Gaber, minister gospod Lojze Janko, minister za obrambo gospod Jelko Kacin,
                  minister za ekonomske odnose in razvoj gospod dr. Davorin Kračun, minister za
                  pravosodje gospod Miha Kozinc, minister za kmetijstvo in gozdarstvo dr. Jože
                  Osterc, minister za zunanje zadeve gospod Lojze Peterle, minister za kulturo
                  gospod Sergij Pelhan, ministrica za delo, družino in socialne zadeve gospa Jožica
                  Puhar, minister za gospodarske zadeve gospod dr. Maks Tajnikar, minister za promet
                  in zveze gospod Igor Umek, minister za zdravstvo gospod dr. Božidar Voljč,
                  generalni sekretar Vlade Republike Slovenije gospod Mirko Bandelj, direktor Zavoda
                  za statistiko gospod Tomaž Banovec, direktorica Urada za verske skupnosti gospa
                  Darinka Čoš, namestnik direktorja Slovenske obveščevalno varnostne agencije gospod
                  Drago Ferš, direktor servisa skupnih služb gospod Valentin Gerkman, šef protokola
                  gospod Dimitrij Ivanov, direktorica Urada za žensko politiko gospa Vera Kozmik,
                  direktor kadrovske službe gospod Marko Kromar, šef servisa za protokolarne
                  storitve Brdo pri Kranju gospod Mitja Potočnik, direktor Centra za informatiko
                  gospod Niko Šlanberger, direktor Urada za informiranje - ni več, gospod Milenko
                  Šetinc, ki je tukaj napisan, zato ne more zastopati Vlade na tej seji, direktor
                  Urada za priseljevanje in begunce gospod Miloš Šuštar, namestnik direktorja Službe
                  za reformo lokalne samouprave gospod mag. Stane Vlaj, šef Urada za narodnosti
                  gospod Peter Vinkler, državna sekretarka v Ministrstvu za finance gospa Milojka
                  Kolar, državni sekretar v Ministrstvu za finance gospod Božo Jašovič in svetovalec
                  Vlade v Ministrstvu za finance Andrej Engelman. Dežurni član Vlade Republike
                  Slovenije je gospod Mitja Gaspari. Imate novo proceduralno vprašanje? Izvolite,
                  gospod Zmago Jelinčič.</p>
            </sp>
            <sp xml:id="SDZ1-Redna-21-1994-05-06.sp213">
               <speaker>ZMAGO JELINČIČ:</speaker>
               <p>Sodim, da je proračun izredno pomembna zadeva in mislim, da vidim tukaj samo
                  gospoda ministra Gasparija, vseh ostalih predstavnikov Vlade pa ne vidim tukaj in
                  vendarle bomo razpravljali in glasovali o področjih, ki se tičejo tudi drugih
                  ministrstev. Zato bi prosil gospoda predsedujočega, da zagotovi prisotnost tudi
                  ministrov, ki se jih bodoča razprava tiče. Hvala.</p>
            </sp>
            <sp xml:id="SDZ1-Redna-21-1994-05-06.sp214">
               <speaker>PODPREDSEDNIK DR. LEV KREFT:</speaker>
               <p>Hvala lepa. Glasujemo o usklajevalnem predlogu matičnega delovnega telesa, zato
                  pri prisotnosti Vlade zadošča prisotnost navedenega dežurnega ministra, gospoda
                  Mitja Gasparija. Razprave ni več. Če želite proceduralno, izvolite. Gospod Jožef
                  Kopše ima proceduralno.</p>
            </sp>
            <sp xml:id="SDZ1-Redna-21-1994-05-06.sp215">
               <speaker>JOŽEF KOPŠE:</speaker>
               <p>Državni proračun je ena od največjih stvari, ki se v vseh parlamentarnih državah
                  obravnava predvsem tudi z nekim spoštovanjem do tistega zbora, ki ga obravnava.
                  Ali to pomeni ta leva stran tukaj, ali to pomeni spoštovanje do tega zbora, da so
                  danes, razen ministra Gasparija, tukaj samo sekretarji? Ali ne bi bilo potrebno,
                  da bi bil še kakšen drugi minister, ko se to obravnava, da bi bil tukaj predsednik
                  Vlade?  Ali ga ne zanima, ali je tako siguren ta predsednik Vlade, da bo ta njegov
                  valjar zvaljal to majhno opozicijo in enostavno sprejel? Niti tega spoštovanja ne
                  kažejo v opoziciji. Hvala.</p>
            </sp>
            <sp xml:id="SDZ1-Redna-21-1994-05-06.sp216">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jožef Kopše, nisem razumel, da imate kakšen nov proceduralni
                  predlog. Ima še kdo kakšen proceduralni predlog? Ugotavljam, da ne in dajem na
                  glasovanje predlog za uskladitev državnega proračuna, ki ga je pripravil Odbor za
                  finance in kreditno-monetarno politiko. Ugotovimo sklepčnost! <stage>(62
                     prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je predlog za uskladitev državnega proračuna sprejet.</p>
               <p>Na glasovanje dajem predlog proračuna Republike Slovenije za leto 1994 v celoti.
                  Ugotovimo sklepčnost! <stage>(65 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je predlog sprejet.</p>
               <p>Zdaj dajem na glasovanje še predlog sklepa, ki je povezan s sprejemom proračuna.
                  To je sklep, ki ga predlaga matično delovno telo: "Državni zbor Republike
                  Slovenije pooblašča Ministrstvo za finance in poslance Državnega zbora Janeza
                  Kopača, Staneta Frima in Alojzija Metelka, da po sprejemu proračuna Republike
                  Slovenije za leto 1994 v skladu s sprejetimi amandmaji ter sprejetim predlogom za
                  uskladitev državnega proračuna, izvedejo končno redakcijo proračuna".</p>
               <p>Želi kdo o tem predlogu sklepa razpravljati? Ugotavljam, da ne in ga dajem na
                  glasovanje. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo predlog sprejeli.</p>
               <p>Skupina se bo sestala v ponedeljek ob 12. uri pri gospodu Engelmanu na Ministrstvu
                  za finance.</p>
               <p>Prehajamo h glasovanju o predlaganih dodatnih sklepih. Najprej bomo glasovali o
                  tistih sklepih, ki smo jih dobili že prej in jih imate v pregledu.</p>
               <p>Pod 1. točko imamo predlog sklepa predlagateljice gospe Jadranke Šturm-Kocjan, za
                  katerega ste dobili novo besedilo sklepa. To je naslednje besedilo
                     <stage>(dovolite, da ga vam preberem)</stage>: "Slovenski narodni skupnosti v
                  Italiji se pomaga zagotoviti 100 milijonov SIT sredstev za poravnavo dolgov, ki so
                  nastali v letu 1993 v institucijah, ki so za obstoj slovenske narodne skupnosti
                  najpomembnejše: Narodna in študijska knjižnica, Glasbena matica in Glasbena šola
                  Ekomela, Slovenski raziskovalni institut, Zavod za slovensko izobraževanje v
                  Špetru."                </p>
               <p>Želi kdo o tem predlogu sklepa razpravljati? Gospa Jadranka Šturm-Kocjan,
                  izvolite.</p>
            </sp>
            <sp xml:id="SDZ1-Redna-21-1994-05-06.sp217">
               <speaker>JADRANKA ŠTURM-KOCJAN:</speaker>
               <p>Hvala za besedo. Drage kolegice, dragi kolegi, spoštovani predstavniki Vlade,
                  dober večer.</p>
               <p>Rada bi v svoji obrazložitvi pridobila glasove za omenjeni predlog, ki ga
                  utemeljujem z naslednjim: Decembra lanskega leta je zapadel državni zakon
                  Republike Italije št.19/1991, znan tudi kot zakon za obmejna področja, iz katerega
                  so prej naštete ustanove prejemale finančno podporo za njihovo delovanje. Ob
                  prehodu na novo triletno obdobje do leta 1996, je usoda državne podpore, torej
                  italijanske Vlade, slovenskim kulturnim ustanovam v Italiji nejasna in nedorečena
                  ter po zadnjih volilnih rezultatih tudi negotova.</p>
               <p>Čeprav je italijanski parlament že odobril nov finančni zakon, je sredstva,
                  namenjena za delovanje slovenskim ustanovam, zmanjšal z 8 milijard lir na 6
                  milijard lir. Postopek za potrditev namembnosti in uporabe teh sredstev pa je zelo
                  upočasnjen, razpoložljivost sredstev pa odložena za leto, ali več. To pomeni, da
                  te ustanove nimajo denarnega kritja za svoje delo; predvsem ne morejo zagotoviti
                  izplačevanja mesečnih dohodkov svojim uslužbencem in zagotoviti njihovega rednega
                  delovanja.</p>
               <p>Dovolite, da čisto na kratko predstavim te, za Slovence izredno pomembne ustanove.
                  Narodna in študijska knjižnica, ki deluje od leta 1947, razpolaga s knjižnim
                  fondom 100 tisoč knjig.</p>
               <p>Zaposlenih ima 8 ljudi. Glasbena matica deluje od leta 1909 na področju Trsta,
                  Gorice, Špetra in Kanalske doline. Šolo obiskuje okoli 600 slovenskih otrok,
                  zaposlenih pa ima 50 zunanjih sodelavcev in 31 stalnih ljudi. Letno prireja 2
                  glasbeni sezoni v Trstu in Gorici. Slovenski raziskovalni institut, ki ima sedeže
                  v Trstu, Gorici, Čedadu in Kanalski dolini zaposluje 7 oseb in pokriva
                  raziskovalno dejavnost življenja slovenske narodne skupnosti.</p>
            </sp>
            <sp xml:id="SDZ1-Redna-21-1994-05-06.sp218">
               <speaker>PODPREDSEDNIK DR. LEV KREFT:</speaker>
               <p>Se opravičujem. Prosim, da v dvorani ponovno nastane atmosfera, ki omogoča, da
                  slišimo tistega, ki ima besedo in ne tistega, ki besede nima. Se opravičujem,
                  gospa Jadranka Šturm-Kocjan. Izvolite.</p>
            </sp>
            <sp xml:id="SDZ1-Redna-21-1994-05-06.sp219">
               <speaker>JADRANKA ŠTURM-KOCJAN:</speaker>
               <p>Najlepša hvala, gospod predsedujoči. Zavod za slovensko izobraževanje, to je
                  dvojezično šolsko središče v Špetru, Benečiji, ki obsega vrtec in petrazredno
                  osnovno šolo, katero obiskuje 49 malčkov in 48 osnovnošolcev, ima zaposlenih 20
                  pedagoških delavcev. Zavod, ki je bil ustanovljen leta 1980 predstavlja edino
                  šolsko strukturo v Beneški Sloveniji in je za obstoj slovenstva v tistih krajih
                  izrednega pomena.</p>
               <p>Kljub klepetanju, kljub motenju med tem naštevanjem, menim, da ste začutili
                  pomembnost dela teh ustanov za slovensko narodno skupnost v Italiji. Menim, da bi
                  korenito reduciranje dejavnosti močno ošibilo slovensko narodno skupnost, zato
                  menim, da je ta interventna pomoč, ki sicer res ni majhna, ni pa zopet tako
                  velika, da je matična domovina Slovencev v Italiji ne bi zmogla, posebno v teh
                  težkih časih, ki jih slovenska narodna skupnost po zadnjih volitvah v Italiji
                  preživlja. Zahvaljujem se za podporo in hvala lepa.</p>
            </sp>
            <sp xml:id="SDZ1-Redna-21-1994-05-06.sp220">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo besedo o tem predlogu sklepa? Gospod Zmago Jelinčič,
                  izvolite.</p>
            </sp>
            <sp xml:id="SDZ1-Redna-21-1994-05-06.sp221">
               <speaker>ZMAGO JELINČIČ:</speaker>
               <p>Spoštovane kolegice in kolegi! Podpora temu sklepu sploh ne more in ne sme biti
                  vprašljiva. Vendar pa s tem, ko bomo sprejeli in potrdili ta sklep, bi prosil še
                  nekaj, predvsem predstavnike Vlade, ki so tukaj in pa tudi nas, da se potrudimo,
                  da bo slovenska Vlada uredila zadeve, da bo italijanska država plačevala Slovencem
                  tisto, za kar se je zavezala z meddržavnimi pogodbami in ne, da se bo na
                  kakršenkoli način izmikala plačevanju, seveda ob tihem kimanju in prikimavanju
                  naših vladnih predstavnikov. Hvala.</p>
            </sp>
            <sp xml:id="SDZ1-Redna-21-1994-05-06.sp222">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ali želi še kdo besedo? Ugotavljam, da ne in dajem ta predlog sklepa
                  na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta sklep sprejeli.</p>
               <p>Naslednji sklep - predlaga ga Odbor za zdravstvo, delo, družino in socialno
                  politiko, matični odbor pa ga podpira: "Državni zbor Republike Slovenije nalaga
                  predlagatelju zakona, Vladi Republiki Slovenije, da v okviru Ministrstva za delo,
                  družino in socialne zadeve <stage>(2611)</stage> na postavki 7000-29 422 - javna
                  dela - prouči možnost, da se del sredstev v okviru javnih del nameni zbiranju
                  mleka v odročnih gorskih predelih".</p>
               <p>Želi kdo besedo o tem predlogu sklepa?</p>
               <p>Dajem ta sklep na glasovanje. Ugotovimo sklepčnost! <stage>(58
                  prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da smo ta sklep sprejeli.</p>
               <p>Pod 3. točko imamo predlog Odbora za infrastrukturo in okolje, ki se glasi: "Vlada
                  Republike Slovenije naj v proračunu za leto 1994 oblikuje dodaten vir sredstev za
                  solidarnostno izravnavo pri odpravljanju izrednih elementarnih dogodkov na
                  lokalnem cestnem omrežju, s katerim bo zagotovljeno sofinanciranje v prehodnem
                  obdobju uveljavljanja nove lokalne samouprave."</p>
               <p>Želi kdo besedo o tem predlogu sklepa? Prosim, gospod Janez Kopač. Izvolite.</p>
            </sp>
            <sp xml:id="SDZ1-Redna-21-1994-05-06.sp223">
               <speaker>JANEZ KOPAČ:</speaker>
               <p>Hvala. Mislim, da je ta sklep brezpredmeten. Vlada je to naredila in ta vladni
                  amandma smo tudi sprejeli. Gre za 500 milijonov na postavki elementarije. Zato
                  mislim, da je - ker je bil oblikovan pri obravnavi predloga, preden so bili dani
                  uskladitveni amandmaji Vlade - nepotreben, da pravzaprav ne sodi več na to
                  zasedanje. Hvala.</p>
            </sp>
            <sp xml:id="SDZ1-Redna-21-1994-05-06.sp224">
               <speaker>PODPREDSEDNIK DR. LEV KREFT:</speaker>
               <p>Hvala lepa. Mislim, da je podobno veljalo tudi za prejšnjega, vendar s sklepi, ki
                  so prijavljeni s strani odborov, ne morem narediti drugega, kot da jih dam na
                  glasovanje. Kolikor pa razumem dikcijo enega in drugega, ni nobene škode, bodisi
                  da se sprejmejo ali ne, glede na to, da smo v proračunu stvari uredili.</p>
               <p>Želi še kdo besedo? Ugotavljam, da ne in dajem ta sklep na glasovanje. Ugotovimo
                  sklepčnost! <stage>(59 prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da sklep ni sprejet.</p>
               <p>Naslednji sklep Odbora za kmetijstvo in gozdarstvo: "Koriščenje sredstev iz
                  proračunske postavke Ministrstva za kmetijstvo in gozdarstvo 2629 453 - pomoč pri
                  pripravi blaga za zunanji trg, ki je namenjena tudi za pomoč izvoza vina, je možna
                  le ob predhodnem sprejetju strategije izvoza slovenskega vina."</p>
               <p>Želi kdo besedo o tem predlogu sklepa? Ugotavljam, da ne in ga dajem na
                  glasovanje.</p>
               <p>Gospod Tone Peršak ima besedo.</p>
            </sp>
            <sp xml:id="SDZ1-Redna-21-1994-05-06.sp225">
               <speaker>ANTON PERŠAK:</speaker>
               <p>Predlagam samo redakcijski popravek dikcije sklepa. Naj bo za pomoč "izvozu" vina,
                  ne izvoza vina, ker izvoz vina ne more nikomur drugemu pomagati. Hvala.</p>
            </sp>
            <sp xml:id="SDZ1-Redna-21-1994-05-06.sp226">
               <speaker>PODPREDSEDNIK DR. LEV KREFT:</speaker>
               <p>Hvala lepa. Upam, da bo ta redakcijski popravek upoštevan pri objavi. Želi še kdo
                  besedo? Glasovali bomo. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da smo ta sklep sprejeli.</p>
               <p>Naslednji sklep predlaga Odbor za finance in kreditno-monetarno politiko in se
                  glasi: "Vlada Republike Slovenije naj ob morebitnem rebalansu državnega proračuna
                  za leto 1994 kot najožjo prioriteto pri predvidenih spremembah nameni sredstva za
                  investicijo dokončanje biološkega središča". Želi kdo besedo o tem predlogu
                  sklepa? Ugotavljam, da ne in ga dajem na glasovanje. Ugotovimo sklepčnost!
                     <stage>(56 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(16
                     poslancev.)</stage></p>
               <p>Ugotavljam, da smo tudi ta sklep sprejeli.</p>
               <p>Zdaj imamo še sklepe, ki jih nimate v pregledu, ki so prišli dodatno. Prvi dodatni
                  sklep se glasi, vložila pa ga je skupina poslancev s prvopodpisanim gospodom
                  Rudijem Mogetom: "Za investicije v osnovnošolski prostor se za leto 1994 iz
                  dopolnilnih sredstev občinam zagotovijo sredstva v višini najmanj 800 milijonov
                  tolarjev". Želi kdo besedo o tem predlogu sklepa? Ja, gospod Engelman
                  izvolite.</p>
            </sp>
            <sp xml:id="SDZ1-Redna-21-1994-05-06.sp227">
               <speaker>ANDREJ ENGELMAN:</speaker>
               <p>Predloženi sklep, glede na sprejeti zakon o izvrševanju proračuna za leto 1994, ni
                  sprejemljiv.</p>
            </sp>
            <sp xml:id="SDZ1-Redna-21-1994-05-06.sp228">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta predlog na
                  glasovanje. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da ta sklep ni bil sprejet.</p>
               <p>Naslednji predlog sklepa je predlagal gospod Miroslav Geržina. Glasi pa se: "Vlada
                  naj pozitivne razlike na strani predvidenih prihodkov proračuna porabi za
                  investicijsko vzdrževanje magistralnih in regionalnih cest do realne višine
                  sredstev, namenjenih v ta namen v proračunu za leto 1993". Želi kdo besedo o tem
                  predlogu sklepa? Gospod Miroslav Geržina ima besedo. Izvolite.</p>
            </sp>
            <sp xml:id="SDZ1-Redna-21-1994-05-06.sp229">
               <speaker>MIROSLAV GERŽINA:</speaker>
               <p>Hvala lepa, gospod predsedujoči, spoštovane poslanke in poslanci, predstavniki
                  Vlade, ministri itn.! Mislim, da je bilo delno temu ugodeno s tem, ko je bil pod
                  številko 4 sprejet tisti amandma in to zadevo za letos umikam. Samo trenutek,
                  prosim. To zadevo naj si finančni minister, lepo prosim, spravi v predal in naj
                  takoj začne pripravljati naslednji proračun, o katerem bomo kmalu govorili, da bo
                  dobil denar, ker ta proračun oziroma ta amandma, ki smo ga danes sprejeli,
                  lanskoletno vsoto za vzdrževanje magistralnih in regionalnih cest niti 100%-no ne
                  pokriva. In še vedno je tistih 200 kilometrov vsako leto razbitih, definitivno
                  razbitih. To se pravi, za naslednje leto naj pripravi tak proračun, in naj dovoli
                  ministru za promet in zveze in najde denar <stage>(kot sem danes rekel, da je
                     sposoben in verjamem v njega)</stage>, da se pri naslednjem proračunu ne bomo
                  zopet prepirali ves dan za to, kje bomo dobili piškavih 700 milijonov za popravilo
                  nekaj cest. Hvala.</p>
            </sp>
            <sp xml:id="SDZ1-Redna-21-1994-05-06.sp230">
               <speaker>PODPREDSEDNIK  DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne. Amandma je bil umaknjen in o
                  njem ne bomo glasovali.</p>
               <p>Naslednji amandma sta vložila gospa dr. Vida Čadonič- Špelič in mag. Jože Protner.
                  Ker pa je predlagana sprememba vloženega teksta, dajem besedo gospe dr. Vidi
                  Čadonič-Špelič. Prosim.</p>
            </sp>
            <sp xml:id="SDZ1-Redna-21-1994-05-06.sp231">
               <speaker>DR. VIDA ČADONIČ-ŠPELIČ:</speaker>
               <p>Hvala za besedo. Z mag. Protnerjem sva vložila predlog sklepa <stage>(res je že
                     pozna ura)</stage>, ki ga imate pred seboj. Po posvetovanju z Vlado sva
                  ugotovila, da je bilo potrebno sklep modificirati. Zato predlog sklepa, ki ga
                  imate na klopi, umikava, s tem da sedaj vlagava nov sklep, ki ga vam bom na kratko
                  predstavila.</p>
               <p>Prvi sklep govori, da mora Vlada o rebalansu proračuna za leto 1994, sredstva,
                  pobrana s prelevmani, nakazani na dve postavki Ministrstva za kmetijstvo. Ti dve
                  postavki sta izravnava stroškov predelave, podpora gorskovišinskemu območju in pa
                  druga postavka "pomoč pri pripravi blaga za zunanji trg". Novi, modificirani sklep
                  nič ne govori o rebalansu proračuna. Predlaga, v kolikor se s prelevmani nabere v
                  proračunu več sredstev, kot jih je Vlada za letos predvidevala, da se ta sredstva
                  nakažejo na prej omenjeni postavki.</p>
               <p>Prosim, da glasujete za tako modificiran sklep. Hvala.</p>
            </sp>
            <sp xml:id="SDZ1-Redna-21-1994-05-06.sp232">
               <speaker>PODPREDSEDNIK DR. LEV KREFT:</speaker>
               <p>Hvala lepa. Če lahko dobim besedilo, prosim. Hvala lepa.</p>
               <p>Želi še kdo besedo o tem predlogu sklepa? Ugotavljam, da ne in ga dajem na
                  glasovanje.</p>
               <p>Želite, da ga še enkrat preberem? "Vlada naj dosledno obračunava prelevmane v
                  skladu z zakonom o posebnih dajatvah pri uvozu kmetijskih proizvodov in živil. V
                  kolikor bi se v letu 1994 pobralo s prelevmani več sredstev, kot je skupno
                  predvidenih sredstev na postavki 1486 - izravnava stroškov predelave, podpora
                  gorskovišinskim področjem in za postavko 2629 - pomoč pri pripravi blaga za
                  zunanji trg - Ministrstva za kmetijstvo in gozdarstvo, naj Vlada za ta dodatna
                  sredstva poveča prej omenjeni postavki. Ta sredstva se koristijo v skladu s
                  sprejeto strategijo izvoza slovenskih kmetijskih izdelkov oziroma izdelkov".</p>
               <p>Dajem ta predlog sklepa na glasovanje. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da smo predlog sklepa sprejeli.</p>
               <p>Naslednji predlog dodatnega sklepa je vložil gospod Izidor Rejc in se glasi:
                  "Državni zbor nalaga Vladi Republike Slovenije, da ob morebitnem rebalansu
                  državnega proračuna za leto 1994 kot prioriteto pri predvidenih spremembah
                  zagotovi sredstva za nemoteno delo družbenega pravobranilca samoupravljanja
                  Republike Slovenije, v skladu z izvajanjem Zakona o lastninskem preoblikovanju
                  podjetij."</p>
               <p>Želi kdo v zvezi s tem sklepom besedo? Ugotavljam, da ne in ga dajem na
                  glasovanje. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo predlog dodatnega sklepa sprejeli.</p>
               <p>Naslednji predlog dodatnega sklepa je predlagal gospod Ivan Sisinger. Predlog
                  sklepa se glasi: "Državni zbor zadolžuje Ministrstvo za obrambo, Republiško upravo
                  za zaščito in reševanje, da do konca meseca maja dostavi vsem izvršnim svetom
                  skupščin občin izdelana merila in kriterije <stage>(priloga 1 in 2)</stage> za
                  sofinanciranje s strani države za področje požarnega varstva in zaščite ter
                  reševanje za leto 1994. Merila in kriterije za sofinanciranje poklicnih gasilskih
                  zavodov občinskih gasilskih zvez in prostovoljnih gasilskih društev je izdelala
                  Republiška uprava za zaščito in reševanje v Ministrstvu za obrambo za
                  sofinanciranje teh področij pri izvajanju nalog, ki izhajajo iz tozadevne sprejete
                  zakonodaje, vezanih na pokrivanje sredstev iz javne porabe v letu 1994."</p>
               <p>Želi kdo besedo o tem predlogu sklepa? Gospod Engelman, potem pa še gospod
                  Sisinger.</p>
            </sp>
            <sp xml:id="SDZ1-Redna-21-1994-05-06.sp233">
               <speaker>ANDREJ ENGELMAN:</speaker>
               <p>Tudi ta sklep je, glede na sprejeti amandma k 50. členu, neustrezen in
                  neuresničljiv glede zakona o izvrševanju proračuna za leto 1994.</p>
            </sp>
            <sp xml:id="SDZ1-Redna-21-1994-05-06.sp234">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Ivan Sisinger.</p>
            </sp>
            <sp xml:id="SDZ1-Redna-21-1994-05-06.sp235">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci! Sklep, ki sem ga predlagal, prosim,
                  da podprete. Mislim, da ni potrebno nobene obrazložitve več, kajti to je sklep, s
                  katerim samo pravzaprav zadolžujemo, da obrambno ministrstvo kriterije - mi smo v
                  50. členu jasno povedali, da najkasneje v 30. dneh naj ministrstvo opravi to, kar
                  predlagam in vas prosim, da podprete vsaj ta sklep, ker sicer resnično nismo
                  ničesar storili za to ljubo našo slovensko gasilstvo. Mogoče sirene v Sloveniji že
                  sedaj tulijo na ne vem kolikih mestih. Lepo prosim Ministrstvo za finance, naj
                  vendarle razume, da gre za državo, ne za Sisingerja in ne za gasilce in ne za
                  Gasilsko zvezo. Hvala lepa.</p>
            </sp>
            <sp xml:id="SDZ1-Redna-21-1994-05-06.sp236">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Jožef Kopše, izvolite.</p>
            </sp>
            <sp xml:id="SDZ1-Redna-21-1994-05-06.sp237">
               <speaker>JOŽEF KOPŠE:</speaker>
               <p>Poslanci Slovenske nacionalne stranke bomo podprli ta sklep, ki se nam zdi nujen.
                  Mogoče kakšna stvar izpade smešna. Vendar danes smo že govorili o teh stvareh
                  dosti in mislim, da je to nujno potrebno. Hvala.  </p>
            </sp>
            <sp xml:id="SDZ1-Redna-21-1994-05-06.sp238">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? <stage>(Ne.)</stage> Zaključujem to razpravo in
                  dajem ta predlog sklepa na glasovanje. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da je tudi ta predlog dodatnega sklepa sprejet.</p>
               <p>Spoštovane kolegice poslanke, spoštovani kolegi poslanci, preostaja nam še sedem
                  mesecev, da porabimo, kar smo danes sprejeli.</p>
               <p>S tem zaključujem to točko dnevnega reda in 21. sejo Državnega zbora Republike
                  Slovenije.</p>
            </sp>
            <stage type="time">(Seja je bila končana 6. maja 1994 ob 20.14 uri.)</stage>
         </div>
      </body>
   </text>
</TEI>
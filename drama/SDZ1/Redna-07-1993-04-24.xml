<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Redna-07-1993-04-24">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref
                     target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref
                     target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A70D4504929E86E3C1257832004838DF</idno>
               <idno type="URI">A70D4504929E86E3C1257832004838DF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-07-1993-04-24.DZ" n="07">
               <name>Redna</name>
               <date when="1993-04-24"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-07-1993-04-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">se je nadaljevala ob 0.34 uri.)</stage>
            <sp xml:id="SDZ1-Redna-07-1993-04-24.sp1">
               <speaker>PODPREDSEDNIK DR. LEV KREFT:</speaker>
               <p>Prosim spoštovane kolegice poslanke in kolege poslance, da zasedejo svoja
                  mesta!</p>
               <p>Spoštovane kolegice poslanke, spoštovani kolegi poslanci! Ugotavljam, da je še
                  vedno odsotna ena poslanska skupina.</p>
               <p>Gospod Podobnik želi besedo - proceduralno. Prosim.</p>
            </sp>
            <sp xml:id="SDZ1-Redna-07-1993-04-24.sp2">
               <speaker>MARJAN PODOBNIK:</speaker>
               <p>Glede na to, da v tem času odmora nismo bili obveščeni o nobenem novem predlogu v
                  smislu glasovanja v skladu s poslovnikom, predlagam, da predsedujoči da na
                  glasovanje predlog v skladu s poslovnikom, torej glasovanje o zakonu v celoti,
                  skupno z amandmaji, ki so bili sprejeti. In v tem primeru je pripravljena tudi
                  Samostojna poslanska skupina Slovenske nacionalne stranke sodelovati in da to tudi
                  sprejmemo.</p>
               <p><stage>(Iz dvorane se oglasi gospod ZMAGO JELINČIČ , češ da samostojna poslanska
                     skupina Slovenske nacionalne stranke ne obstoja.)</stage></p>
            </sp>
            <sp xml:id="SDZ1-Redna-07-1993-04-24.sp3">
               <speaker>PODPREDSEDNIK DR. LEV KREFT:</speaker>
               <p>Prosim, brez prevelikega nemira v dvorani; pred nami je verjetno še dolgo
                  zasedanje.</p>
               <p>Tega predloga, ki je bil podan, seveda ne morem dati na glasovanje, ker smo že
                  glasovali o ravno obratnem predlogu, da po hitrem postopku nadaljujemo, ker ni bil
                  sprejet predlog, da vrnemo. In na začetku sem že povedal, da tako kot smo
                  neusklajen predlog sprejeli, ga ne moremo dati na glasovanje.</p>
               <p>Prosim, gospod Žaro Pregelj.</p>
            </sp>
            <sp xml:id="SDZ1-Redna-07-1993-04-24.sp4">
               <speaker>ŽARKO PREGELJ:</speaker>
               <p>Predsedujoči, prosim, če poveste, po katerem členu ne morete dati na glasovanje!
                  Tega do sedaj še niste povedali.</p>
            </sp>
            <sp xml:id="SDZ1-Redna-07-1993-04-24.sp5">
               <speaker>PODPREDSEDNIK DR. LEV KREFT:</speaker>
               <p>Gospod Školč, prosim.</p>
            </sp>
            <sp xml:id="SDZ1-Redna-07-1993-04-24.sp6">
               <speaker>JOŽEF ŠKOLČ:</speaker>
               <p>Hvala lepa. Obnašal bi se skrajno poslovniško in bi predlagal, da pristopimo takoj
                  h glasovanju, ker je to edino, kar lahko v tem trenutku naredimo, o tistih
                  stvareh, o katerih smo razpravljali. Ker v dvorani ni vseh skupin, ni mogoče
                  voditi diskusije. Te variante so bile v bistvu izglasovane. Pravzaprav je
                  poslanska skupina Slovenske ljudske stranke svoj predlog, da se vrne v osnutek,
                  sama zavrnila s tem, ko sta samo dva glasovala za to in se sprijaznila s tem, da
                  se glasuje po tem hitrem postopku do konca. Drugače pa enostavno ni mogoče priti
                  do konca, ker vsakič, ko bi imeli nov predlog in ko poslanci ne bi sprejeli
                  določila, ki je bilo v začetku predlagano - to je, da morajo predlagati tudi vire,
                  se pravi, da je na koncu proračun usklajen - to je bilo tukaj zavrnjeno kot
                  načelo. To pomeni, da je potrebno imeti na koncu nek usklajevalni predlog, da je
                  zakon konsistenten. Okrog tega se ne gre dosti sprenevedati in to smo več kot
                  enkrat delali v skladu s poslovnikom, ki še vedno velja. In tudi, ko se citira
                  tiste člene okrog 300, se ne sklicuje na to, da so trije zbori, ampak se sklicuje
                  na to, da je predlog neusklajen.</p>
               <p>Zato predlagam, da delamo samo tisto, kar je možno, se pravi, da glasujemo o teh
                  amandmajih. In hkrati izkoriščam priliko, da povem, da bom glasoval za oba
                  amandmaja - zakon in potem še sklepe. Hvala lepa.</p>
            </sp>
            <sp xml:id="SDZ1-Redna-07-1993-04-24.sp7">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Žaro Pregelj.</p>
            </sp>
            <sp xml:id="SDZ1-Redna-07-1993-04-24.sp8">
               <speaker>ŽARKO PREGELJ:</speaker>
               <p>Spoštovani! Najprej želim zavrniti izjavo gospoda Školča, da je Slovenska ljudska
                  stranka oz. njen poslanski klub predlagal sklep, po katerem naj bi vrnili zakon v
                  fazo osnutka. Tega mi nismo predlagali! Jaz sem sicer v svoji diskusiji postavil
                  to možnost po 288. členu; v resnici pa ta možnost ne obstaja več. Če natančno
                  beremo poslovnik, ugotovimo, da to ni več možno.</p>
               <p>Obenem bi rad vprašal, s kom se sploh usklajujemo? Predsedujoči mi ni dal nobenega
                  odgovora na moje zahteve o pojasnilu poslovnika in 301 do 310. člen ne velja več -
                  je v nasprotju z ustavo. In v skladu s poslovnikom je, da tisti členi, ki so v
                  nasprotju z ustavo, ne veljajo več.</p>
               <p>Obenem je ta presedan, da se glasuje o nekih amandmajih Vlade po končanih rokih,
                  po končani obravnavi, po končanem glasovanju, ko je praktično potrebno izvesti še
                  zadnji akt, da je to v resnici ustavno nedopustno. Poslovnik je sprejet - tako
                  piše ustava - z 2/3-sko večino vseh prisotnih poslancev. Vi ga želite sprejemati z
                  neko navadno večino oziroma celo z nič; z nobenim soglasjem, saj predsedujoči
                  sploh ne da tega na glasovanje v zboru. Niti tega si ne upa, da bi dal to na
                  glasovanje in bil s tem vsaj krit, rekoč, saj je zbor odločil. Pač smo se zmenili,
                  smo se dogovorili. Kdo se je dogovoril, kdo se je zmenil? Kdo je rekel, da lahko
                  gredo, kje je tisti sklep, da se gre Komisija za finance tukaj neko usklajevalno
                  komisijo, po katerem členu? Pa kaj se zavedate, kaj delate? Mislim, da se ne. Če
                  se moram izjaviti, da ne delate prav in včasih mi je moj profesor rekel, ko nisi
                  znal na izpitu, "ali si neumen ali si len". Ta reč tukaj ne velja v tem smislu,
                  velja pa v tem, ali se zavedaš ali pa namensko goljufaš.</p>
            </sp>
            <sp xml:id="SDZ1-Redna-07-1993-04-24.sp9">
               <speaker>PODPREDSEDNIK DR. LEV KREFT:</speaker>
               <p>Hvala lepa. Mislim, da smo razen teh sklepnih opazk, večino tega, kar je bilo
                  sedaj povedano, res že večkrat slišali. Jaz lahko samo še enkrat povem. Vsa
                  vprašanja v zvezi s poslovnikom in postopkom lahko poslanke in poslanci
                  naslavljajo na komisijo, ki je za to matično delovno telo. Če izpodbijate
                  postopek, ki poteka v tem trenutku, ko poteka seja, dajem vaše predloge za
                  drugačen postopek na  glasovanje kot sem to storil tudi v predhodnem primeru, ko
                  je bil podan konkreten predlog sklepa, ki potem ni bil sprejet.</p>
               <p>Če je podan še kakšen podoben proceduralni predlog in sklep, ga pač prav tako
                  dajem na glasovanje, vendar ga v tej razpravi do sedaj ni bilo.</p>
               <p>Zato najprej, glede na to, da smo nadaljevali sejo, ugotavljam, da v dvorani ni
                  ene od poslanskih skupin in da zato ne moremo nadaljevati z razpravo. To se pravi,
                  da prehajamo direktno h glasovanju o podanih amandmajih, ker ugotavljam, da v
                  razpravi ni bilo podanih nikakršnih predlogov za spremembo, ali amandmajev ali
                  česa podobnega na predloge, ki smo jih imeli v razpravi; to se pravi na predlog
                  amandmaja k posebnemu delu proračuna, na amandmaja k 60. in 66. členu ter na tri
                  predloge sklepov, od katerih je dva predlagala Vlada in z določeno spremembo je
                  drugega potrdil naš matični odbor ter še posebnega, tretjega, predloga sklepa
                  odbora.</p>
               <p>Preden dam vse to na glasovanje, ugotavljam, da obstaja potreba po proceduralnem
                  vprašanju, ker razprave, ne more biti. Prosim, gospod Marjan Podobnik.</p>
            </sp>
            <sp xml:id="SDZ1-Redna-07-1993-04-24.sp10">
               <speaker>MARJAN PODOBNIK:</speaker>
               <p>Spoštovani. Z obžalovanjem ugotavljam, da ste se odločili, da boste izigrali
                  parlament in parlamentarno proceduro. To vam bo očitno uspelo, vendar prej bi vam
                  povedal samo še dve stvari.</p>
               <p>Prvič. Predlog je bil dan, vi ga niste dali na glasovanje. Dal sem konkreten
                  predlog, da daste na glasovanje, v skladu s poslovnikom, zakon vključno z
                  amandmaji, ki so bili sprejeti. In če želite dokazati, da zakon ni usklajen,
                  prosim dr. Drnovška, da mi odgovori na vprašanje: Kje so sredstva, zaradi katerih
                  pokrivamo dolgove Elana, sredstva, zaradi katerih imamo sanacijo bank? Ali niso ta
                  sredstva tista, kjer je daleč večja rezerva v tem proračunu kot je potrebna za to,
                  da se pokrijejo dodatna sredstva, ki smo jih izglasovali in s katerimi je proračun
                  neprimerno boljši, s katerim smo nekaj dali kulturi, nekaj podeželju, nekaj
                  kmetijstvu, vzeli nekaj oficirjem, ki so se šli proti slovensko vojsko in dali
                  nekaj slovenski vojski. Ta sredstva so zadovoljiva. Če trdite, da niso, prosim, da
                  mi to odgovorite in če mi dokažete s številkami, da niso, bom glasoval za ta
                  proračun. Sicer pa predlagam, da ne glasujemo, ne za, ne proti in ugotovimo, da se
                  je pač vladna večina odločila, da bo s svojo močjo izigrala parlament. Hvala.</p>
            </sp>
            <sp xml:id="SDZ1-Redna-07-1993-04-24.sp11">
               <speaker>PODPREDSEDNIK DR. LEV KREFT:</speaker>
               <p>Hvala lepa. Žal mi je, da vam gospod Drnovšek v tem trenutku ne more odgovoriti
                  tik pred glasovanjem in v tej situaciji pač ne more dobiti besede.</p>
               <p>Kar se tiče ponovnega opozorila, da naj gremo glasovati o neusklajenem predlogu
                  zakona, ponavljam s polno odgovornostjo, v izrazitem neskladju z zakonitostjo in z
                  ustavo bi bilo, da bi v tem parlamentu sprejemal zakon o proračunu, ki ne more
                  biti izveden, ker ne more veljati, ker je neusklajen. Hkrati bi pa s tem naložili
                  da velja. Zato seveda ne moremo glasovati o neusklajenem proračunu. To velja
                  danes, in četudi bi sprejeli sklep, da se vrne Vladi v osnutek in v naslednji fazi
                  ponovno sprejeli neusklajen poračun, bi ponovno morali prej ali slej v 11 ali 25
                  fazi priti do te iste situacije, kakršna je danes.</p>
               <p>Morali bi torej uskladiti proračun in o njem končno kot o usklajenem glasovati.
                  Nikoli pa ne bi mogli glasovati o neusklajenem proračunu. Kajti neusklajenega
                  zakona tudi ta Državni zbor ne more in ne sme sprejeti.</p>
               <p>Zato <title>NADALJUJEM S POSTOPKOM</title>, ki sem ga začel, to se pravi, <title>S
                     PREHODOM H GLASOVANJU</title>.</p>
               <p>Najprej bomo glasovali o amandmaju, ki ga imate v celoti v gradivu, ki nosi glavo
                  Vlade Republike Slovenije, in sicer od prve, čez drugo, tretjo na četrto
                  stran.</p>
               <p>Na prvi strani spodaj se začne za stavkom. Zato predlaga, da se sprejme naslednji
                  amandma. Imate amandma, o katerem sem govoril. Če mi dovolite, ga ne bom bral v
                  celoti, ampak ga samo navajam, na katerih straneh je. Je vsem jasno, o katerem
                  amandmaju glasujemo? Dobro. Torej, dajem ta amandma na glasovanje in prosim, da
                  ugotovimo sklepčnost.</p>
               <p>Ja, obrazložitev glasu. Prosim, gospod Žare Pregelj.</p>
            </sp>
            <sp xml:id="SDZ1-Redna-07-1993-04-24.sp12">
               <speaker>ŽARKO PREGELJ:</speaker>
               <p>Ugotavljam, da ni bilo razprave na te amandmaje. In če ni bilo razprave, tudi ni
                  bilo predvideno, po kakšni proceduri se lahko vloži amandma na amandma itd. In
                  sprašujem vas, dragi kolegi in kolegice, ali še želite delati po takem
                  postopku?</p>
            </sp>
            <sp xml:id="SDZ1-Redna-07-1993-04-24.sp13">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prosim, da ugotovimo sklepčnost. <stage>(63 prisotnih.)</stage></p>
               <p>Se opravičujem, izvolite. Gospod Zagožen bo pojasnil svoj glas.</p>
            </sp>
            <sp xml:id="SDZ1-Redna-07-1993-04-24.sp14">
               <speaker>DR. FRANC ZAGOŽEN:</speaker>
               <p>Poslanci Slovenske ljudske stranke ne bomo glasovali ne za in ne proti odslej
                  naprej, ker ugotavljamo, da od sedaj naprej postopek ni več zakonit. Hvala.</p>
            </sp>
            <sp xml:id="SDZ1-Redna-07-1993-04-24.sp15">
               <speaker>PODPREDSEDNIK DR. LEV KREFT:</speaker>
               <p>Torej ponovno ugotavljamo sklepčnost, razen če želi še kdo pojasnjevati svoj glas.
                  Ugotavljamo sklepčnost. <stage>(58 prisotnih.)</stage></p>
               <p>Kdor je za, naj glasuje! <stage>(52 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlagani amandma sprejet.</p>
               <p>Prehajam h glasovanju o dveh amandmajih, in sicer 60. in 66. členu predloga
                  zakona. Najprej bomo glasovali o amandmaju k 60. členu zakona, ki ga najdete na
                  četrti strani že omenjenega vladnega gradiva, pod točko 1., amandma k 60. členu.
                  Ste ga našli? Dobro. Mi dovolite, da ga ne berem. Hvala lepa.</p>
               <p>Prosim, da ugotovimo sklepčnost. <stage>(57 prisotnih.)</stage></p>
               <p>Kdor je za, naj glasuje! <stage>(52 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma k 60. členu sprejeli.</p>
               <p>Prehajam h glasovanju o amandmaju k 66. členu, ki se nahaja na strani 4 spodaj.
                  Prosim, da ugotovimo sklepčnost. <stage>(58 prisotnih.)</stage></p>
               <p>Kdor je za, naj glasuje! <stage>(52 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo tudi ta amandma sprejeli k celotnemu gradivu. Dobro. O sklepih
                  bomo glasovali potem, ko bomo glasovali o zakonu v celoti. Dajem na glasovanje
                  zakon o izvrševanju proračuna in o proračunu Republike Slovenije za leto 1993 v
                  celoti. Ja, prosim, gospod Janez Podobnik.</p>
            </sp>
            <sp xml:id="SDZ1-Redna-07-1993-04-24.sp16">
               <speaker>JANEZ PODOBNIK:</speaker>
               <p>Spoštovana Vlada Republike Slovenije, spoštovani člani vladajoče koalicije! Čutim
                  se popolnoma izigranega kot poslanec in kot človek. Devalvacija parlamenta je
                  dosegla najnižjo točko. Predvsem me čudi to, kako ta postopek lahko spremljajo
                  tisti kolegi, člani iz pozicije, ki so se iskreno prizadevali in sem jih tudi sam
                  podprl pri njihovih amandmajih. Predvsem sem pa prizadet, ker je posledica tega
                  zakona v tem, da se nadaljuje velika ignoranca do slovenskega podeželja in tudi do
                  slovenske kulture. V te amandmaje, v to delo je bilo vloženih veliko pričakovanj
                  vseh Slovencev, predvsem njih ste izigrali. Hvala lepa.</p>
            </sp>
            <sp xml:id="SDZ1-Redna-07-1993-04-24.sp17">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ja, prosim, gospod Anton Peršak.</p>
            </sp>
            <sp xml:id="SDZ1-Redna-07-1993-04-24.sp18">
               <speaker>ANTON PERŠAK:</speaker>
               <p>Dva razloga, zakaj bom glasoval proti proračunu. Prvi razlog je ta, da je v tem
                  glasovanju, ki je bilo zdaj izvedeno, v katerem tudi nisem sodeloval, bil kršen
                  poslovnik. Kajti, prosim - tako, kot je prosil gospod Preglej predsedujočega, če
                  lahko pove tisti člen poslovnika, po katerem je bilo izvedeno to glasovanje -
                  zdaj. Če ga lahko najde v poslovniku, bom glasoval za zakon in za proračun.</p>
               <p>Drugič, bom glasoval zato proti, ker so bili s temi amandmaji, ki formalno sploh
                  amandmaji niso, spremenjene vse tiste odločitve, o nekaterih je ta zbor, nekaterih
                  izmed njih tako rekoč konsenzualno glasoval danes dopoldan. Spomnil vas bom samo
                  na amandma, pri katerem je glasovalo od 76 navzočih 72 poslancev v tem zboru za in
                  so v teh, sicer res 12-tih urah, tako radikalno spremenili svoje mnenje.
                  Hvala.</p>
            </sp>
            <sp xml:id="SDZ1-Redna-07-1993-04-24.sp19">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas. Prosim, gospod Žarko Pregelj.</p>
            </sp>
            <sp xml:id="SDZ1-Redna-07-1993-04-24.sp20">
               <speaker>ŽARKO PREGELJ:</speaker>
               <p>Spoštovani poslanci in poslanke! Glasoval bom proti. Najraje niti ne bi glasoval,
                  toda dejstvo je, da ta akt zaključuje proceduro in se ga bom držal po poslovniku,
                  sicer, če se ga ne bi hotel držati, bi šel ven. Obenem želim povedati, da ne morem
                  glasovati za ta zakon, poleg tega zato, ker je bila kršena procedura, ker smo
                  uvedli diktaturo Vlade v tej državi in se je parlament s tem degradiral spet v
                  Socialistično skupščino republike Slovenije izpred leta 1990. Točno to se je zdaj
                  zgodilo, ko so delegati morali in kaj drugega si tudi niso upali, dvigovati roke
                  in glasovati tako, kot je CK določil. To se je zdaj zgodilo, gospodje in gospe.
                  Delajte tako. Imate večino. Lahko to večino izkoriščate tako, kot valjar in
                  valjajte vse, kar mislite, da lahko povaljate, toda za to boste nosili odgovornost
                  vi, ne tisti, ki smo na to opozarjali.</p>
               <p>Osebno sem tudi takrat, ko smo imeli Demosovo vlado, nasprotoval takim zadevam.
                  Tisti, ki ste bili takrat tukaj prisotni, se boste lahko spominjali, da sem bil
                  proti določenemu spreminjanju načina ustave, kot se je sprejemala, brez možnosti,
                  da bi zbor povedal svoje končno mnenje in še marsičesa drugega, tudi pri
                  proračunu. Tukaj ne gre zgolj za boj med opozicijo in pozicijo, ampak gre za to,
                  ali smo res za pošteno demokracijo ali pa ne. Po moje se vam bo ta prevzetnost, s
                  tem ko menite, da imate večino, lahko v kratkem zelo zelo maščevala. Čisto
                  človeško bi lahko to pogledali. Pač, nočete videti, nočete verjeti.</p>
               <p>Verjetno bo moral o tem postopku povedati svoje mnenje tudi tisti organ, ki je za
                  to pristojen in to je verjetno oziroma je ustavno sodišče. Kako bo odločilo, to je
                  druga zadeva, kajti to je tudi organ, ki je nekoliko invaliden, ker ga tisti, ki
                  je za to pristojen, ne predlaga, da bi lahko v celoti normalno delovalo. Vsekakor
                  se tista situacija, ki jo je gospod Zlobec opisal kot shizofreno, očitno
                  nadaljuje.</p>
               <p>Že sama procedura in neusklajenost proračuna je pokazala, da je bil postopek
                  sprejemanja proračuna popolnoma napačen. Načelo, povej vir od kje vzeti, je
                  pripeljalo do tega, do česar je pripeljalo. To dokazuje, da je tak način
                  sprejemanja proračuna popolnoma napačen. Vsekakor bi morali proračun sprejemati po
                  principu, kot je tudi mišljen, s proračunskim memorandumom, ko bi se strateško
                  določili cilji, ko bi se tudi o rezultatih obravnave in glasovanja določila
                  razmerja med osnovnimi porabniki proračuna, nakar bi bila pa sama delitev znotraj
                  porabnikov pač odvisna od resorja oziroma od ministra in sodelavcev, ki ta resor
                  vodijo in od usklajenosti z matičnim telesom. Taka procedura je očitno pripeljala
                  do tega neskladja. Nihče ni hotel pravočasno to opozoriti in uporaba teh
                  instrumentov je dejansko ta parlament popolnoma deklasirala. Hvala lepa.</p>
            </sp>
            <sp xml:id="SDZ1-Redna-07-1993-04-24.sp21">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Gospod Zagožen, prosim.</p>
            </sp>
            <sp xml:id="SDZ1-Redna-07-1993-04-24.sp22">
               <speaker>DR. FRANC ZAGOŽEN:</speaker>
               <p>Če bo do tega zadnjega nezakonitega akta res prišlo, potem jaz ponovno ne bom
                  glasoval ne za ne proti. Mislim pa, da sta v dvorani dva moža, ki lahko ustavita
                  to nezakonitost, ki poteka. To je predsednik Vlade, ki ima po poslovniku še vedno
                  možnost, da predlog zakona umaknemo in s tem ustavi postopek. In tu je tudi
                  predsednik Državnega zbora, ki lahko stopi pred zbor in mu predlaga, da postopek
                  ustavi. Hvala.</p>
            </sp>
            <sp xml:id="SDZ1-Redna-07-1993-04-24.sp23">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo pojasniti svoj glas. Ja, gospod Mozetič, prosim.</p>
            </sp>
            <sp xml:id="SDZ1-Redna-07-1993-04-24.sp24">
               <speaker>MIROSLAV MOZETIČ:</speaker>
               <p>Po prejšnjem, predhodnem govoru sem dobil precejšnjega moralnega mačka, tako da
                  moram  verjetno iti na Brezje čez kakšen dan. Ampak kljub vsemu sem hotel samo to.
                  Čeprav nam jih bo verjetno veliko očitalo nezakonitost, kar  v tem tednu in danes
                  poslušam praktično vsakih 5 minut, ampak upam, da se bo tudi kakšen od
                  davkoplačevalcev spomnil, da s tem, ko ni bilo sprejeto tako, kot bi nekateri
                  želeli,  smo jim nekako prihranili oziroma je proračun manjši za 6 milijard
                  oziroma se ni povečal za tistih 6 milijard ali nekaj takega, kar pomeni, da ne bo
                  treba kakšnih novih davkov ali pa morda bomo uspeli še s kakšno olajšavo na otroke
                  in take stvari.</p>
            </sp>
            <sp xml:id="SDZ1-Redna-07-1993-04-24.sp25">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo pojasniti svoj glas? Nihče več.</p>
               <p>Zato prehajam h glasovanju.</p>
               <p>Prosim, da ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da smo zakon o izvrševanju proračuna in o proračunu Republike
                  Slovenije za leto 1993 sprejeli.</p>
               <p>Prehajam h glasovanju o predlaganih sklepih. Imeli smo jih celo vrsto, vendar
                  zaradi usklajevanja morda predlagam, da bi najprej glasovali o teh sklepih, ki smo
                  jih dobili nazadnje - se pravi o teh, ki so vsebovani v gradivih, ki smo jih
                  dobili nazadnje. Ali se s tem strinjate? Ima kdo kakšen ugovor?</p>
               <p>Potem bomo pa prešli še h glasovanju o sklepih, ki smo jih dobili v pregledu.
                   </p>
               <p>Ne vidim ugovora, zato predlagam, da najprej glasujemo o dveh sklepih, ki jih je
                  predlagala v svojem gradivu Vlada. Imate jih na strani 5 vladnega gradiva.</p>
               <p>In sicer prvi sklep glasi: Vlada Republike Slovenije bo v skladu s sprejeto
                  ekonomsko politiko predlagala zakon o plačilu posebnih uvoznih dajatev,
                  prelemanov, pri uvozu kmetijskih proizvodov in živil in te prihodke namenjala za
                  podpiranje izvoza kmetijskih proizvodov.</p>
               <p>Ker v dvorani ni ene poslanske skupine, sklepa ne morem dati v razpravo, zato
                  moram preiti neposredno h glasovanju o njem.</p>
               <p>Prosim, da ugotovimo sklepčnost!</p>
               <p>Ja, gospod Jaša Zlobec bo obrazložil svoj glas. Prosim.</p>
            </sp>
            <sp xml:id="SDZ1-Redna-07-1993-04-24.sp26">
               <speaker>JAŠA L. ZLOBEC:</speaker>
               <p>Postavil bom proceduralno vprašanje, kolega Kreft. Ali je formalno Neodvisna
                  poslanska skupina, ali je tudi formalno poslanska skupina? Ker če ni formalno
                  poslanska skupina, potem ta vaša prekinitev razprave ne funkcionira.</p>
            </sp>
            <sp xml:id="SDZ1-Redna-07-1993-04-24.sp27">
               <speaker>PODPREDSEDNIK DR. LEV KREFT:</speaker>
               <p>Gospod Jaša Zlobec, jaz sem vam na to vprašanje odgovoril s tem, ko sem najprej
                  prekinil sejo in potem nadaljeval, ne da bi odpiral razpravo. Prav tako je ta
                  Državni zbor na to vaše vprašanje odgovoril danes že enkrat, ko je glasoval o
                  predlogih Komisije za volitve, imenovanja in administrativne zadeve o dopolnitvi
                  nekaterih delovnih teles.</p>
               <p>Dajem torej sklep na strani 5, ki sem ga že prebral, na glasovanje.</p>
               <p>Prosim, da ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je ta sklep sprejet.</p>
               <p>Drugi sklep na tej isti strani ima predlagano spremembo, ki jo je predlagal odbor,
                  in sicer, da se v prvi vrstici namesto besedice "čim prej" vstavi "do 1.8.1993". S
                  tem spreminjevalnim predlogom Odbora dajem sklep, ki glasi: "Vlada Republike
                  Slovenije bo Državnemu zboru do 1.8.1993 predložila večletni program opremljanja
                  vojske z borbenimi sistemi za protizračno obrambo, sistemi zvez in za protioklepni
                  boj ter predlagala tudi vire financiranja"  na glasovanje.</p>
               <p>Ali glasujemo najprej o amandmaju, preden dam celoten sklep na glasovanje.
                  Dobro.</p>
               <p>Torej dajem na glasovanje najprej amandma Odbora na predlog sklepa, ki ga je dala
                  Vlada, in sicer, da se beseda "čim prej" nadomesti z besedilom "do 1.8.1993".</p>
               <p>Prosim, da ugotovimo sklepčnost! <stage>(61 prisotnih.)</stage></p>
               <p>Kdo je za ta amandma? <stage>(53 poslancev.)</stage> Je kdo proti?
                     <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>In sedaj predlagani sklep glasi, kot sem ga že prej prebral. Ali ga preberem še
                  enkrat? <stage>(Ne.)</stage> Hvala lepa.  S tem dajem ta sklep v celoti na
                  glasovanje.</p>
               <p>Prosim, da ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je ta sklep sprejet.</p>
               <p>Tretji sklep je v svojem gradivu, ki ste ga dobili na enem listu, predlagal
                  matični Odbor za finance in kreditno-monetarno politiko. To je sklep, ki se glasi:
                  "Vlada Republike Slovenije naj do 1.7.1993 pripravi zakon o določitvi vojaških
                  pokojnin in s tem zakonom uskladi raven vojaških pokojnin s civilnimi
                  pokojninami."</p>
               <p>Prosim, da ugotovimo sklepčnost. <stage>(61 prisotnih.)</stage></p>
               <p>Kdo je za? <stage>(57 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta sklep prav tako sprejeli.</p>
               <p>Prehajam h glasovanju o sklepih, ki jih imamo v gradivu, ki nosi naziv "Pregled
                  amandmajev", ki smo ga sedaj dva dni kar krepko uporabljali, in sicer na 83.
                  strani, proti koncu tega gradiva. Ste našli gradivo in 83. stran? Smo vsi
                  opremljeni z gradivom? Dobro.</p>
               <p>Prvi sklep, ki je predlagan, je sklep Odbora za infrastrukturo in okolje pod točko
                  1. Če se strinjate, glede na to, da imamo vsi gradivo v rokah, ga ne berem. Je
                  kakšna zahteva, da berem te sklepe? Ni takšne zahteve, torej sklepa ne bom
                  bral.</p>
               <p>Na 83. strani pod točko 1 je prvi sklep, ki ga predlaga Odbor za infrastrukturo in
                  okolje.</p>
               <p>Prosim, da ugotovimo sklepčnost. <stage>(57 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je sklep sprejet.</p>
               <p>Prehajamo k drugemu predlaganemu sklepu, ki sega s 83. strani, pod točko 2, na 84.
                  stran. Glasujemo torej o sklepu pod točko 2, ki ga je predlagal Odbor za finance
                  in kreditno-monetarno politiko.</p>
               <p>Ali želite, da o vsakem od teh sklepov glasujemo ločeno ali lahko glasujemo o
                  točki v celoti? Če želi kdo, da glasujemo ločeno, bomo glasovali ločeno. Je kakšen
                  predlog, da glasujemo ločeno? Če ni takšnega predloga, dajem na glasovanje sklepe,
                  ki jih predlaga Odbora za finance in kreditno-monetarno politiko pod točko 2 na
                  83. strani do 84. strani.</p>
               <p>Prosim, da ugotovimo sklepčnost. <stage>(59 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je sklep sprejet.</p>
               <p>Na 84. strani pod točko 3 imate predlog sklepa, ki ga je podal gospod Jože Lenič.
                  Dajem ta sklep na glasovanje.</p>
               <p>Prosim, da ugotovimo sklepčnost. <stage>(57 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je sklep sprejet.</p>
               <p>Na isti strani imamo pod točko 4 sklep, ki ga je predlagal gospod Jurij Malovrh.
                  Dajem tudi ta predlog sklepa na glasovanje.</p>
               <p>Prosim, da ugotovimo sklepčnost. <stage>(59 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je sklep sprejet.</p>
               <p>Prehajam h glasovanju o predlogu pod točko 5, ki ga je podala za sklep gospa
                  Danica Simšič. Ta predlog sega s 84. strani na 85. stran. Glede na to, da gre za
                  celoto, predlagam, da tudi tu glasujemo o celoti. Ali je kakšen predlog, da
                  glasujemo po posamičnih sklepih, ki so pod črkami a do e? Ni takšnega predloga,
                  zato dajem na glasovanje točko 5, predlog stališč in sklepov gospe Danice Simšič
                  na glasovanje.</p>
               <p>Prosim, da ugotovimo sklepčnost. <stage>(60 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je sklep sprejet.                </p>
               <p>Na 85. strani, pod točko 6, je predlog sklepa, ki ga je podal gospod Jožef Školč.
                  Glasujemo torej o tem predlogu in prosim, da ugotovimo sklepčnost. Prehitro, se
                  opravičujem. Še enkrat.</p>
               <p>Prosim, da ugotovimo sklepčnost. <stage>(58 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je sklep sprejet.                </p>
               <p>Pod točko 7 na 85. strani imamo predlog sklepa, ki ga je podal odbor za finance in
                  kreditno-monetarno politiko. Tudi ta sklep dajem na glasovanje.</p>
               <p>Prosim, da ugotovimo sklepčnost. <stage>(56 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je sklep sprejet.                </p>
               <p>Imamo še en dodatni sklep, to je predlog sklepa, ki ga je dala Komisija za
                  spremljanje in razvoj lastninskega preoblikovanja družbene lastnine. Prebral vam
                  bom - ker verjetno tega gradiva nimate več pri roki - z dne 15. aprila 1993. Ta
                  dodatni sklep, ki ga je komisija soglasno sprejela, glasi: "Komisija Državnega
                  zbora Republike Slovenije za spremljanje in nadzor lastninskega preoblikovanja
                  družbene lastnine predlaga Državnemu zboru, da zaveže Vlado, da v okviru
                  proračunskih sredstev Vlade, predvidenih za financiranje kadrov, zagotovi namensko
                  porabo teh sredstev tudi za financiranje družbenih pravobranilcev samoupravljanja
                  na občinski in republiški ravni, ter da do naslednje seje Državnega zbora predloži
                  v obravnavo in sprejem po hitrem postopku spremembe in dopolnitve zakonodaje, ki
                  ureja organizacijo, pristojnosti in načine financiranja družbenega pravobranilca
                  samoupravljanje." Ta sklep se redakcijsko spremeni tako, da se glasi: "Na Državni
                  zbor, ki zavezuje Vlado, da ga v okviru proračunskih sredstev Vlade" ... in tako
                  dalje.</p>
               <p>Želite da sklep preberem ponovno, ali je bilo jasno, za kaj gre? Želi morda
                  zastopnik predlagatelja komisije obrazložiti sklep? Prosim, gospod Rejc,
                  izvolite.</p>
            </sp>
            <sp xml:id="SDZ1-Redna-07-1993-04-24.sp28">
               <speaker>IZIDOR REJC:</speaker>
               <p>Spoštovani podpredsednik, spoštovane gospe in gospodje! Imel bi par besed o tem.
                  Če je že v zakonu o lastninskem preoblikovanju določeno, da družbeni pravobranilec
                  samoupravljanja dela svoje naloge, potem je treba zagotoviti in sredstva in kadre
                  in organizacijo tega dela. Prosim, da podprete ta sklep.</p>
            </sp>
            <sp xml:id="SDZ1-Redna-07-1993-04-24.sp29">
               <speaker>PODPREDSEDNIK DR. LEV KREFT:</speaker>
               <p>Hvala lepa. S tem dajem ta sklep, ki sem ga že prebral, na glasovanje in prosim,
                  da ugotovimo sklepčnost. <stage>(59 prisotnih.)</stage></p>
               <p>Kdo je za? <stage>(59 poslancev.)</stage> Je kdo proti?
                  <stage>(Nihče.)</stage></p>
               <p>Hvala lepa.</p>
               <p>Po mojem pregledu smo izčrpali vse predlagane sklepe. S tem zaključujem 2. točko
                  dnevnega reda in ker je s tem izčrpan tudi dnevni red v celoti, zaključujem 7.
                  sejo Državnega zbora Republike Slovenije in se poslankam in poslancem, ki so
                  vzdržali do konca, zahvaljujem za prisotnost. Lahko noč.</p>
               <p>... na dnevni red kot urgentna, da se vendarle o tem tudi dogovorimo. Prosim, to
                  je tudi, da ulovite tiste, ki so že stopili ven.</p>
               <p>Prosim poslanke in poslance, da zasedejo svoja mesta. Prosim, da zasedete svoja
                  mesta, da bomo lahko odločali o nadaljevanju seje. Kot sem že opozoril, gre za
                  izjemno pomembno vprašanje. V primeru, da se bomo odločili za nadaljevanje seje,
                  bom seveda vodenje prepustil gospodu Mozetiču, ki mu ta točka pripada.</p>
               <p>Prosim, smo vsi zasedli svoja mesta? Predlagam, da najprej ugotovimo prisotnost v
                  dvorani, če lahko veljavno nadaljujemo z delom? <stage>(59 prisotnih.)</stage>
                  Ugotavljam, da lahko nadaljujemo z delom.</p>
               <p>Postavljam vprašanje, če ste pripravljeni počakati, da lahko odločamo tudi o novem
                  predlogu Komisije za volitve, imenovanja in administrativne zadeve, glede
                  preiskovalne komisije. Želi morda, preden o tem odločamo, gospod Anderlič
                  pojasniti, kdaj lahko ta predlog pričakujemo, ali je morda že pripravljen?</p>
               <p>Besedo ima gospod Anderlič.</p>
            </sp>
            <sp xml:id="SDZ1-Redna-07-1993-04-24.sp30">
               <speaker>TONE ANDERLIČ:</speaker>
               <p>Komisija je bila sklicana za 29. že pred tem, preden je ta sklep bil sprejet in to
                  ni bilo predvideno. Sedaj, če zahtevate, da to naredimo, rade volje. Ni kaj.</p>
            </sp>
            <sp xml:id="SDZ1-Redna-07-1993-04-24.sp31">
               <speaker>PODPREDSEDNIK DR. LEV KREFT:</speaker>
               <p>Gospod Anderlič, ali menite, da v primeru, da sprejmemo sklep, da bi nadaljevali z
                  delom, obstajajo pogoji, da se ta trenutek sestane Komisija za volitve, imenovanja
                  in administrativne zadeve? Pogoji za to torej obstajajo, torej lahko o tem brez
                  težav glasujemo.</p>
               <p>Dajem torej na glasovanje Državnemu zboru predlog, da nadaljujemo z delom, dokler
                  ne pridemo do predloga Komisije za volitve, imenovanja in administrativne zadeve
                  glede odloka o imenovanju in sestavi preiskovalne komisije. Ima kdo, glede na to,
                  da slišim dosti govora v dvorani, kakšen drugačen predlog?</p>
               <p>Torej, dajem ta predloga na glasovanje. Prosim, da ugotovimo sklepčnost.
                     <stage>(64 prisotnih.)</stage></p>
               <p>Kdor je za, naj glasuje! <stage>(52 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da nadaljujemo z delom.</p>
               <p>Prosim gospoda Anderliča, da skliče sejo Komisije za volitve, imenovanja in
                  administrativne zadeve in da eventualno, v primeru daljšega trajanja te seje,
                  sporoči, kdaj bi lahko Državni zbor nadaljeval z delom?</p>
               <p>Za enkrat pa odrejam eno uro odmora.</p>
               <p>Torej se Državni zbor ponovno sestane ob pol treh zjutraj.</p>
            </sp>
            <stage type="time">(Seja je bila prekinjena ob 1.20 uri in se je nadaljevala ob 2.30
               uri.)</stage>
            <sp xml:id="SDZ1-Redna-07-1993-04-24.sp32">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, na osnovi sklepa, ki smo
                  ga sprejeli, nadaljujem 7. sejo Državnega zbora.</p>
               <p>Smo pri <title>10. TOČKI DNEVNEGA REDA: TO JE KOMISIJA ZA VOLITVE, IMENOVANJA IN
                     ADMINISTRATIVNE ZADEVE. GRE ZA PREDLOG ODLOKOV O SESTAVI PREISKOVALNE KOMISIJE
                     DRŽAVNEGA ZBORA REPUBLIKE SLOVENIJE ZA PARLAMENTARNO PREISKAVO O SUMU ZLORABE
                     JAVNIH POOBLASTIL V POSLOVANJU PODJETIJ HIT, d.o.o. NOVA GORICA, ELAN,
                     SLOVENSKIH ŽELEZARN, BANK, KI SO V SANACIJSKEM POSTOPKU, DODELITVE KONCESIJ ZA
                     UVOZ SLADKORJA TUDI ZA POTREBE DRŽAVNIH REZERV IN O IMENOVANJU PREDSEDNIKOV IN
                     ČLANOV</title>.</p>
               <p>O odloku je ponovno razpravljala Komisija za volitve, imenovanja in
                  administrativne zadeve. Prosim njenega predsednika, gospoda Toneta Anderliča, da
                  poroča Državnemu zboru o dogovoru komisije. Izvolite, gospod Anderlič.</p>
            </sp>
            <sp xml:id="SDZ1-Redna-07-1993-04-24.sp33">
               <speaker>TONE ANDERLIČ:</speaker>
               <p>Spoštovani! Komisija je, po naročilu vestno, kot vedno, opravila svoje delo. Kljub
                  najboljši volji se ni mogla dokopati do kakšnih novih predlogov. Glede na izražene
                  zahteve v razpravi v zboru, naj bi, vsaj pričakovali smo tako, da bodo stranke, ki
                  niso v vladni koaliciji, lahko sledile predloge, predvsem v zvezi z vodenjem
                  komisije. To se ni zgodilo in komisija je bila pred dejstvom, da so vse poslanske
                  skupine oziroma člani komisije iz vseh poslanskih skupin ponovili predloge za
                  članstvo v tej preiskovalni komisiji. Ponovljena sta bila tudi predloga kandidatov
                  za predsednika te komisije. Dolžan sem povedati še to, da se je vmes pojavila neka
                  zadrega, ki smo jo uspešno razrešili, in sicer z odlokom, v katerem smo določili,
                  da ima komisija 8 članov in predsednika je nekako izpadla zastopanost narodnosti v
                  tej komisiji, vendar smo v posvetovanju z obema predstavnikoma narodnosti
                  ugotovili, da tudi zaradi preobremenjenosti in zaradi razlogov, ki sta jih
                  navedla, se odpovedujeta sodelovanju v tej komisiji, tako da se to vprašanje ni na
                  novo odprlo.</p>
               <p>Komisija je tako ponovno potrdila predlog sestave za člane komisije, in sicer:
                  Jože Lenič, Liberalno-demokratska stranka; Ciril Pucko, Slovenski krščanski
                  demokrati; Jože Jagodnik, Združena lista; Igor Bavčar, Demokrati - Demokratska
                  stranka; Marjan Podobnik, Slovenska ljudska stranka; dr. Leo Šešerko, Zeleni -
                  Ekološko socialna stranka; Ivo Hvalica, Socialdemo- kratska stranka Slovenije in
                  Marijan Poljšak, Samostojna poslanska skupina. Za predsednico pa je predlagala, po
                  glasovanju 6 : 6, Polonco Dobrajc kot kandidatko za predsednico komisije. Hvala
                  lepa.</p>
            </sp>
            <sp xml:id="SDZ1-Redna-07-1993-04-24.sp34">
               <speaker>PODPREDSEDNIK DR. LEV KREFT:</speaker>
               <p>Hvala lepa gospod Anderlič. Preden odprem razpravo prosim, da ugotovimo
                  prisotnost. Se opravičujem, to bi moral narediti že na začetku. <stage>(67
                     prisotnih.)</stage> Ugotavljam, da so v dvorani prisotne vse poslanske skupine
                  in odpiram razpravo o predlogu, ki je po vsebini enak tistemu, ki ga že imamo v
                  gradivu, z edino spremembo, da se datum 23. spremeni v datum 24.4.1993. Prosim
                  vas, da uporabljate pri razpravi isto gradivo, o katerem smo včeraj že
                  razpravljali.</p>
               <p>Prosim, kdo želi besedo? Gospod Lap, prosim. Potem pa gospod Zagožen.</p>
            </sp>
            <sp xml:id="SDZ1-Redna-07-1993-04-24.sp35">
               <speaker>SAŠO LAP:</speaker>
               <p>Spoštovani! V samostojni poslanski skupini bomo podprli gospo Polono Dobrajc s
                  tem, da vprašam, kdo v primeru njene odsotnosti, zaradi njenega bolezenskega
                  stanja, v kakršnem je, skliče sejo, ker naj bi ta komisija začela menda z delom
                  takoj.</p>
               <p>Predlagamo, da je to najstarejši član te komisije. Če se ne motim, je to gospod
                  Hvalica. Hvala.</p>
            </sp>
            <sp xml:id="SDZ1-Redna-07-1993-04-24.sp36">
               <speaker>PODPREDSEDNIK DR. LEV KREFT:</speaker>
               <p>To je predlog amandmaja, ki bi ga verjetno smiselno uvrstili pod III., to se
                  pravi, preiskovalna komisija prične z delom takoj. In dodal bi sestavek, prosim,
                  če me popravite, če bi narobe formuliral, da v odsotnosti predsednice komisije,
                  komisijo skliče najstarejši član. Je to vsebina vašega amandmaja, gospod Lap? In
                  jo vodi, tako je.</p>
               <p>Se pravi, v odsotnosti predsednice komisije komisijo skliče najstarejši član in jo
                  vodi. Ta amandma se vstavi kot drugi dodatni sestavek pod III. To je prvi amandma,
                  ki smo ga iz razprave dobili.</p>
               <p>K razpravi se je prijavil tudi gospod Zagožen, če se ne motim. Ne. Hvala lepa.</p>
               <p>Želi še kdo sodelovati v razpravi? Ja, gospod Jožef Školč. Prosim.</p>
            </sp>
            <sp xml:id="SDZ1-Redna-07-1993-04-24.sp37">
               <speaker>JOŽEF ŠKOLČ:</speaker>
               <p>Hvala lepa. Ne bo prva noč, ki sem jo tukaj preživel in moram reči, da se v teh
                  par urah seveda niso stvari nič spremenile, zato jaz še zmeraj nasprotujem temu,
                  da bi bil gospod Bavčar v sestavi te komisije. Celo v sporočilu, ki ga je
                  približno 20 minut pred 12. uro včeraj poslala Slovenska tiskovna agencija okrog,
                  je gospod Bavčar, skupaj z gospodom Brejcem, določene stvari pojasnjeval in na ta
                  način seveda povedal, da je sodeloval pri tem, ali se sedaj reče, čuvanje arhivov
                  HIT-a, ali se reče tako, kot je gospod Miklavčič pred dvemi dnevi pozval
                  predstojnika službe, gospoda Siršeta, odtujevanju arhivov, ki se tičejo HIT-a in
                  se mi zdi, da je to enostavno sestavni del te zgodbe. To je argument več, ki ga je
                  prinesel čas.</p>
               <p>Mislim, pa da je osnovni problem seveda v tem, o čemer smo se prej pogovarjali, da
                  je gospod Bavčar sam rekel, da bi marsikatero stvar lahko pojasnil, da je noče
                  pojasniti nobenim drugim organom, razen tej posebni preiskovalni komisiji.</p>
               <p>Podobne izjave je imel tudi gospod Brejc in jaz, seveda iz svojega skromnega
                  pravnega znanja, bi le rekel, da je to nemogoče, da je potem nekdo hkrati v eni in
                  drugi vlogi, da ne ponavljamo vse te diskusije.</p>
               <p>Istočasno seveda izjavljam, da to ne pomeni nobene kršitve imunitete, nobene
                  kršitve pravice nobenega poslanca v tem zboru, ampak enostavno so določene stvari,
                  ki so običajno nezdružljive. Ta mislim, da je nezdružljiva in tudi hkrati v naprej
                  povem, da ne mislim za kogar koli, ki se lahko na teh stvareh pojavi, da je za kar
                  koli kriv, da ne bi bilo nesporazumov.</p>
               <p>Mislim pa, da je za to, kar se imenuje higiena parlamenta, absolutno nujno, da v
                  naprej tega predloga ne sprejmemo. Seveda sedaj to vem, da predstavlja nek zelo
                  velik proceduralni zaplet in žal mi je, da gospod Pregelj ni na moji strani, ker
                  potem bi se dalo s tistim, kar se reče politična volja, do tega priti. Možno bi
                  bilo to narediti na tri načine.</p>
               <p>Bodisi to komisijo enostavno, kar bi on rekel, da je najbolj čisto, ne izglasovati
                  in hkrati sprejeti sklep, da se predlaga nova, kar potem seveda pomeni odgovornost
                  predlagateljev, da spet premislijo, koga bodo predlagali in nihče ne more
                  prisiliti nikogar, da ne bi v svojem ali drugem imenu predlagal spet koga, ki bil
                  sporen lahko za koga drugega, sporen kdo drug. Druga varianta je, da se tega
                  zapleta rešimo, ampak vem, da je proceduralno lahko sporna, tako da glasujemo o
                  vsakem kandidatu posebej. Tretja zadeva pa bi bila, kar vem, da je najbolj
                  neprijetno, da zbor nekje podpre tisti sklep, ki sem ga prej predlagal, da
                  Demokratom predlaga, da je to nekdo drug, ki mu ni treba potencialno pričati pred
                  to komisijo. Ker to, kar je bilo prej rečeno, da se bomo znašli v nekem trenutku v
                  situaciji, da če bo to treba se bodo potem stvari spremenile. To ni res, to je
                  nepotreben proceduralen zaplet. Če mi v naprej lahko to predvidimo in če imamo v
                  naprej obljubo ene od teh dragocenih prič, ker imamo po eni strani poročilo
                  SDK-ja, po drugi strani imamo obvestilo, da je policija z različnimi metodami
                  zbrala določene podatke, drugih stvari pa nimamo, potem se točno ve, da lahko
                  pričajo ljudje iz SDK-ja in s policije, mogoče kdo tretji. Ne vem, če je kdo
                  tretji tisti, ki je lahko v parlamentu in zato se mi zdi, da je s stališča
                  parlamenta, ko to oblikuje, absolutno nujno, da se tega proceduralnega zapleta, ki
                  bi nastopil v trenutku, ko bi to bilo, v naprej razrešimo.</p>
               <p>Če to ni možno, bi jaz v istem, dramatičnem tonu, kot ga imajo včasih poslanci
                  opozicije, rekel, da ni volje, da bi se to razreševalo. Enostavno ne vidim, da bi
                  bila volja, da se razrešuje, v kolikor se pripelje v situacijo, da tempo neke
                  komisije narekujejo ljudje, ki so hkrati pričevalci. To se mi zdi, da lahko zdrži
                  in tukaj je treba tehtati te odločitve. Tu ne gre samo za to, kdo je bolj zaspan
                  in kdo je manj zaspan, kdo ima več in kdo ima manj potrpljenja. Gre za dosti bolj
                  pomembne stvari. Malokdo se je pripravljen držati tega reda, da drži dokumente v
                  skladu s pooblastili, da govori tam, kjer je potrebno, in če ta stvar ne bo
                  zastavljena tako, potem bo zadev konec.</p>
               <p>Dovolil si bom še eno stvar. Danes zjutraj, pardon, se opravičujem, ker so ti
                  dnevi vse daljši, včeraj zjutraj je bila zelo na hitro sklicana Komisija za nadzor
                  obveščevalnih služb. Komisija je s tem, ko je prevzela te materiale, na nek način
                  povzročila zelo tvegano potezo. Prevzela je stvari, ki jih išče javni tožilec. S
                  tem je sankcionirala tisto, za kar pravi javni tožilec, da je kraja. Ta zadeva je
                  bila spet tempirana točno od določenih ljudi. Mi si ne moremo več dovoliti, da bi
                  se igrali s postopki in zakoni, ki govorijo o tem, kako se te stvari rešuje. S
                  tem, ko smo se odločili za to, da imamo preiskovalno komisijo, smo se odločili, da
                  bomo maksimalno spoštovali vse zakone in da je pač konec tega, čemur se pravi: mi
                  ne verjamemo nikomur, razen temu ali onemu ali pa kogarkoli si izberemo. Z vso
                  odgovornostjo trdim, da v kolikor bo najmanjši dvom  med nami v kogarkoli v tej
                  komisiji, ali pa da se nam bo zdelo, da se kjerkoli lahko zaplete in o tem se je
                  treba absolutno z največjo odgovornostjo pogovarjati.</p>
               <p>V kolikor nismo pripravljeni teh stvari sprejemati, potem ni pripravljenosti za
                  delo te komisije. Večina poslanskih skupin je imenovala ljudi, ki se niso pojavili
                  nikjer, ki jih ni bilo prej. To se mi zdi dobro. S tem ne pomeni, da je kdorkoli,
                  ki je bil prej za karkoli kriv, ampak če se kje rabi neko neobremenjenost, potem
                  se jo rabi tukaj in jaz vas seveda pozivam, da se to naredi, drugače jaz za takšno
                  komisijo ne morem glasovati, ker enostavno ne verjamem, da je volja za to, da se
                  to dela in tudi ne vidim pač v tem nobenega prestiža, če bi se kasneje za
                  kogarkoli drugega, da mora biti v isti poziciji, je treba iz tega presedana imeti
                  natančno isto zgodbo. V kolikor pa na tem merimo moči ali bomo sedaj to naredili
                  ali ne, potem je stvar končana.</p>
               <p>To je tisto, kar bi rad povedal. Skratka, pozivam Demokrate, da spremenijo svoj
                  predlog, drugače dajem v razpravo predlog, da glasujemo poimensko oziroma tretji
                  predlog, da glasujemo o tem, da se iz komisije izloči poslanca gospoda Igorja
                  Bavčarja. Hvala lepa.</p>
            </sp>
            <sp xml:id="SDZ1-Redna-07-1993-04-24.sp38">
               <speaker>PODPREDSEDNIK DR. LEV KREFT:</speaker>
               <p>Gospod Školč, predlog odloka vsebuje pod II. listo, o kateri lahko glasujemo samo
                  v celoti. Edine spremembe - tako smo delali tudi pri ostalih organih, ki smo jih
                  na ta način z odlokom imenovali - so možne, ko neka poslanska skupina predlaga
                  zamenjavo svojega lastnega predloga, svoje lastne članice ali svojega lastnega
                  člana. V primeru, da pride do predloga, da se zamenja član iz druge poslanske
                  skupine, je nujno, da se sestava, torej odlok v celoti, ponovno vrne v
                  usklajevanje komisiji.</p>
               <p>Zato seveda ne morem teh predlogov preprosto sprejeti oziroma dati na glasovanje
                  in se še naprej pogovarjamo o odloku, tako kot je predložen in po proceduri, ko
                  smo sprejemali tudi ostala delovna telesa tega Državnega zbora.</p>
               <p>Nadaljujemo z razpravo. Kdo še želi besedo? Prosim, gospod Jelinčič.</p>
            </sp>
            <sp xml:id="SDZ1-Redna-07-1993-04-24.sp39">
               <speaker>ZMAGO JELINČIČ:</speaker>
               <p>Pred tem zborom razpravljamo, ali bomo potrdili sodnike, vrhovne sodnike, tožilce,
                  namestnike tožilcev in vse podobno. O teh ljudeh razpravljamo na komisiji in
                  ugotavljamo, ali so primerni za svojo funkcijo. V parlamentarno komisijo oziroma
                  komisijo - kako je rekel že gospod, ki ga sedaj ni tukaj; rekel je v raziskovalno
                  komisijo -  pa poskušamo in moramo dobiti ljudi, ki bodo neobremenjeni in ki bodo
                  vsaj v tisti stvari neobremenjeni in ki bodo trezno in brez kakšnih dodatnih
                  razmišljanj vodili stvar v pravo smer.</p>
               <p>Te zadeve mislim, da ne moremo prepustiti v roke gospodu Igorju Bavčarju. Bil je
                  notranji minister in za časa njegovega vladanja so se dogajale zelo čudne stvari.
                  Konec koncev tudi ta zadnja zadeva, ko so prinesli materiale, ki so bili nekje in
                  ki jih dva meseca ni bilo in jih je iskalo tožilstvo in je tožilstvo to
                  okvalificiralo kot krajo in glede na to, kar je gospod Školč prej povedal; glede
                  na tisto novico, ki jo je posredovala STA, gre za kazenski delikt, gre za kazenski
                  delikt kraje uradnih dokumentov, ki ni kar tako.</p>
               <p>Mislim in menim, da gospod Igor Bavčar nikakor ne more biti v tej komisiji. Mislim
                  tudi, da ima Demokratska stranka dovolj kvalitetnih in neobremenjenih ljudi, ki
                  lahko zastopajo njihovo stranko v tej komisiji. Mislim, da ne bi bilo prav nič v
                  škodo, če bi bil kdorkoli drugi od njih. Če pa vztrajajo, se mi pa z vso resnostjo
                  poraja misel, da gre tukaj za namerno obstrukcijo, da najprej do izvolitve
                  komisije ne bi prišlo, potem pa, ko bi že delo steklo, da delo ne bi bilo takšno,
                  kot bi moralo biti. Konec koncev, danes je bilo že rečeno tisto in bom samo
                  ponovil: Kadija tuži, kadija sudi.</p>
               <p>Tega si ena parlamentarna preiskovalna komisija slovenskega parlamenta pač ne sme
                  dovoliti, še posebej, ker je to prva in še posebej, ker je v zvezi s to komisijo
                  še toliko nerazčiščenih - oziroma z zadevami - zadev kot je tudi financiranje
                  političnih strank v predvolilnem boju, kar se zelo tesno navezuje na te zadeve, ki
                  jih bo tudi ta komisija obravnavala, čeprav to notri ni navedeno, vendar je zelo
                  povezano. Mislim, da tukaj potrebujemo ljudi, ki absolutno niso obremenjeni.
                  Hvala.</p>
            </sp>
            <sp xml:id="SDZ1-Redna-07-1993-04-24.sp40">
               <speaker>PODPREDSEDNIK DR. LEV KREFT:</speaker>
               <p>Hvala lepa. Kdo še želi sodelovati v razpravi, prosim.</p>
               <p>Ne vidim več prijav k razpravi, zato razpravo zaključujem, in ugotavljam da smo iz
                  razprave prejeli en amandma k predlaganemu odloku, o katerem bomo najprej
                  glasovali. Amandma glasi, lahko me ponovno popravite, če je potrebno: "V
                  odsotnosti predsednice komisije komisijo skliče njen najstarejši član in jo vodi."
                  Ta amandma se kot drugi stavek vstavi pod III. k prvemu stavku - Preiskovalna
                  komisija prične z delom takoj. Dajem ta amandma na glasovanje. Ugotovimo
                  sklepčnost! <stage>(67 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>S tem smo glasovanje o amandmajih končali.</p>
               <p>Prehajam na glasovanje o odloku o sestavi preiskovalne komisije Državnega zbora
                  Republike Slovenije za parlamentarno preiskavo o sumu zlorabe javnih pooblastil v
                  poslovanju podjetij HIT, d.o.o., Nova Gorica... - Gospod Školč, proceduralno
                  vprašanje? Dobro... - Elan, Slovenske železarne, banke, ki so v sanacijskem
                  postopku, dodelitve koncesij za uvoz sladkorja, tudi za potrebe državnih rezerv in
                  o imenovanju predsednika in članov v celoti. Gospod Jožef Školč bo pojasnil svoj
                  glas. Prosim.</p>
            </sp>
            <sp xml:id="SDZ1-Redna-07-1993-04-24.sp41">
               <speaker>JOŽEF ŠKOLČ:</speaker>
               <p>Jaz se opravičujem. Skrajno kratek bom. Lahko bi naredil še daljše predavanje in
                  mislim, da bi bilo absolutno potrebno. Glasoval bom proti. V kolikor bom dobil
                  zadostno podporo, bom predlagal sklep, da se v naslednji rundi poskuša - ker ni
                  bilo nobenega drugega nasprotovanja - oblikovati ta komisija. Mislim, da je to
                  edini način, da ta parlament te stvari ureja, ker nenazadnje drugače ne bo miru. V
                  takih stvareh izsiljevanja ne more biti. Mi imamo poslovnik, ki ne dopušča, da bi
                  komurkoli vsiljevali voljo. Jaz tudi nisem človek, ki bi predlagal amandma, kdo
                  naj bo namesto koga, ker bi spravil najmanj dva v neugodno situacijo. Skratka,
                  glasoval bom proti.</p>
            </sp>
            <sp xml:id="SDZ1-Redna-07-1993-04-24.sp42">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Zmago Jelinčič bo prav tako pojasnil svoj glas. Prosim.</p>
            </sp>
            <sp xml:id="SDZ1-Redna-07-1993-04-24.sp43">
               <speaker>ZMAGO JELINČIČ:</speaker>
               <p>Jaz sem popolnoma prepričan, da je ta sestav komisije namenoma narejen tako, da
                  komisija ne bo prišla do kakršnihkoli bistvenih rezultatov in bom tudi glasoval
                  proti.</p>
            </sp>
            <sp xml:id="SDZ1-Redna-07-1993-04-24.sp44">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo pojasniti svoj glas? Ugotavljam, da ne. Ugotovimo
                  sklepčnost! <stage>(63 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da odloka v celoti nismo sprejeli.</p>
               <p>Ja, prosim, gospod Jožef Školč.</p>
            </sp>
            <sp xml:id="SDZ1-Redna-07-1993-04-24.sp45">
               <speaker>JOŽEF ŠKOLČ:</speaker>
               <p>Hvala lepa za besedo, ker če je ne bi dobil, bi bila možnost, da se seja prekine,
                  tako bi pa prosil, če se lahko tako, kot prej, še enkrat glasuje, da KVIAZ
                  pripravi nov predlog in dajem predlog, da KVIAZ pripravi nov predlog, o katerem
                  glasujemo.</p>
            </sp>
            <sp xml:id="SDZ1-Redna-07-1993-04-24.sp46">
               <speaker>PODPREDSEDNIK DR. LEV KREFT:</speaker>
               <p>Vaš predlog, gospod Školč je, da sprejmemo enak sklep, kot smo ga prej.
                  Ugotavljam, da smo na tej seji sprejeli ugotovitveni sklep, iz katerega izhaja, da
                  moramo oblikovati to preiskovalno komisijo. Gospod Jožef Školč predlaga, da te
                  seje ... <stage>(iz dvorane se oglasi gospod Školč - se ne sliši)</stage> ne
                  zaključimo, da ne prelagamo imenovanja te komisije na naslednjo sejo <stage>(če
                     sem prav razumel)</stage>, da torej sedaj sejo samo prekinemo in ponovno
                  naložimo komisiji, da ponovno razpravlja o odloku.</p>
               <p>Ta predlog dajem na glasovanje.</p>
               <p>Prosim, da ugotovimo sklepčnost! <stage>(65 prisotnih.)</stage></p>
               <p>Kdo je za? <stage>(61 poslancev.)</stage> Je kdo proti?
                  <stage>(Nihče.)</stage></p>
               <p>Predlagam, da se sestane komisija takoj in da nadaljujemo z delom ob 3.30 uri,
                  oziroma da do takrat dobimo poročilo komisije, v primeru, da ni mogla priti do
                  sklepa.</p>
               <p>Gospa Breda Pečan ima predlog. <stage>(Gospa Pečan govori iz dvorane - se ne
                     sliši.)</stage></p>
               <p>Ponovno se dobimo ob 3.30 uri.</p>
            </sp>
            <stage type="time">(Seja je bila prekinjena ob 2.57 uri in se je nadaljevala ob 3.17
               uri.)</stage>
            <sp xml:id="SDZ1-Redna-07-1993-04-24.sp47">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci! Glede na to, da je
                  komisija sporočila, da je končala z delom, predlagam, da nadaljujemo z zasedanjem
                  na 7. seji Državnega zbora.</p>
               <p>Prosim, da najprej ugotovimo prisotnost! <stage>(57 prisotnih.)</stage></p>
               <p>Zadošča za nadaljevanje dela.</p>
               <p>Prosim predsednika Komisije za volitve, imenovanja in administrativne zadeve,
                  gospoda Toneta Anderliča, da poda poročilo komisije.</p>
            </sp>
            <sp xml:id="SDZ1-Redna-07-1993-04-24.sp48">
               <speaker>TONE ANDERLIČ:</speaker>
               <p>Spoštovani! Komisija je na svoji 32. seji obravnavala ponovno predlog odloka.
                  Nastale so spremembe pri predlogu Demokratske stranke, in sicer je namesto Igorja
                  Bavčarja predlagan gospod Anton Peršak. Vse ostalo ostaja enako; tudi predlog za
                  predsednico Polonco Dobrajc iz Slovenske nacionalne stranke. Hvala.</p>
            </sp>
            <sp xml:id="SDZ1-Redna-07-1993-04-24.sp49">
               <speaker>PODPREDSEDNIK DR. LEV KREFT:</speaker>
               <p>Hvala lepa za to poročilo. Od predsednika komisije sem prejel novo besedilo
                  odloka, v katerem je edina sprememba glede na prejšnje, sprememba, ki je pod točko
                  4 in seveda pod III., dodatni stavek, ki smo ga prej sprejeli kot amandma.</p>
               <p>Glede na to, da gradiva poslanke in poslanci nimate, vas moram vprašati, ali
                  želite, da vam gradivo razmnožimo, ali verjamete, da je gradivo oddano v taki
                  obliki, kot je bilo povedano.</p>
               <p>Če ni nobenega predloga, da bi gradivo razmnožili, ugotavljam, da so v dvorani
                  prisotne vse poslanske skupine in odpiram razpravo o tako spremenjenem odloku. Kdo
                  želi besedo?</p>
               <p>Ugotavljam, da nihče ne želi besedo in s tem zaključujem razpravo. Prehajam h
                  glasovanju.</p>
               <p>Prosim, da ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(58 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo odlok o sestavi preiskovalne komisije  - da ne navajam
                  celotnega naslova - sprejeli in da smo s tem izčrpali ves dnevni red, ki smo si ga
                  zadali na 7. seji.</p>
               <p>Zahvaljujem se vam za sodelovanje in vam želim udoben počitek. Dobro jutro!</p>
            </sp>
            <stage type="time">(Seja je bila končana 24. aprila 1993 ob 3.25 uri.)</stage>
         </div>
      </body>
   </text>
</TEI>

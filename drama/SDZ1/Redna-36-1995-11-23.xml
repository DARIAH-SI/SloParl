<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-36-1995-11-23">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">00E93AFF49FBEC31C1257832004838F8</idno>
               <idno type="URI">00E93AFF49FBEC31C1257832004838F8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-36-1995-11-23.DZ" n="36">
               <name>Redna</name>
               <date when="1995-11-23"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-36-1995-11-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 23. NOVEMBRA 1995 OB 10.11 URI.)</stage>
            <sp xml:id="SDZ1-Redna-36-1995-11-23.sp1">
               <speaker>PODPREDSEDNIK MIROSLAV MOZETIČ:</speaker>
               <p>Spoštovane kolegice poslanke, kolegi poslanci, gospe in gospodje! Pričenjam
                  nadaljevanje 36. seje Državnega zbora Republike Slovenije. Obveščen sem, da se
                  današnje seje ne morejo udeležiti naslednje poslanke in poslanci: Vitodrag Pukl,
                  Jurij Malovrh, Franc Černelič, Tone Partljič, Dragan Černetič za popoldanski del
                  seje, Marjan Šetinc za popoldanski del seje, Žarko Pregelj, Borut Pahor, Jožef
                  Kopše, Ciril Pucko za pričetek seje - 2 uri, Ivan Verzolak, Mihaela Logar, Alojz
                  Metelko, Janez Vindiš, Danica Simšič. Prosim, da ugotovimo prisotnost v dvorani.
                     <stage>(60 prisotnih.)</stage> Zbor je sklepčen in lahko prične z delom. Na
                  sejo sem vabil predstavnike Vlade Republike Slovenije in jih lepo pozdravljam.
                  Današnje nadaljevanje 36. seje Državnega zbora bomo pričeli z obravnavo 7.a točke
                  dnevnega reda, to je predlog zakona o spremembah in dopolnitvah zakona o
                  družinskih prejemkih, potem pa bomo obravnavali 17. točko dnevnega reda, to je
                  predlog zakona o lastninskem preoblikovanju zavarovalnic, ter po dnevnem redu
                  dalje.                        </p>
               <p>Prehajamo na <title>7.a TOČKE DNEVNEGA REDA - PREDLOG ZAKONA O SPREMEMBAH IN
                     DOPOLNITVAH ZAKONA O DRUŽINSKIH PREJEMKIH - HITRI POSTOPEK</title>.</p>
               <p>Predlog zakona je v obravnavo zboru predložila Vlada Republike Slovenije. Ali želi
                  predstavnik Vlade besedo? Ministrica za delo, družino in socialne zadeve ima
                  besedo. Kolegice in kolegi, prosim, da se umirite.</p>
            </sp>
            <sp xml:id="SDZ1-Redna-36-1995-11-23.sp2">
               <speaker>RINA KLINAR:</speaker>
               <p>Hvala. Spoštovani gospod podpredsednik, cenjene poslanke in poslanci ter ostali
                  prisotni! Vlada Republike Slovenije posreduje Državnemu zboru v obravnavo in
                  predlaga v sprejem navedeni zakon o spremembah in dopolnitvah zakona o družinskih
                  prejemkih. Predlog teh sprememb in dopolnitev je pripravljen na podlagi predloga
                  proračuna za leto 1996 in v okviru možnih ter razpoložljivih sredstev javne
                  porabe, upoštevajoč tudi časovne možnosti ter omogoča pridobitev pravice do
                  otroškega dodatka več kot še enkrat večjemu številu otrok kot doslej. Vlada
                  predlaga, da se prvotno zamišljena uvedba univerzalnega otroškega dodatka deloma
                  odloži do leta 1999, v vmesnem času pa uveljavi predlagane spremembe od 1. maja
                  1996 dalje. Le te v 8. členu razširjajo krog upravičencev do otroškega dodatka na
                  tiste otroke, kjer dohodek na družinskega člana ne presega 130% povprečne plače v
                  državi v primerjavi s sedanjimi 50%. Hkrati je predlagana nekoliko spremenjena
                  lestvica, ki upošteva mejo vključitve družin, ki bodo z neuvedbo popolnega
                  univerzalnega otroškega dodatka najbolj prizadete, da bodo lahko prejele nekoliko
                  višjo višino kot doslej. Glede na postopek predlagamo, da tudi podprete amandma
                  Vlade glede dodatka za nego otroka, ki pa dejansko vključuje univerzalno obliko
                  tega dodatka za te vrste otrok, kjer so potrebe največje, v tem primeru pa bi se
                  zgornja meja namesto 130 spustila na 110%. Ob tem je v predlaganih spremembah in
                  dopolnitvah upoštevana tudi presoja socialno ekonomskega statusa družine, ki se
                  preverja letno v centrih za socialno delo ter načini ugotavljanja dohodkov in
                  prejemkov družin. Hkrati vsebuje predlog še nekatere druge spremembe. Naj omenim
                  samo nekatere. Določila glede nadomestitve najnižjega izplačila denarnega
                  nadomestila za čas porodniškega dopusta, upoštevajoč predpise o najnižjem možnem
                  izplačilu namesto zajamčene plače, omejitev poračunavanja nadomestil za čas
                  porodniškega dopusta, omejitev pravice do starševskega dodatka takrat, kadar
                  upravičenka prejema pokojnino ter oprostitev plačevanja prispevka za porodniško
                  varstvo za invalidska podjetja. Za realizacijo teh sprememb, vključno tudi z
                  amandmaji Vlade, je potrebnih po naši oceni 21,289 milijarde tolarjev. Če teh
                  sprememb in dopolnitev ne bi sprejeli in zakon ne bi bil spremenjen, pa več kot 31
                  milijard tolarjev. Upoštevajoč potrebe in možnosti financiranja javne porabe v
                  državi Sloveniji, tako visokega obsega sredstev, upoštevajoč tudi dosedanje
                  razprave o možnem obsegu proračuna za prihodnje leto, ne bi bilo mogoče
                  zagotoviti. Zavedajoč se odgovornosti do manjših generacij, ter hkrati upoštevajoč
                  potrebo po uravnoteženem razvoju, ter skrb tako za mlajšo, aktivno in starejšo
                  generacijo, je tudi v postavkah Ministrstva za delo, družino in socialne zadeve,
                  potrebam otrok, mladine in družine, dano osrednje mesto. V letošnjem letu je tem
                  nalogam tako na področju izvajanja zakonskih pravic, kakor tudi na področju
                  socialnega varstva z vidika preventivnih programov ter pomoči najbolj ogroženih
                  otrok, vključno tudi s potrebami invalidnih otrok ter otrok v rejništvu in
                  nekaterih drugih kategorij, namenjenih 45,3% vseh sredstev našega ministrstva. V
                  prihodnjem letu pa bi, upoštevajoč tudi te spremembe, bilo namenjeno za prej
                  omenjene potrebe 52,5% vseh sredstev našega ministrstva. Naj zaključim. Skrb za
                  mlajše generacije je tudi izraz sposobnosti družbe, predvsem aktivne generacije,
                  da skrbi za svojo prihodnost. Zato, spoštovane poslanke in poslanci, predlagam, da
                  podprete predlagane spremembe zakona, vključno z amandmaji Vlade, o katerih bi
                  kasneje, ob razpravi, več pojasnili tudi naša stališča glede na ostale amandmaje,
                  ter tako omogočite nemoteno nadaljevanje priprav na uvedbo teh sprememb. Hvala
                  lepa.</p>
            </sp>
            <sp xml:id="SDZ1-Redna-36-1995-11-23.sp3">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Predlog zakona je obravnaval Odbor za zdravstvo, delo, družino in
                  socialno politiko kot matično delovno telo. Želi poročevalec odbora besedo?
                  Poročevalec odbora, gospod Kociper ima besedo.</p>
            </sp>
            <sp xml:id="SDZ1-Redna-36-1995-11-23.sp4">
               <speaker>ŠTEFAN KOCIPER:</speaker>
               <p>Hvala lepa, gospod podpredsednik. Kolegice in kolegi, lepo pozdravljeni! Odbor za
                  delo, družino, zdravstvo in socialno politiko je na svoji 73. seji, 9.11 in potem
                  na nadaljevanju 16.11.1995 obravnaval predlog zakona o spremembah in dopolnitvah
                  zakona o družinskih prejemkih, ki ga je pripravila Vlada, in sicer po hitrem
                  postopku. Odbor se je strinjal, da se ta zakon uvrsti na današnjo sejo Državnega
                  zbora in to po hitrem postopku in tudi zavzel stališča k posameznim amandmajem. V
                  samem postopku obravnave tega predloga zakona, ki ga je predložila Vlada, so bila
                  izpostavljena tudi različna stališča o tem, ali prehajamo s tem zakonom vendarle k
                  postopnemu uvajanju univerzalnega otroškega dodatka, ali pomeni ta zakon ukinitev
                  univerzalnega otroškega dodatka. Seveda ni bilo dovolj časa na odboru, da bi to
                  dilemo popolnoma izčrpali in pričakujem, da se bo ta dilema ponovno pojavila danes
                  tukaj na Državnem zboru. Odbor je načelno podprl ta predlog sprememb zakona Vlade
                  in tudi še nekatere dopolnitve, ki so bile vložene do same seje odbora.</p>
               <p>Moram pa reči, tako kot je že gospa ministrica napovedala, ima zdaj Vlada nova
                  dopolnila k svojemu zakonu, ki so praktično identična z dopolnili, ki jih je
                  predlagala gospa Danica Simšič. No, in že takrat je gospa ministrica povedala, da
                  take rešitve imajo že pripravljene in da predlagajo zgolj  drugačno višino. O tem
                  bomo seveda še slišali in tudi razpravljali. No, načeloma je naš odbor podprl
                  specialen dodatek za nego otroka, s temi členi, ki jih je tukaj od 43.a do 43.g.
                  Podprl pa je tudi predlog poslanske skupine SKD, da se bolj jasno doreče alinea v
                  34. členu, ki govori o tem, kdaj otrok ne dobi otroškega dodatka, in sicer o tem,
                  da zgolj takrat, ko se financira neka oskrba ali bivanje v nekem zavodu iz
                  državnega oziroma proračuna lokalne skupnosti. To je odbor podprl. Ni pa podprl še
                  potem predloga poslanske skupine SKD k 9. členu, kjer naj se ne bi štelo v dohodek
                  družine denarne pomoči in pa denarne dodatke ter štipendije, kar Vlada predlaga,
                  da se šteje v dohodek družine. Odbor pa tudi ni podprl predloga poslanske skupine
                  SKD, da se otroški dodatek, tak, kot ga predlaga zdaj ta zakon, začne izplačevati
                  s 1.1. in ne šele s 1.5. Toliko v tem delu. Če bodo članice in člani tega visokega
                  zbora menili, da bi se morali tudi na odboru opredeliti še do vloženih amandmajev
                  Vlade in pa naknadno vloženih amandmajev gospoda Kopača, seveda bomo potem tudi še
                  sklicali sejo odbora, kajti v amandmajih gospoda Kopača gre za predloge, ki
                  posegajo, ki v nasprotju z resolucijo predlagajo rešitve v tem zakonu po hitrem
                  postopku. Hvala lepa.</p>
            </sp>
            <sp xml:id="SDZ1-Redna-36-1995-11-23.sp5">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage> Besedo imajo predstavniki poslanskih skupin. Besedo dobi
                  Štefan Kociper za poslansko skupino SKD.</p>
            </sp>
            <sp xml:id="SDZ1-Redna-36-1995-11-23.sp6">
               <speaker>ŠTEFAN KOCIPER:</speaker>
               <p>Hvala lepa. Še enkrat lepo pozdravljeni v imenu poslanske skupine Slovenskih
                  krščanskih demokratov! Slovenski krščanski demokrati smo bili ponosni in seveda
                  veseli, da je ta parlament leta 1993 sredi leta izglasoval resolucijo, ki ima
                  sicer daljši naslov - o temeljih oblikovanja družinske politike v Republiki
                  Sloveniji - in da je v tej resoluciji obljubil našim družinam in otrokom, Državni
                  zbor namreč, s to resolucijo številne pozitivne spremembe v smislu spodbujanja
                  družin k odločanju za otroke in s tem tudi v smislu zagotavljanja ustreznih
                  pogojev v skladu z ustavo, da se lahko starši, družine odločajo tudi za otroke. V
                  tej resoluciji smo tudi zelo jasno zapisali, da bomo postopoma prešli k
                  univerzalnemu otroškemu dodatku, ki naj bi po besedah te resolucije pomenil
                  največji učinek pri izenačevanju pogojev življenja družin z različnim številom
                  otrok. In sicer smo ga namenili otrokom do 26. leta starosti, seveda če so otroci
                  oziroma mladostniki in mladostnice še v tem obdobju tudi vključeni v redno
                  izobraževanje, v šolanje. Z univerzalnim otroškim dodatkom naj bi pokrili del
                  stroškov, ki jih ima vsaka družina pri vzdrževanju otrok in s tem vplivali tudi na
                  izboljšanje ravni družine. Te dni, ko sva bila z gospodom Toplerjem na
                  interparlamentarnem kolokviju o demografiji, predvsem v vzhodnih in srednjih
                  državah Evropske skupnosti oziroma Evrope, smo se prepričali, da je demografski
                  problem pravzaprav problem vseh teh držav, da pa nekatere države imajo na tem
                  področju vendarle nekatere bonitete, ki bi lahko v določenih pogojih tudi pomenile
                  ugodnejše financiranje oziroma ugodnejši prispevek družinam za vzdrževanje teh
                  otrok. Povedal bom samo primer Bolgarije - s predstavniki Bolgarije sem se tudi
                  pogovarjal - da imajo v Bolgariji univerzalni otroški dodatek, ki pomeni dodatek
                  družinam kar v višini ene tretjine njihove povprečne plače. Če si to zamislimo pri
                  nas v taki obliki, bi to pomenilo okrog 25.000 tolarjev, medtem ko vemo, da ta
                  univerzalni otroški dodatek 7% zajamčene plače pomeni pri nas okrog oziroma 2.200
                  tolarjev. Od 7% navzdol vemo pa, da do zajamčene plače pa ostaja tako imenovani
                  selektivni otroški dodatek, ki smo ga z zakonom o družinskih prejemkih, ki je bil
                  prav tako sprejet v letu 1993, tudi uzakonili zato, ker je ta Državni zbor ocenil,
                  da v takratnih razmerah ni bilo mogoče uvesti univerzalnega otroškega dodatka. Žal
                  je današnji čas pokazal, da v takšni obliki, kot je bil univerzalni otroški
                  dodatek v 35. členu predviden, da začne veljati s 1.1., tudi tokrat še ni bil
                  izvedljiv, ni pa bil izvedljiv seveda prav zaradi gospodarske, ekonomske situacije
                  naše države, kajti družine si žal ne morejo, predvsem družine z nižjimi dohodki si
                  žal ne morejo zagotavljati tolikšnega pokritja družinskega proračuna iz lastnih
                  sredstev, da bi lahko potem tudi vsem družinam v enaki meri oziroma v enaki višini
                  razdelili univerzalni otroški dodatek, ki je bil predviden sicer v nekoliko večji
                  izmeri, od 13 do 17% zajamčene plače, kar je bilo nekoliko več, in sicer tam do
                  5.000 tolarjev. Zato smo v naši poslanski skupini tudi naredili vse, kar je bilo
                  možno v okviru koalicije, da smo iskali primerne rešitve iz te zagate in seveda
                  tudi v skladu s sklepom, ki ga je sprejel takrat tudi ta Državni zbor ob sprejemu
                  zakona o družinskih prejemkih, da z uvedbo tako imenovanega univerzalnega
                  otroškega dodatka nikakor ne smemo znižati ravni družinskega proračuna družinam,
                  ki so do zdaj oziroma do zdaj prejemajo ta tako imenovani selektivni otroški
                  dodatek.</p>
               <p>Naj povem ob tem svoje mnenje oziroma mnenje poslanske skupine, da je tako, kot je
                  bilo dogovorjeno v začetku, ko smo pač iskali te rešitve, bila tudi za nas ugodna
                  rešitev za te družine, kajti s 1.1. bi vsem družinam, ki so zdaj dobivale tako
                  imenovani selektivni otroški dodatek, v tej višini ta dodatek ostal, razširili bi
                  pa s tako rešitvijo, praktično skoraj na vse družine le okrog 8 do 10% otrok iz
                  tako imenovanih družin z visokim dohodkom ali pa z visokim nadpovprečnim dohodkom
                  na družinskega člana, pač v tej fazi ne bi pripadal ta drugi del oziroma ta 7%
                  otroški dodatek, ki ga izračunavamo v višini zajamčene plače, torej v višini 2.200
                  tolarjev. Seveda 2.200 tolarjev nikakor ni tista raven, s katero bi lahko Državni
                  zbor bil tudi zadovoljen oziroma bi lahko ugotovil, da so cilji, resolucije in
                  ukrepi tudi že doseženi in prepričan sem, da bomo pač v skladu z dvigom
                  življenjske ravni in ekonomske sposobnosti naše države tudi v prihodnje sledili
                  ugodnejšim gospodarskim gibanjem in bomo tudi pri nas v Sloveniji dvigali ta
                  univerzalni otroški dodatek, ki ga bodo deležne vse družine, ob tem, da bomo
                  posebej poskrbeli za družine z nižjimi dohodki.</p>
               <p>Torej, usmeritev v poslanski skupini SKD ostaja, da moramo prav posebej poskrbeti
                  za družine z nižjimi dohodki in za družine z večjim številom otrok, kajti prav v
                  teh, po logiki matematičnega izračuna, se da ugotoviti, da v teh družinah pride ta
                  isti dohodek mnogo manjši na družinskega člana in zato nam je žal, da tudi tokrat
                  nimamo predloga Vlade v tisti smeri, kot jo imajo številne države, namreč, da bi
                  za številnejše družine tudi s takšnim otroškim dodatkom poskrbeli, tako da bi za
                  drugega, tretjega itd. za vsakega otroka več v družini poskrbeli še bolj. Kajti,
                  takrat ko se deli en dohodek na večje število članov, pride potem mnogo manjši
                  znesek na tega otroka. Če želimo slediti temu cilju, da bomo izenačevali pogoje
                  življenja družin z različnim številom otrok <stage>(to imamo zapisano v naši
                     resoluciji)</stage>, potem pričakujem v prihodnje tudi v tej smeri več naporov
                  s strani Vlade.</p>
               <p>Ne glede na to, kar smo, pravim, v prvotnih dogovarjanjih že uskladili v
                  koaliciji, je potem prišlo do takega predloga kot ga je tudi gospa ministrica
                  predstavila na podlagi proračuna. Mislim, da si tukaj lahko privoščimo ceno, da je
                  tu obrnjena logika. Namesto, da bi sledili ciljem resolucije, postavili rešitve in
                  potem zagotovili sredstva v proračunu, je Vlada pripravila te spremembe tako, kot
                  je pač nekdo predlagal zneske v proračunu.</p>
               <p>Zato v SKD nikakor ne moremo biti zadovoljni s tem, da je iz 34 milijard, ki jih
                  je ta Državni zbor leta 1993 zagotovil za univerzalni otroški dodatek, da so te
                  milijarde skopnele na 21 milijard, tako kot jih je predvidela Vlada v proračunu,
                  skoraj na polovico oziroma na dve tretjini in da pričakujemo, da bo ta Državni
                  zbor tudi sledil svojim sklepom, namreč spomnil bi na to, da je ta Državni zbor,
                  skoraj pol leta nazaj bo že, sprejel tudi sklep, ki obvezuje Vlado takrat; v roku
                  enega meseca naj bi Vlada pripravila rešitve za tako imenovano podaljšanje
                  porodniškega dopusta, v skladu z razpravo, ki se je odvijala in je tudi načelno
                  podprla prizadevanje, da se družinam omogoči tudi različne možnosti daljšega
                  bivanja z otroki in tudi različne oblike nagrajevanja za družine oziroma starše,
                  ki se odločijo bivati dalj časa z otroci.</p>
               <p>Pričakujemo, da bomo v nadaljevanju dobili od Vlade tak predlog v najkrajšem času,
                  da bo možno tudi te številke vključiti v proračun, sicer pa je jasno, da bomo v
                  poslanski skupini SKD sledili svojemu programu, ki ga ves čas tudi vneto zastopamo
                  in bomo tudi sami vložili te rešitve, ki bodo upoštevale dosedanje razprave in
                  tudi možnosti.</p>
               <p>Načelo, ki ga pri tem jasno zagovarjamo in od katerega ne odstopamo je, da si
                  Državni zbor nikakor ne more privoščiti, da bi s 1.1.1996 znižal proračun
                  družinam, za katerega je z zakonom namenil sicer v nekem ukrepu, ki se mu reče
                  univerzalni otroški dodatek 34 milijard na 21 milijard, ampak da če že to delamo z
                  vidika sedanjih razmer, ekonomskih razmer in sposobnosti te države, ker ima načete
                  številne pomembne ukrepe, ki so prav tako v prid družinam in družinski politiki,
                  seveda če omenim šolski tolar ali pa cestni tolar, ki bo prispeval k mnogo manj
                  žrtvam na cesti, mladih staršev ali pa tudi članov družine. Tako, da vsi ti
                  projekti so pomembni, samo mislim, da bi bilo narobe in da bi se Državni zbor
                  zalotil pri laži, ko je z resolucijo vse te ukrepe obljubil, predvsem pa zagotovil
                  že z zakonom o družinskih prejemkih, da bomo v višini 34 milijard nekemu ukrepu
                  namenili tem otrokom in družinam, da pa zaradi racionalizacije te družine dejansko
                  teh sredstev ne bi dobile nazaj v drugem ukrepu, za katerega je prav tako Državni
                  zbor večinsko izglasoval sklep, ki obvezuje Vlado in bi morala Vlada že pred
                  tremi, štirimi meseci priti z rešitvami tudi o podaljšani porodniški in potem
                  seveda v skladu s tem tudi zagotoviti sredstva v proračunu.</p>
               <p>Še nekaj besed o predlaganih amandmajih sedaj v tej fazi, ker je ta zakon vložen
                  po hitrem postopku, seveda si naša poslanska skupina ni privoščila tistih večjih
                  posegov, kot so rešitve za podaljšanje porodniške, pravim, za te bomo poskrbeli v
                  drugi fazi. Pač pa je želela izpolniti vse tisto, kar smo se skupaj, moram reči, v
                  koaliciji, ne samo se dogovorili, ampak podpisali, da bomo zagotovili tak
                  univerzalni otroški dodatek oziroma tak prehod, da bo že s 1.1.1996 tudi začel
                  veljati, in sicer v taki meri, kolikor pač v tej fazi lahko poskrbimo za te
                  družine. Žal nam je, da ne z višjim odstotkom kot 7% zajamčene plače za vse tiste
                  od 50, 55% povprečne plače na družinskega člana do 130% na družinskega člana. Zato
                  predlagamo to dopolnitev. V skladu s tem predlagamo tudi izvedbeni člen, da se pač
                  ker se ne da izvesti tega s 1. januarjem, potem, ko bo možno, s 1. majem tudi
                  izplača razlika za prve štiri mesece. Seveda to pomeni višja sredstva, ampak
                  mislim, da za Vlado nikakor ne bi smel biti to problem, saj je Vlada dala v
                  proračun oziroma v postopek proračun tudi z večjimi luknjami, recimo samo 7
                  milijard primanjkljaja na zakonih, ki jih imenujemo z eno besedo vojni zakoni.
                  Torej tudi tukaj bi za tiste 3 milijarde, kolikor bi bilo potrebno primakniti,
                  morala Vlada potem najti ustrezne rešitve.</p>
               <p>Druga zadeva, ki jo je tudi Odbor za zdravstvo, delo, družino in socialno politiko
                  podprl pa je, da se jasneje definira, komu otroški dodatek dejansko ne pripada,
                  ker so se tukaj pojavljali v praksi problemi. To je namreč v teh dogovarjanjih v
                  koaliciji tudi prišlo do izraza in je bila že ponujena rešitev in smo se tudi s
                  tako rešitvijo, kot je tukaj zapisana, strinjali. Seveda gre za to, da se je
                  potrebno odločiti, ali je univerzalni otroški dodatek v skladu z 31. členom zakona
                  res namenjen samo delčku stroškov, ki ga ima družina in torej ne bi smel biti niti
                  izključujoč s tem, da recimo država v celoti poskrbi za nekoga v zavodu na
                  usposabljanju v neki oskrbi. Se pravi, potem bi bilo potrebno črtati, ampak tej
                  fazi predlagamo to, da če država namenja za nekoga neka sredstva skozi oskrbo,
                  skozi sredstva za usposabljanje, ker bo ta otrok ves čas bival v zavodu, da potem
                  tudi dobi, da mu takrat ne pripada univerzalni otroški dodatek, da pa če nekomu
                  bivanje v zavodu ali pa štipendijo krije neka fundacija, neka dobrodelna
                  organizacija, da seveda to potem ne more biti izključujoče z univerzalnim otroškim
                  dodatkom.</p>
               <p>Predlagali smo tudi rešitve, da tako, kot je bilo doslej, v dohodek ne štejemo
                  denarnih pomoči kot edini vir za preživetje, ki ga država namenja redkim
                  posameznikom v tej naši državi in pa dopolnilni vir, denarni dodatek in seveda
                  štipendije. Prva dva, denarna pomoč in denarni dodatek imata zgolj simbolični
                  pomen, da jih vidimo zapisane, da se ne štejeta v dohodek družinskega člana. Če pa
                  jih štejemo v dohodek, pa itak pomeni ta dohodek zgolj dodatek k tistim dohodkom,
                  ki ne znesejo niti 25% povprečne plače, za kar pa država namenja s temi rešitvami
                  že najvišji otroški dodatek, tako da poudarjam, to je zgolj simbolnega pomena. In
                  prav zato se mi zdi neumestno, da ga - da izpuščamo to dvoje. No, za štipendije
                  seveda je pa tukaj pomemben premik. Če začnemo, štipendije, ki jih dobivajo
                  družine oziroma otroci kot namenska sredstva za izobraževanje, se pravi namenski
                  denar te države, šteti v dohodek, seveda s tem izključimo potem na nepravičen
                  način drugi vir, ki pa ni izključujoč s štipendijo, ki je spet namenski, spet del
                  dohodka, ki naj bi pokrival stroške družine. Se pravi, te štipendije, ki jih
                  dobivajo družine pri cenzusih do ene zajamčene plače na družinskega člana, kar
                  pomeni 30 oziroma 32.000, in če vzamemo za primer povprečno slovensko družino z
                  dvemi otroki in eno štipendijo, pa z dvema plačama, to seveda pomeni, da bi s tem
                  prikrajšali družine vse do povprečne slovenske plače, ker pri štirih članih
                  oziroma petih, če ima družina pet otrok, pridemo do zneska cenzusa dveh povprečnih
                  plač, se pravi, to je pa 70% vseh zaposlenih oziroma vseh državljanov po podatkih
                  Službe za ugotavljanje dohodnin. Se pravi, 70% vseh prejemnikov bi na ta način
                  prikrajšali in tako jih celo prerazporedili, ne samo za en razred otroškega
                  dodatka, iz tega selektivnega, ampak bi jih celo lahko premestili v kakšnih
                  primerih za dva razreda in s tem seveda prikrajšali za univerzalni oziroma ta
                  selektivni otroški dodatek. To so ta dopolnila, ki jih predlagamo. Naj pa povem še
                  nekaj besed o tem, da smo seveda tudi podprli predlagano rešitev s strani
                  Demokratske stranke, da se poseben dodatek nameni tudi za nego otrok, ki so v
                  posebnih situacijah, tako kot jih tudi tukaj Vlada predlaga in je identičen tekst
                  rešitev zgolj višine teh dodatkov za nego otroka, so drugačni, in smo načelno tudi
                  to podprli.</p>
               <p>Povedal bi pa tole, da ko gre za hendikepirane otroke oziroma otroke z motnjami v
                  razvoju, bodisi duševno prizadete, ali telesno prizadete otroke in tudi drugače
                  motene v razvoju, vedenjsko, osebnostno, da že nekaj časa obstajajo v razpravi
                  oziroma v javnosti strokovne razprave, da bi bilo potrebno poskrbeti za te otroke
                  tudi v smislu integracije teh otrok, tako kot je to že storil zakon o
                  organiziranju in financiranju šole. In sicer tudi tako, kot je v svetu urejeno, z
                  mobilnimi strokovnimi službami, da bi lahko družine, če se odločijo tako, svoje
                  otroke imele doma, in da bi država potem tista sredstva, ki bi jih sicer namenjala
                  za institucionalno oskrbo in strokovno delo, tudi ker bi bila potrebna manjša
                  sredstva, toliko večjim otrokom lahko poskrbela tudi, ne samo za ta dodatek za
                  nego in varstvo teh otrok, ampak tudi za dodatek za strokovno pomoč in v skladu s
                  sodobnim načelom integracije teh otrok. Tako, da v tem smislu tudi podpiramo
                  rešitve, ki jih predlaga sedaj Vlada in jih je imela že pripravljene, pa jih ni
                  predložila. Mislim pa, da je to en prispevek v tej smeri. Naj povem še dve besedi
                  o tem, kar predlaga gospod Kopač, je v nasprotju z resolucijo 311, z drugim
                  odstavkom tega oddelka. Namreč tam pravi resolucija, da se bo otroški dodatek
                  razlikoval glede na starost, do njega pa bodo opravičeni vsi otroci v starosti do
                  15. leta oziroma do 26. leta, če se šolajo. In prav glede na to rešitev v
                  resoluciji seveda v tem zakonu po hitrem postopku ne moremo sprejemati takih
                  rešitev, kot so ponujene. Seveda bi lahko to v rednem postopku tudi malo bolj
                  proučili in pa iskali rešitve, ki bi bile lahko blizu funkcionalnim rešitvam,
                  čeprav imam jaz osebno tudi pomislek proti funkcionalnim dodatkom, se pravi, da
                  namesto denarnega dodatka dobiva nekdo druge oblike funkcionalnih rešitev. Kajti
                  mislim, da je prav, da ob poudarjanju svobodne izbire v današnjem času tudi
                  pustimo družinam, da sami izberejo, da družine same izberejo, zakaj bodo namenjale
                  družine sredstva, ki jih dobijo za tak otroški dodatek, kot ga namenja naša
                  država. Hvala lepa.</p>
            </sp>
            <sp xml:id="SDZ1-Redna-36-1995-11-23.sp7">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Stališče poslanske skupine Demokratov Slovenije bo predstavila Danica
                  Simšič.</p>
            </sp>
            <sp xml:id="SDZ1-Redna-36-1995-11-23.sp8">
               <speaker>DANICA SIMŠIČ:</speaker>
               <p>Hvala za besedo. Gospod predsedujoči, spoštovane poslanke in poslanci, spoštovani
                  predstavnice in predstavniki Vlade! Poslanska skupina Demokratov Slovenije je že
                  ob sprejemu dnevnega reda nasprotovala uvrstitvi te točke na dnevni red in se tudi
                  v tem trenutku s predlaganim zakonom ne strinja. Ker pa je seveda treba spoštovati
                  voljo večine, smo se odločili, tako da povemo še enkrat svoje mnenje, kot da tudi
                  v nadaljevanju skušamo predlagani zakon dopolniti, kolikor se ga le seveda
                  dopolniti da. Načelni ugovori zakaj smo proti predlaganemu zakonu po hitrem
                  postopku, pa so vsaj naslednji. Rada bi spomnila, da je Državni zbor Republike
                  Slovenije 22. novembra 1993. leta sprejel resolucijo o družinski politiki, v
                  kateri je zelo natančno opredelil, da bo naslednji korak uvedba univerzalnega
                  otroškega dodatka. Oprostite, to resolucijo je sprejel 9. julija, nekaj mesecev za
                  tem, torej 22. novembra 1993 je sprejel zakon o družinskih prejemkih, kjer je
                  natančno opredelil višino in začetek uvedbe univerzalnega otroškega dodatka. Rada
                  bi spomnila, spoštovane kolegice in kolege, da je ta zbor te odločitve sprejel s
                  85% večino, da sta od tedaj pretekli dve leti, da Vlada v teh dveh letih ni prišla
                  s spremembami zakona po rednem postopku, kjer bi se seveda zelo mirno in v
                  določenem časovnem obdobju dalo marsikaj dograditi ali spremeniti. In drugi
                  razlog, zakaj nasprotujemo temu zakonu v tem trenutku po hitrem postopku je seveda
                  ta, če je ključni razlog sprejem proračuna, potem bi morala Vlada vsaj hkrati s
                  predlogom proračuna v Državni zbor predložiti tudi predlog tega zakona, in
                  nenazadnje, sprejem tega zakona bi moral ministrski predsednik pri uvodni razpravi
                  o proračunu vezati na zaupnico Vladi.</p>
               <p>Glede na to, kot rečeno, da se ta Državni zbor ni tako odločil, bi pa povedala še
                  druga stališča naše poslanske skupine. Mislimo, da se s tem, da se uvedba
                  univerzalnega otroškega dodatka odlaga na leto 1999 in morebiti še celo v
                  naslednje tisočletje, seveda skorajda izničuje nekatera določila resolucije,
                  hkrati pa se ta dodatek, ki ga zdaj ohranjamo kot selektivnega, v nobenem primeru
                  ne more imenovati univerzalni. Jaz bi rada ob tem spomnila, da je bila razprava o
                  zakonu o družinskih prejemkih zelo dolga, da je bil predlog že iz leta 1992 iz
                  prejšnje skupščine in da je ta parlament leto dni sprejemal te odločitve in jih,
                  kot rečeno, tudi sprejel.  Po tem predlogu, kar predlaga Vlada, naj bi velika
                  večina otrok dobila dodatek, in sicer po kriteriju: kdor ne presega na družinskega
                  člana prejemka 130% povprečne plače, ima še pravico do selektivnega otroškega
                  dodatka. No, nam se seveda ob tem postavlja vprašanje. Glede na to, da je
                  selektivni otroški dodatek dodatek glede na socialne potrebe družine, na gmotno
                  stanje družine, je seveda vprašljivo, ali družina, ki na družinskega člana presega
                  75.000, celo morda 80.000 tolarjev neto, še potrebuje selektivni otroški dodatek
                  kot neke vrste socialno pomoč države za preživljanje otroka? To je seveda eno
                  vprašanje.</p>
               <p>Drugo vprašanje je, da ves čas v tej državi pozabljamo na nekatere kategorije
                  otrok, to pa so otroci z motnjami v telesnem in duševnem razvoju in pa hudo bolni
                  otroci in ker je tudi v tem predlogu zakona nanje pozabljeno, smo se potem, ko so
                  se koalicijske stranke nekaj mesecev usklajevale in ko opozicija ni imela
                  nikakršne možnosti vplivati na to usklajevanje in na predlagane rešitve, in potem,
                  ko je ta tako imenovani usklajeni predlog prišel v Državni zbor po hitrem postopku
                  in potem, ko so predstavniki koalicijskih strank, ki so sodelovali v usklajevanju
                  na usklajen predlog koalicije začeli vlagati dopolnila, tudi v naši poslanski
                  skupini odločili, da predlagamo dopolnilo ravno za tisto kategorijo otrok, ki je
                  bila doslej izpuščena. Torej za kategorijo otrok z motnjami v telesnem in duševnem
                  razvoju in hudo bolnih otrok. Zato smo napisali predlog spremembe 4. člena in če
                  dovolite, bi ga v imenu poslanske skupine razložila. Gre za uvedbo novega
                  prejemka, to je dodatek za nego otroka. Ta dodatek bi prejemali vsi tisti starši
                  oziroma bi pripadal staršem tistih otrok, ki imajo takega hudo bolnega otroka ali
                  otroka s hudimi motnjami v telesnem in duševnem razvoju, po različnih kriterijih.
                  Če za otroka skrbijo starši in je ves čas doma, bi otroku pripadal dodatek za nego
                  in varstvo otroka v višini 50% zajamčene plače. Če je v dnevnem institucionalnem
                  varstvu in samo delno skrbijo starši, bi bil ta odstotek 30% zajamčene plače,
                  medtem ko pa za tiste, ki pa so ves čas v institucionalnem varstvu, tega dodatka
                  ne bi dobili oziroma samo za tisti čas, ko niso.  Ta predlog utemeljujemo tudi s
                  tem, da so podobne ali vsaj v ideji podobne rešitve zapisane tudi v resoluciji o
                  družinski politiki in iz tega torej izhajamo in mislimo, da je tak predlog
                  upravičen. Glede na to, da se je na naših poslanskih mizah znašlo kar nekaj še
                  dodatnih predlogov, o katerih pa v Odboru za delo, družino in socialne zadeve
                  nismo razpravljali in se nismo mogli opredeljevati, bi pa predlagala v imenu
                  poslanske skupine predsedniku Odbora za delo, družino, zdravstvo in socialne
                  zadeve, da se pred odločanjem seveda odbor še enkrat sestane, opredeli do teh
                  predlogov dopolnil in da potem o tem odločamo v Državnem zboru. Hvala lepa.</p>
            </sp>
            <sp xml:id="SDZ1-Redna-36-1995-11-23.sp9">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Stališča poslanske skupine Slovenske ljudske stranke bo predstavil
                  Janez Podobnik.</p>
            </sp>
            <sp xml:id="SDZ1-Redna-36-1995-11-23.sp10">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Predlagani zakon je po
                  našem mnenju del paketa, ki spremlja sprejemanje proračuna za leto 1996 in ker je
                  temu tako, je potrebno, da pogledamo, kako je proračun za leto 1996 pospremil
                  predsednik Vlade ob svojem nastopnem govoru. Citiram: <q>"V ta sklop sodi tudi
                  vprašanje splošnega otroškega dodatka. Kot pri številnih drugih namenih, tudi pri
                  tem namenu ne gre dvomiti o njegovi upravičenosti ob pozitivnih socialnih učinkih
                  takšnega dodatka, vendar je treba v skladu s splošno finančno situacijo upoštevati
                  realnost in zagotoviti vsaj postopen prehod pri njegovem uvajanju. Vladni predlog,
                  ki izhaja iz minimalnega koalicijskega dogovora o tem vprašanju, temelji na
                  postopnosti in delni selektivnosti uvajanja univerzalnega otroškega dodatka v letu
                  1996. Edino na ta način je možno zagotoviti financiranje z realnimi proračunskimi
                  sredstvi, pa že pri tem je bilo treba močno poseči v nekatere druge porabe, da se
                  je napravil prostor za tovrstno financiranje."</q> Konec citata. Prav tako pa v
                  proračunskem memorandumu za leto 1996 piše: "Postopoma, ob upoštevanju dejanskih
                  možnosti države, se bo nadaljevalo uresničevanje resolucije o temeljnih
                  oblikovanje družinske politike. Torej imamo dva pomembna akta, ki govorita, da bo,
                  prvič, tako resolucija o temeljnih oblikovanje družinske politike, ki smo jo v
                  poslanski skupini Slovenske ljudske stranke ob sprejemanju soglasno podprli, in
                  tudi zakon o družinskih prejemkih, da se bosta oba zelo pomembna dokumenta, ki
                  določata socialno podobo slovenske družine, prilagajala realnosti, kot pravi
                  predsednik Vlade in seveda, če smo aktualni, da bosta izhajala iz minimalnega
                  koalicijskega dogovora na tem področju. Sedaj ni priložnost o tem, da bi
                  komentirali ta minimalni koalicijski dogovor, ki ga očitno ni, saj so bili vloženi
                  nekateri zelo pomembni amandmaji, ki vsebinsko posegajo v nekatera vprašanja. V
                  tej zvezi bi podprli in menimo, da je v skladu s poslovnikom, da so razlogi, da se
                  delovno telo ponovno sestane in opredeli do nekaterih pomembnih vsebinskih
                  sprememb. Če samo omenimo študentski dodatek - mi nismo proti njemu, ocenjujemo
                  pa, da je v zakonu, ki je sprejet po hitrem postopku, da se s tem nekako išče
                  materialna osnova, da se bo lahko tudi študentski dodatek izplačeval, da se mora
                  vendarle o tem vprašanju, ki je vsebinske narave, opredeliti tudi matično delovno
                  telo. To je prvo. Drugič, podpiramo dodatek za nego otroka, podpiramo amandma, ki
                  ga je vložila gospa Danica Simšič. Ocenjujemo, da ta amandma izhaja tudi iz
                  resolucije o temeljih oblikovanja družinske politike. Vlada je ta amandma
                  dopolnila in ga nekoliko prikrojila. Bilo bi dobro, da bi se zelo dobro
                  pozanimali, kaj pomeni sprejem amandmaja gospe Simšičeve s strani Vlade in s tem
                  tudi določene spremembe v samem zakonu, kajti Vlada je tudi predlagala spremembe
                  glede procenta. In še nekaj. Kot poslanska skupina ne podpiramo tega zakona
                  predvsem iz tega razloga, ker ocenjujemo, da sodi v dogovor o sprejemu letošnjega
                  proračuna in se s tem izgublja priložnost, da bi se znotraj Vlade, istočasno pa
                  tudi na nivoju Državnega zbora, odprlo strateško vprašanje, katerim področjem bo
                  dala slovenska država prednost. Tukaj se je šlo v kompromis, zadevo se je zavleklo
                  za 3 leta oziroma šele s 1. majem 1996 se poskuša delno uveljavljati načela zakona
                  o družinskih prejemkih. Očitno se bo na ta način zadeva reševala še naprej in s
                  tem se pa princip zakona o družinskih prejemkih in otroškega dodatka izgublja. To
                  pomeni, da moramo potem naliti čistega vina in povedati, da univerzalnega
                  otroškega dodatka Slovenija nima in izgleda, da ga tudi ne bo imela. Hvala.</p>
            </sp>
            <sp xml:id="SDZ1-Redna-36-1995-11-23.sp11">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Stališče poslanske skupine Združene liste socialnih demokratov bo
                  predstavila Mateja Kožuh-Novak.</p>
            </sp>
            <sp xml:id="SDZ1-Redna-36-1995-11-23.sp12">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! V Združeni listi pozdravljamo zakon in nekako kljub
                  temu, da smo se dolgo upirali, skušamo naša stremljenja, naše gledanje na
                  bodočnost prilagoditi zahtevam sedanjega časa. Menimo, da je rešitev s popravki,
                  ki upamo, da bomo tudi mi prispevali k njim, sprejemljiva za današnji čas.
                  Predvsem pozdravljamo prizadevanja ministrstva, da popravlja razmerja, ki jih je
                  čas povozil, da ohranja selektivnost, ki je v tem času potrebna, predvsem pa
                  pozdravljamo ta zakon zaradi tega, ker pomeni korak od socialne pomoči države
                  mladim družinam, ki mislimo, da je poniževalna, do aktivne participacije države
                  mladim družinam, da bosta starša res lahko združevala obe svoji najpomembnejši
                  funkciji, to, da zadovoljujeta lastne potrebe po lastnem življenju s potrebami
                  kvalitetnega starševstva. Zlasti smo zadovoljni zaradi tega, ker to pomeni korak
                  naprej boljšemu izkoriščanju tiste polovice slovenskih možganov, ki je bila do
                  sedaj premalo izkoriščena, to je možganov slovenskih mladih mater. Vidimo - za nas
                  je seveda tak otroški dodatek, ki upam, da ga bomo sprejeli te dni, še vedno
                  univerzalni otroški dodatek. Na to nas opozarjajo strokovnjaki, tudi druge dežele
                  imajo porezane vrhove. Kot so nas strokovnjaki poučili, tudi ne bo praktično nič
                  pomenilo, če gremo od 130% povprečne plače na 110%, ker je seveda bogatih mladih
                  družin izjemno malo. Poudarjamo, da gorje državi, ki zavestno vodi politiko v to
                  smer, da naj bodo mlade družine odvisne od dohodkov svojih staršev, ali starih
                  staršev. To je neinovativna, to je starčevska politika. Se pa kažejo tendence,
                  zlasti pri tistih, ki slovensko politiko vodijo, to je nedomiselna, kratkovidna
                  politika, ki jo v Združeni listi odklanjamo. Kakšen je prispevek k boljši izrabi
                  ženskih možganov, bom konkretizirala. Ta otroški dodatek naj pomaga tistim materam
                  - če vzamem kot kontrasta intelektualko in tisto mlado žensko, ki deluje recimo
                  kot snažilka, naj pomaga snažilki, ki se ji seveda ne bo splačalo dobiti pomoč za
                  gospodinjska dela, da bo lahko kakšen trenutek le odšla od doma, prišla med druge
                  mlade ženske, da si bo lahko tudi ona privoščila kreativni počitek, ki si ga sedaj
                  sploh ne more. Tukaj jaz vidim bistveno pomoč. Na drugi strani pa pomoč
                  intelektualki, da bo lahko v svojem prostem času, ki ga ima na razpolago, svoje
                  možgane porabila za tisto, za kar se je izobraževala, in si lahko privoščila pomoč
                  v gospodinjstvu, kar si pa tudi sedaj ne more. Popolnoma jasno nam je, da taka
                  višina otroškega dodatka, ki jo imamo sedaj, ne bo zadostila potreb v celoti,
                  potreb mladih staršev, je pa nastavek. In v tem pozdravljamo politiko te Vlade,
                  čeprav moram reči, da jo je bilo treba kar precej siliti, da smo do tega stanja, v
                  katerem smo, prišli. Tudi pri nas se ne strinjamo s tem, da Vlada kratkovidno
                  skuša delati prihranke pri mladih. Kolikor se je dalo smo protestirali proti temu,
                  da se zmanjša prvotna količina sredstev od 34 na 21 milijard. Seveda pa smo
                  praktiki in skušamo vzdržati pritisk na obremenitev mladih, tako da bodo dobili
                  vsaj teh 21 milijard. Opozarjamo, da se bomo morali resno pogovarjati o tem, do
                  kod lahko obremenjujemo dohodke mladih, pri tem, da jim država ni pripravljena
                  pomagati, vsaj v tistih 30% pri vzdrževanju otroka, kot strokovnjaki opozarjajo.
                  Namreč - pa to bom povedala kasneje kot posameznica, da ne bom kaj prejudicirala -
                  kako pravzaprav obremenjujemo mlade na račun drugih skupin prebivalstva.</p>
               <p>Poglejte, v Združeni listi si seveda nič ne sugeriramo, da bo univerzalni otroški
                  dodatek kaj dvignil rojstva. Želimo predvsem tistim, ki so zaželeni, ki so rojeni,
                  izboljšati kvaliteto rasti. Opozarjamo pa na nekaj, kar opažamo v slovenskem
                  prostoru. Konkretno bom navedla Ribnico, kjer jaz delam. Mene samo je presenetilo,
                  da lahko propad industrije v takem lokalnem okolju, zmanjša število rojstev v enem
                  letu skoraj za polovico. Torej tukaj pa res kaže, da se sicer Slovenci
                  pridružujemo trendom cele Zahodne Evrope, da pa so taki abruptni, hitri padci
                  ekonomske moči mladih družin, lahko pa tudi zelo pomemben element pri odločanju
                  staršev za otroke. Zaradi tega bomo seveda podprli vse tiste rešitve, ki bi
                  doprinesli mladim staršem, da bi se lažje odločali za tiste otroke, ki jih
                  pričakujejo, ki se jih želijo, ki jih pa odlagajo prav zaradi tega, ker jim
                  sedanja slovenska stvarnost ni naklonjena. Še enkrat bi rekla, da to, kar nekateri
                  tako zelo demagoško uporabljate, da bomo dajali bogatim družinam denar, to sploh
                  ni res. Kot ste videli, je okoli 13.000 družin, ki bodo izpadle ven, če gremo na
                  130% povprečnega osebnega dohodka. Jaz bi še enkrat rada poudarila, ker se mi zdi
                  to tako zelo pomembno, da resnično ne smemo graditi države, ki bo zavestno mlade
                  prepuščala usmiljenju njihovih staršev in starih staršev. In to delamo prav sedaj.
                  V Združeni listi tudi pozdravljamo, mi smo sami dolgo časa govorili, da bo treba
                  posebne dodatke dati tistim družinam, ki so finančno obremenjene in zapostavljene
                  zaradi tega, ker imajo kronično prizadete otroke. Kolikor se bo dalo, bomo podprli
                  amandma demokratov. Strinjamo se s predlogom ministrstva, da se tudi štipendije
                  vključijo v celoten dohodek, preprosto zaradi tega, ker enkrat moramo narediti
                  pregledne dohodke družine tudi zato, da bomo tem družinam lahko pomagali. Če
                  zaradi drugega ne, da zavrnemo druge očitke, da rečemo, saj te družine z velikimi
                  otroki pa imajo celo kopico štipendij, pa ne rabijo visokega otroškega dodatka.
                  Jaz mislim, da je preglednost potrebna in da bo samo koristna tistim, ki imajo
                  malo denarja in ki potrebujejo multiplo pomoč države. V stranki smo ponosni, da
                  nam je uspelo s pomočjo tistih strank, ki gledajo nekoliko dlje v bodočnost in
                  seveda s pomočjo naših obeh ministric v zadnjih letih podvojiti sredstva,
                  namenjena otrokom in mladim družinam. Menimo, da je samo tako moč graditi državo,
                  ki bo v prihodnosti sposobna tekmovati s tistimi najbolj razvitimi. Zlasti se nam
                  zdi pa pomembno, da resnično prehajamo od neke socialne pomoči k aktivni
                  participaciji države k vzgoji in rasti bodočih rodov, kajti razvoj države sloni
                  samo na teh. Mi starejši s svojo pametjo lahko prispevamo samo takrat, če razumemo
                  potrebe mladih. Kajti, če jih ne bomo razumeli, ti naših izkušenj ne bodo
                  pripravljeni uporabiti in bodo gradili državo ponovno na lastnih napakah, kot je
                  do sedaj gradilo to državo že kar nekaj generacij.</p>
            </sp>
            <sp xml:id="SDZ1-Redna-36-1995-11-23.sp13">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Stališče poslanske skupine Socialdemokratske stranke bo predstavil
                  gospod Pučnik.</p>
            </sp>
            <sp xml:id="SDZ1-Redna-36-1995-11-23.sp14">
               <speaker>DR. JOŽE PUČNIK:</speaker>
               <p>Spoštovani! Socialdemokrati imamo resne pomisleke proti nekaterim določilom tega
                  zakona. Naj se omejim samo na nekatere, ker so moji predgovorniki že celo vrsto
                  drugih pomanjkljivosti tega zakona omenili.</p>
               <p>Prva stvar, mi nikakor ne moremo sprejemati, da se pravzaprav celo preživnine
                  štejejo v osnovo. Prav tako tudi ne štipendije. To so vse izredna sredstva za
                  preprečevanje bede ali pa preprečevanje temeljne pravice izobraževanja itd.
                  Pojavljajo se tako v izjemnih primerih in če mi sedaj to štejemo za osnovo, je to
                  daleč od nekega socialnega gledanja.</p>
               <p>Naj omenim v tej zvezi še to, da naj bi po nekaterih izračunih stroški za tako
                  diferencirano izračunavanje otroškega dodatka nekaj procentov celotne sume požrlo
                  in da to pomeni hkrati tudi razmetavanje denarja.</p>
               <p>Druga stvar, ki bi jo omenil, je to, da se s širjenjem osnove za določanje dohodka
                  izvaja poseben pritisk na tako imenovane nepopolne družine, od katerih imamo tudi
                  okrog 20% družin, je pravzaprav takšne narave, da jih imenujemo nepopolne družine,
                  recimo, manjka bodisi oče ali mati. Ker se gre tu od povprečne vsote na osebo v
                  družini, se prav pri nepopolnih družinah pokaže dokaj negativni učinek takega
                  izračunavanja.</p>
               <p>Druga stvar, kako je ta zakon v nekaterih določilih samo navidezno socialen, se
                  kaže tudi v tem, da ima v zadnji kategoriji razpon od 55 do 130% povprečne plače
                  in zato silno različno populacijo določi isti odstotek oziroma isto višino
                  otroškega dodatka.</p>
               <p>Vse to kaže, da bo prišlo pri uvedbi tega zakona do tega, da bodo nekateri otroci
                  - po nekaterih izračunih naj bi jih bilo čez 100.000 - poslabšali svoj položaj.
                  Takšen poseg je problematičen, še posebej, ker vemo, da dobršen del naših družin z
                  svojimi dohodki ne more zadovoljiti temeljnih potreb za svoje preživljanje.</p>
               <p>V celoti pridemo do naslednjega zaključka. Ta zakon pravzaprav ni zakon, ki bi
                  imel neke socialne cilje, temveč se vedno bolj s celo vrsto takih nepremišljenih
                  določitev kaže, da je v bistvu samo instrument, s katerim Vlada v tem trenutku in
                  celo po hitrem postopku rešuje probleme, ki so nastopili v zvezi s proračunom.</p>
               <p>Na račun socialnih kategorij, na račun otroškega dodatka se tukaj rešujejo
                  problemi, ki nastajajo pri razdeljevanju sredstev oziroma pri postavljanju
                  proračuna. Pozablja se eno, in to bi radi Socialdemokrati posebej poudarili, da se
                  tukaj pravzaprav mešajo hruške in krompir. Socialni korektivi naj se urejajo in do
                  tega bi morali čimprej priti sistematično v zakonu o socialnem varstvu, ne pa v
                  celi vrsti drugih zakonov.</p>
               <p>Mi moramo v državi priti do ene zakonske ureditve, kjer se upravičeno, in to mi
                  tudi podpiramo, uvajajo nekateri korektivi proti delovanju tržišča in drugim
                  dejavnikom, ki povzročajo neenake materialne šanse, ampak to naj bo pregledno v
                  enem samem zakonu, ne pa potrebi razmetano po celotni zakonodaji. To samo
                  preprečuje pregled nad tem, kaj ta naša država daje in kaj je pripravljena dajati,
                  da preprečuje in - poudarjam - mi podpiramo to, da preprečuje bedo, ki nastaja
                  zaradi delovanja različnih mehanizmov na tržišču, to se pravi v državi kot celoti.
                  Podpiramo tudi celo vrsto amandmajev, na primer te, ki jih je dala Demokratska
                  stranka, pa tudi nekatere, ki so jih podali Krščanski demokrati in v tej zvezi
                  seveda se pridružujemo tistim, ki zahtevajo ponovno sejo delovnega telesa, da
                  presodi te dodatne predloge.</p>
               <p>Zaključil bi pravzaprav s tem, da me pravzaprav čudi, mene in našo poslansko
                  skupino, kako je mogoče zakone o nekih temeljnih socialnih pridobitvah podrejati
                  trenutnim potrebam ali pa trenutnim težavam Vlade pri reševanju proračunskih
                  vprašanj. Jaz mislim, da bi prav takšne stvari, kot so otroški dodatek, morale
                  ostati postavke, o katerih mi ne bi več diskutirali. To se pravi, čimprej
                  uveljaviti univerzalni otroški dodatek in o tej postavki, o tem določilu ne več
                  diskutirati. Diskutirajmo o cele vrste drugih izdatkov v naši državi, če je to
                  potrebno zaradi ekonomskega položaja, ampak ne o takšnih temeljnih stvareh v
                  družbi. Torej to so razlogi, da imamo resne pomisleke o tem zakonu. Dokončno se
                  bomo odločili takrat, ko se bo delovno telo  ponovno sestalo in ko bo tam, kot
                  upamo, prišlo do nekaterih korektivov, do nekaterih bistvenih izboljšanj tega
                  predloga zakona in takrat bomo tudi povedali, ali je takšen zakon mogoče podpreti
                  ali ne. Hvala lepa.</p>
            </sp>
            <sp xml:id="SDZ1-Redna-36-1995-11-23.sp15">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Stališča poslanske skupine LDS bo predstavila Vika Potočnik.</p>
            </sp>
            <sp xml:id="SDZ1-Redna-36-1995-11-23.sp16">
               <speaker>VIKTORIJA POTOČNIK:</speaker>
               <p>Spoštovane poslanke in poslanci! Sami se zavedamo, da ni prijetno in da je sad
                  seveda velikih domišljij in priporočil, takšni zakoni, ki posegajo v tako
                  imenovane socialne pravice ali pravice posameznika. Vidimo sami velik uspeh, da
                  smo se s koalicijskimi strankami dogovorili, čeravno so bile danes izrečene
                  kritike o tem, da v trenutku, ko bi moral stopiti v veljavo tako imenovani
                  univerzalni otroški dodatek, da pogledamo zmožnosti, ki jih ima ta država in da
                  zmožnostim prilagodimo in zaščitimo predvsem tiste kategorije, ki bi bile tudi ob
                  uvedbi tako imenovanega univerzalnega otroškega dodatka najbolj prizadete. To so
                  tiste kategorije, ki jim rečemo <q>"iz socialnega dna"</q>. Seveda so pa pogledi na
                  socialno politiko, ne samo znotraj koalicijskih strank, kot vidite tudi danes, ko
                  govorimo različni predstavniki poslanskih skupin, izredno različni. Zato bo ta
                  dežela morala pripraviti en celovit koncept, projekt, v katerem bo moral dosežen
                  konsenz o socialni politiki, vpogledu vseh oblik transferjev v tej družbi, da bo
                  seveda zaščitena ne samo kategorija iz najnižjega dna, temveč, po naši oceni,
                  predvsem kategorija iz srednjega sloja, ki je v tem trenutku po naši oceni kar
                  preveč obremenjena.</p>
               <p>Spoštovane poslanke in poslanci! Poslanska skupina LDS oziroma skupina poslancev
                  je predlagala tudi nekaj amandmajev, gre pač za naše videnje in ne vzemite tega
                  kot zlonamerno ali pa kot rušenje koncepta, da bi tako imenovani univerzalni
                  oziroma raje govorimo o selektivnem otroškem dodatku, bil ponujen oziroma dan v
                  možnost uporabe populaciji do 15. oziroma do 19. leta in od tam naprej bi govorili
                  o tako imenovani študentski populaciji in študentskem dodatku. Ne samo zaradi
                  aktualne teme o vse večjem pritisku študentov, da želijo imeti subvencionirano
                  prehrano, za katero je že v našem proračunu zagotovljen nek del sredstev, in da bi
                  se s tem v zvezi preusmerila tudi ta sredstva v študentsko prehrano in s tem do
                  neke mere pokril ta problem, po drugi strani pa, da bi se zagotovila kvalitetna
                  prehrana, ker tudi vidimo za tem nek celoten projekt. Namreč, počasi bomo morali
                  obdržati tako imenovane socialne štipendije in počasi sistematično prehajati na
                  študentske kredite. Mi smo v študentski organizaciji ta model ponudili. Do danes
                  sicer javne njihove opredelitve nimamo. Strinjam se, da povedemo o tem razpravo,
                  mislimo pa, da je to v tem trenutku, ko verjamem, da rešujemo posamezne segmente,
                  en pozitiven prispevek, ki ga daje naša poslanska skupina. Hvala.</p>
            </sp>
            <sp xml:id="SDZ1-Redna-36-1995-11-23.sp17">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še tri poslanske skupine, ki pa jih ni tukaj, tako da s stališči
                  poslanskih skupin zaključujem. Besedo dajem poslankam in poslancem. Prva dobi
                  besedo Irena Oman.</p>
            </sp>
            <sp xml:id="SDZ1-Redna-36-1995-11-23.sp18">
               <speaker>IRENA OMAN:</speaker>
               <p>Hvala lepa. Spoštovane kolegice in kolegi! Jaz sodim med tiste, ki sem dva
                  amandmaja vložila v zadnjem trenutku in zato se vam tudi opravičujem, ker
                  predvidevam, da se bo moral odbor tudi zaradi mene še enkrat sestati. Menim pa, da
                  je prav, da se sestane in da torej da svoje mnenje k še dodatno vloženim
                  amandmajem. Sama moram reči, da v oceni stanja in razlogih pri sprejemanju novega
                  zakona, kot tudi v predvidenih finančnih posledicah zakona, nisem našla številk
                  razmerij ali odstotkov, če hočete, glede upravičencev, ki jih jaz tudi pri teh
                  amandmajih delim na dva dela - na tujce in na državljane. Upam, da mi ne boste
                  zdaj spet pripisali kakšne nestrpnosti. Ne govorim o Slovencih in Neslovencih,
                  ampak o tujcih in državljanih. S predlaganima amandmajema skušam poseči v zakon na
                  ta način, da bi kljub temu, da ukinjamo univerzalni dodatek oziroma, da ga ne bomo
                  imeli, ampak selektivnega, da bi razmerje med upravičenci, državljani in tujci,
                  ostalo še v mejah normale. Zakon, takšen kot je, se mi namreč zdi, da je popolnoma
                  nepravičen in nesprejemljiv. Vložila sem amandmaje k dvema členoma. In sicer k
                  prvotnemu zakonu na 32. člen, ki v svojem drugem odstavku, kjer navaja pač, kdo
                  ima pravico do otroškega dodatka, v svojem drugem odstavku pa navaja, da ob
                  pogoju, da je vsaj eden od staršev zavezanec po predpisih o dohodnini v Republiki
                  Sloveniji in tako dalje. Skratka menim, da bi morali besede <q>"zavezanec po
                  predpisih o dohodnini"</q> zamenjati oziroma nadomestiti tekst z novim, <q>"ki je v
                  delovnem razmerju v Republiki Sloveniji"</q>. Naj obrazložim, zakaj. Amandma bi tako
                  zožil nedvomno krog upravičencev do otroškega dodatka, predvsem pa, po mojem
                  mnenju, preprečuje špekulacije, ker davčni zavezanec ni pač lahko zelo hitro, v
                  delovnem razmerju pa ne tako kmalu. Sama ne razpolagam s podatki, kolikšno je
                  število, za kolikšno število bi šlo, če bi sprejeli ta amandma, in kolikšno je
                  število, torej kakšna je razlika, če bi ostalo prvotno besedilo zakona. Prepričana
                  pa sem, da bi se s sprejemom tega amandmaja zmanjšalo število upravičencev za
                  četrtino, torej, upravičencev tujcev, ne vseh upravičencev, tujcev za četrtino in
                  menim seveda, če je Vlada ugotovila, da ne zmore takšnega bremena v proračunu, da
                  bo seveda tudi ta amandma podprla oziroma dala k njemu pozitivno mnenje. Dikcija,
                  takšna kot je sedaj v zakonu, po mojem mnenju vzdrži pri univerzalnem otroškem
                  dodatku, nikakor pa ne pri selektivnem.</p>
               <p>Drugi amandma, ki sem ga vložila, se pa nanaša na 58. člen veljavnega zakona in
                  sicer, če se boste spomnili, smo že pri obravnavi zakona, takrat so bile strašne
                  polemike okrog tega, ali otroci, ki ne živijo v Sloveniji oziroma živijo v državah
                  bivše SFRJ in s katerimi še ni sklenjena mednarodna pogodba, torej ali naj
                  dobivajo otroški dodatek ali ne. Takrat je bilo sprejeto določilo, da se jim
                  izplačuje otroški dodatek, zmanjšan za 60%. Torej prejemajo 40% tega dodatka.</p>
               <p>Drugi odstavek tega člena pa se glasi, ne glede na določilo prejšnjega odstavka se
                  za otroka, ki prebiva v Republiki Sloveniji, na podlagi dovoljenja za začasno
                  prebivanje najmanj 6 mesecev v koledarskem letu otroški dodatek ne zniža. Torej
                  veljavni zakon daje možnosti, kot sem že rekla, za otroke, ki niso državljani
                  Republike Slovenije in ne glede na dejstvo, da mednarodne pogodbe še niso
                  sklenjene, vsaj po mojem vedenju, in da tudi ne razpolagam z informacijami, da bi
                  v kakšni bližnji prihodnosti bile, ampak, v redu, sprejemam odločitev parlamenta,
                  takšno kot je bila. Vendar pa dokler je šlo za univerzalni otroški dodatek, potem
                  zadevo še razumem. V tem primeru, ko govorimo o selektivnem otroškem dodatku, pa
                  oprostite, ne več. Kljub temu sem pa zaradi očitkov o prehudi restriktivnosti,
                  skratka z amandmajem nisem posegla na prvi odstavek omenjenega člena, ampak samo
                  na drugega. Osebno torej ne vidim razloga, zakaj zakon daje ravno vsaj 6 mesečno
                  bivanje za otroški dodatek v 100% znesku, in to v situaciji, ko uvajamo selektivni
                  otroški dodatek, ko imamo tolikšno brezposelnost, ko je gospodarstvo tako
                  obremenjeno in mogoče bi se našel še kakšni drugi razlog.</p>
               <p>Menim, da v primeru, če ne bomo imeli univerzalnega otroškega dodatka, da bi bilo
                  potrebno sprejeti ta dva amandmaja, sicer uvajamo po mojem mnenju prevelike
                  razlike med državljani in tujci - upravičenci. Hvala lepa.</p>
            </sp>
            <sp xml:id="SDZ1-Redna-36-1995-11-23.sp19">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo dajem Mateji Kožuh-Novak.</p>
            </sp>
            <sp xml:id="SDZ1-Redna-36-1995-11-23.sp20">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Rada bi pokritizirala poizkus Vlade, da skuša že
                  pri tem, ko se je odločila, da gre s 34 milijard na 21 milijard, še tiste 3
                  milijarde prihraniti na račun otrok, ko premika datum, ko naj bi se začel izvajati
                  zakon, ki upam, da ga bomo v kratkem sprejeli na 1. maj. Mislim, da je to resnično
                  premalo premišljeno.</p>
               <p>Opozorila bi rada pa samo na nekaj. Govorimo o postopnosti, kako je to treba
                  postopno uvajati, pri tem, da si seveda mlade družine stroške z rojstvi novih
                  otrok samo nalagajo. Stroškov imajo vedno več. Mlade družine ne morejo postopoma
                  čakati, da se bo država spomnila in jim kaj dala. Ker če bodo postopno čakali,
                  bodo mlade ženske, ki so danes stare 30 let in nimajo otrok, počakale še par let,
                  potem pa ne bodo mogle več imeti otrok. Pri tem opozarjam na anomalije, ki se
                  dogajajo, da pri zakonu o popravi krivic, kjer gre evidentno za to, da bomo dali
                  najmanj 7 milijard, pa sem prepričana, da jih bo več, ker smo še širili pravice
                  tistih, ki naj bi doživeli krivice, ni bilo nikjer nobenega govora od te iste
                  Vlade, da naj bi šli postopno v to. Da če so ljudje čakali že 50 let, pa naj
                  postopno počakajo še naslednjih deset let, da si bo država opomogla. Torej
                  neprestano govorimo o postopnosti samo takrat, kadar gre za otroke. Jaz mislim, da
                  je to nesprejemljivo. Kritiziram tudi politično odločitev, da se zavestno zavaja
                  ljudi s tem, ko se govori, kako bomo z univerzalnim otroškim dodatkom dajali
                  bogatim otrokom. Opozarjam na to, da sem dobila podatek, da so strokovnjaki
                  izračunali. Mi bomo sedaj morali okoli 480.000 otrokom oziroma njihovim staršem
                  bomo morali preverjati, ali so upravičeni tudi do minimalnega otroškega dodatka
                  zato, da bomo ven izpustili 13.000 ali pa recimo 20.000 otrok, katerih starši
                  imajo dovolj dohodka, da tega dodatka ne rabijo. Za to dokazovanje bomo porabili
                  milijardo in pol. Porabili bomo čas tistih delavk v centrih za socialno delo, ki
                  bi nujno morale ven iz uradov, med ljudi. Torej zadržali jih bomo notri, porabili
                  bomo njihov čas, porabili bomo milijardo in pol. Če bi pa sprejeli idejo
                  univerzalnega otroškega dodatka in hkrati obdavčili otroški dodatek, bi imeli pa
                  dodatnih stroškov 500 milijonov in vsaj polovico tega, kar damo bogatim, bi dali
                  tako imenovanim bogatim otrokom. Pri tem jaz trdim, da mladih bogatih družin z
                  otroci ni, pač pa so bogate rodbine, kjer država pričakuje, da bodo stari starši
                  in starši, tudi ti, ki bodo s popravo krivic dobili nova sredstva, milostno dajali
                  svojim otrokom, da bodo lahko morebiti imeli bolj kvalitetno življenje. Zavračam
                  seveda tudi demagogijo nekaterih poslancev tega Državnega zbor, ki trdijo, da
                  bogate družine, nekdo mi je celo rekel, moja družina pa takega 2.700 ne rabi.
                  Opozarjam, da nas je samo 90, da med temi 90 je mladih ljudi z otroci izjemno malo
                  in meni, ki nimam več otrok, dvakrat na leto dobiti po 15.000, kar to pomeni 2.700
                  na leto, meni to ni majhen denar. Če je nekaterim od vas, morate imeti dodatne
                  dohodke. Prepričana sem, da tistim, ki imate dohodek samo v Državnem zboru, to ne
                  more biti majhen denar. Podpiram predlog Krščanskih demokratov. Vesela sem, da so
                  ga dali. Jaz mislim, če bomo dovolj razsodni, da bomo podprli to da bodo dobile
                  mlade družine otroški dodatek od 1.1., 3 milijarde bo pa ta Državni zbor še
                  zmogel, da jih bo prerazporedil od kakšne druge postavke, ki ne trdim, da ni
                  potrebna, ki pa za moje pojme nima take prioritete, kot jo imajo prav mlade
                  družine.</p>
            </sp>
            <sp xml:id="SDZ1-Redna-36-1995-11-23.sp21">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Repliko ima gospod Potočnik. Repliko imate. Izvolite.</p>
            </sp>
            <sp xml:id="SDZ1-Redna-36-1995-11-23.sp22">
               <speaker>FRANC POTOČNIK:</speaker>
               <p>Spoštovane gospe in gospodje! Jaz v veliki meri podpiram diskusijo gospe Kožuhove.
                  Rekel bi takole: Otroci so osnova za obstoj in razvoj naroda ali pa tudi družbe,
                  če hočemo reči temu tako. Eni imamo več otrok, drugi jih imajo manj, eni jih
                  nimajo, eni jih niso mogli imeti, eni jih niso želeli imeti in tako naprej in
                  univerzalni otroški dodatek je na nek način porazdelitev bremena stroškov otrok
                  med vse. Mladi ljudje so koristni za celotno družbo, bodo pomagali tudi tistim, ki
                  niso želeli ali pa niso mogli imeti otrok, niso pa seveda imeli s tem stroškov in
                  drugih problemov, ki jih pa lahko imaš, če imaš otroke. Skratka, jaz bi te zadeve
                  ločil na univerzalni otroški dodatek - ali je to 2 tisoč, ali koliko je - in ga ne
                  bi vezal na socialni status. Strinjam se tudi s tem, kar pravi gospa Kožuhova, da
                  mlade družine ne spadajo v tisti ekstra razred bogatih, da so to v bistvu družine
                  s povprečnim dohodkom, ali pa še celo manjšim. Druga stvar so pa socialni
                  transferji. Družinam, ki so izpod tistega socialnega minimuma, je pa treba
                  pomagati na drug način in z drugimi kriteriji in ne vse preverjati zdaj.
                  Preverjati je potrebno tiste družine, ki so res potrebne takšne pomoči oziroma se
                  same prijavijo za to, da so socialni problem in je treba potem preko socialnih
                  služb ugotoviti, v kakšni meri so res socialni problem in jim z drugimi socialnimi
                  transferji to omogočiti, da bodo lahko preživeli oziroma vsaj tisto človeka
                  dostojno življenje živeli. Tudi meni se zdi demagogija to, da če rečemo, če bomo
                  dali otroški dodatek, bomo pa socialno šibkim družinam manj dali oziroma jim
                  vzeli. To je stvar proračunske diskusije. Mi vemo, da smo v proračunu sprejeli
                  ogromno stvari, marsikatere tudi ne čisto potrebne in gre za stvar prerazporeditve
                  v celotnem proračunu, ne pa samo v tem delu proračuna, ki govori o prejemkih
                  družin. Ta argument za mene ne zdrži, da če bomo dali univerzalni otroški dodatek,
                  bomo pa tiste socialno najšibkejše družine prikrajšali. Seveda, če se tako
                  odločimo, da bomo samo v okviru te kvote, ki je za to namenjena, reševali problem,
                  ampak jaz mislim, da je to problem diskusije o celotnem proračunu.</p>
            </sp>
            <sp xml:id="SDZ1-Redna-36-1995-11-23.sp23">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Besedo ima gospod Sisinger.</p>
            </sp>
            <sp xml:id="SDZ1-Redna-36-1995-11-23.sp24">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci! Moram reči, da sem z
                  nezadovoljstvom že takrat sprejel razprave in priprave o predlogu proračuna, ko je
                  slovenska Vlada dala v javnost, da bo treba nekatere zadeve spremeniti glede na
                  proračun in med temi je tudi prišlo med prvimi, da je treba spremeniti zakon o
                  družinskih prejemkih, predvsem kar se tiče univerzalnega otroškega dodatka in
                  sprejeti vladno stališče, ki je bilo takrat na nek način tudi javno objavljeno.
                  Jaz sem ga prebral iz časopisa, da je potrebno iti v selekcijo tega univerzalnega
                  otroškega dodatka oziroma, da je treba ta čas prelagati na leto 1999 in da naj bo
                  v tem času ta otroški dodatek od 1.5.1996 takšen, kot je tu predlagan v tej tabeli
                  glede na višino dohodka na družinskega člana. Moram reči, da če bomo na tem in
                  drugih področjih vsako leto spreminjali sprejeto zakonodajo trenutnim razmeram
                  oziroma finančnim razmeram glede na doseganje proračuna, potem bo pred Državnim
                  zborom ne samo ta primer, ampak bomo imeli vsako leto pred Državnim zborom ob
                  sprejetju proračuna spremembe cele vrste zakonov, ki recimo dajejo določene
                  finančne ali kakršnekoli pravice po teh zakonih in bomo po teh pravicah, o katerih
                  govorimo, nenehno posegali in enkrat na tem, drugič na drugem področju. S takšnim
                  stališčem in s takšno politiko se ne morem strinjati, ampak moram povedati, ker
                  imam tudi stališča zadnje seje predsedstva Demokratične stranke upokojencev
                  Slovenije, da se s takšnim stališčem tudi to vodstvo stranke ne strinja in zato
                  mislim, da smo mi v tem Državnem zboru veliko govorili in izgubili ogromno časa
                  prav pri tem zakonu o družinskih prejemkih in da ga zdaj tik pred dvanajsto
                  spreminjamo v situacijo, da naj se ta zakon dopolni tako, kot je dejansko
                  predlagano. Prav tako ni mogoče soglašati s tistimi, ki bi kakorkoli govorili o
                  tem in tudi takšne polemike, moram reči, se v časopisu pojavljajo ob teh
                  spremembah zakona o družinskih prejemkih oziroma o univerzalnem otroškem dodatku,
                  o štipendijah, ja, saj, seveda lahko tudi tem otrokom itd. pomagajo stari starši
                  in ne vem, kaj še vse. Jaz vas moram, spoštovane poslanke in poslanci vprašati,
                  kaj lahko tudi pomagajo stari starši pri tistih, če imamo pred sabo celo vrsto
                  upokojencev ali več kot 75% upokojencev, ki sami komaj živijo oziroma preživijo
                  mesec. Torej, če kaj prihranijo ti starčki, potem pač prihranijo od tega, da si od
                  ust odtrgajo, da pomagajo pač otrokom svojega sina ali svoje hčerke in mu nekaj
                  pomagajo, ker vidijo, da tudi sin nima sredstev, tudi njegova družina, ki je
                  nezaposlena, je brez denarja. Ja, seveda, skozi takšne poglede pač ti starejši
                  ljudje normalno nekaj pomagajo, vendar na tem graditi politiko je seveda zmotno.
                  Tako ni mogoče nadaljevati in mislim, če bomo mi proračune sestavljali na tak
                  način in če bomo spreminjali, in če bo Vlada predlagala spremembo tega, onega in
                  drugega zakona in bomo začeli krčiti pridobljene pravice katerikoli generaciji
                  ljudem, ki so jim te pravice potrebne. Zakaj jih pa dobijo? Ja, zakaj dobijo,
                  zato, da lahko preživijo. Saj nihče, pravzaprav nismo z dosedanjo zakonodajo dali
                  velikih sredstev kar tako, ampak smo dali tistim, ki so te pomoči države potrebni
                  in če so ti državne pomoči potrebni, potem seveda sem proti takšnim radikalnim
                  posegom Vlade in proti radikalnim posegom k spremembi takšne ali drugačne
                  zakonodaje. Danes se lotevamo tega zakona, čez nekaj dni se bomo lotili drugih
                  zakonov, čez kratek čas bomo ugotovili v Vladi, da ne moremo več izplačevati
                  takšnih ali drugačnih pokojnin, ne moremo več narediti tega ali onega. Jaz mislim,
                  da si Vlada takšnih potez ne more dovoliti. Gre za preveliko število ljudi, gre
                  za, tukaj pravimo 480.000 otrok, gre tam za toliko tisoče tega, gre za 480.000
                  upokojencev, skratka gre za ljudi, ki danes težko živijo. To se pravi, da tudi
                  otroški dodatek, štipendija ni nek posebni dodatek, ampak je pomoč temu otroku,
                  temu študentu, da se na nek način preživi. Zato seveda jaz vseh teh predlogov
                  sigurno ne bom mogel podpreti. Hvala.</p>
            </sp>
            <sp xml:id="SDZ1-Redna-36-1995-11-23.sp25">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Pisnih prijav ni. Želi še kdo besedo od poslank in poslancev?
                     <stage>(Ne.)</stage> S tem splošno razpravo zaključujem in glede na to, da so
                  bili nekateri amandmaji vloženi pozneje, se matično delovno telo ni opredelilo, so
                  bile pa postavljene zahteve, da bi se, predlagam Državnemu zboru, da sklepa o tem,
                  da zahteva opredelitev matičnega telesa o amandmajih, ki so bili vloženi pozneje
                  in o katerih se še ni opredelilo.</p>
               <p>Dajem ta predlog sklepa na glasovanje. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da je predlog sprejet.</p>
               <p>Prosim matično delovno telo, da se čimprej opredeli do teh amandmajev, mi pa
                  zaradi tega prekinjamo to točko dnevnega reda.</p>
               <p>Prehajamo na <title>17. TOČKO DNEVNEGA REDA - DRUGA OBRAVNAVA PREDLOGA ZAKONA O
                     LASTNINSKEM PREOBLIKOVANJU ZAVAROVALNIC</title>.</p>
               <p>Predlog zakona je v obravnavo Državnemu zboru predložila Vlada Republike
                  Slovenije. Želi predstavnik Vlade besedo? Ker smo preskočili, bomo nekaj trenutkov
                  počakali predstavnika Vlade, ki ga ta trenutek še ni v dvorani.</p>
               <p>Če ne nasprotujete, predlagam, da pred predstavnikom Vlade pove svoje mnenje
                  Komisija za spremljanje in nadzor lastninskega preoblikovanja družbene lastnine,
                  ki je ta predlog obravnavala kot matično delovno telo. Nasprotovanj ne vidim in
                  prosim poročevalca komisije, da poda mnenje komisije.</p>
            </sp>
            <sp xml:id="SDZ1-Redna-36-1995-11-23.sp26">
               <speaker>IZIDOR REJC:</speaker>
               <p>Spoštovani podpredsednik, gospe in gospodje! Komisija za spremljanje in nadzor
                  lastninskega preoblikovanja družbene lastnine je tudi obravnavala na svoji 74.
                  seji 11. oktobra predlog zakona o lastninskem preoblikovanju zavarovalnic.</p>
               <p>Na klop ste dobili ustrezno mnenje in problematiko, ki jo je tudi obdelal
                  Sekretariat za zakonodajo in pravne zadeve in ki je tudi v svojem poročilu, kar
                  boste lahko tudi sami povedali, obdelal področje revizijskega pristopa.</p>
               <p>Glede na prvo obravnavo je Vlada kot predlagatelj pripravila precej konceptualno
                  nov predlog za lastninsko preoblikovanje, v katerem je glavni problem bil ravno v
                  odnosu do prihoda tujcev v lastninjenje zavarovalnic v slovenskem prostoru in tu
                  je problem otvoritvene bilance in gotovo tudi področje, ki ni nepomembno, se pravi
                  lastninjenje delavcev, bivših zaposlenih in upokojenih v teh naših
                  zavarovalnicah.</p>
               <p>Ker je bil koncept, in je nastavljen na to, da se v bistvu prenesejo delnice na
                  kapitalski sklad pokojninskega zavarovanja, je bilo o tem veliko povedanega,
                  vendar smo menili, da so bistvene stvari prav gotovo v tem, da se opravi pred tem
                  ustrezna revizija in ko je bilo govora o reviziji in kdo to revizijo opravi, je
                  nas kot komisijo presenetilo predvsem stališče Agencije za plačilni promet in
                  informiranje in tudi predlog Vlade, ki je izhajal iz tega, da pooblaščena družba,
                  ki na osnovi zakona o revidiranju to opravi, smo menili v komisiji in tudi dali
                  tudi predlog, kar se vidi tudi iz amandmajev, ki smo jih predložili, da menimo, da
                  je Agencija za plačilni promet in informiranje tista Agencija, ki v skladu z
                  zakonom o lastninskem preoblikovanju v celem pasu lastninskih zakonov opravi
                  revizijo. In ker je pač to gotovo tema, ki je malo bolj zahtevna, se pravi
                  revidiranje in podlaga za otvoritveno bilanco, smo tudi dodali, da to zadevo lahko
                  tudi v sodelovanju opravi z drugimi revizijskimi samostojnimi hišami in
                  neodvisnimi hišami. Ta zadeva je bila ena od glavnih problemov in smo ga tudi tako
                  razreševali, kot je v poročilu.</p>
               <p>Menimo, da je bistvo tudi to, da smo nekako sprejeli tudi predlog, da se lahko
                  delavci lastninijo v zavarovalnicah, v višini, ko bo otvoritvena bilanca potrjena
                  in ko bo zakon veljal, skladno z zakonom o lastninskem preoblikovanju. To so
                  osnovne dileme in pa da se tujcem, ki so v pravnih osebah in fizičnih osebah, v
                  tem primeru v pravnih osebah, da se ne dovoli več kot 20% vrednosti v naših
                  pravnih osebah, kjer so solastniki. Tako da bi to obvladovali.</p>
               <p>Drugače pa komisija meni, da je predlog za podpreti. Razrešili smo tudi predlog
                  stanovanjskega sklada, ki je medtem časom doživel tudi svojo razprodajo in gotovo
                  ne more biti cel stanovanjski sklad osnova za otvoritveno bilanco, ampak samo
                  tisti del, ki je ostal in ni bil odprodan, kar določa posebni stanovanjski zakon,
                  ki smo ga že navajeni in tudi vemo, kako je to zadevo urejeval.</p>
               <p>Med sklepi lahko vidite tudi, da smo sprejeli predvsem to, mislim, da Vlada kot
                  predlagatelj za tretjo obravnavo pripravi in vloži predlog zakona in pri tem
                  upošteva Sekretariat za zakonodajo in pravne zadeve in pa gotovo tudi drugi sklep,
                  ki ni nepomemben, da Vlada predvidi oziroma podaljša vlogo in veljavnost
                  certifikatov preko tekočega leta, tako da se mnogi problemi razrešijo, ker so
                  sicer zakoni o lastninskem preoblikovanju potem pod vprašajem in seveda njihova
                  izvedba otežkočena. Hvala lepa.</p>
            </sp>
            <sp xml:id="SDZ1-Redna-36-1995-11-23.sp27">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim predstavnico Vlade? Ne želi besede? Ni potrebno. Škoda. Želi
                  besedo predstavnik Sekretariata za zakonodajo in pravne zadeve? <stage>(Ne
                     želi.)</stage> Zakon obravnavamo v drugem branju in prehajamo na obravnavo
                  posameznih členov in amandmajev. Pregled amandmajev imate v pregledu, ki nosi
                  datum 15.11.1995 in razen prvega in zadnjega člena so vsi členi amandmirani, tako
                  da bomo razpravo in sklepanje vodili od člena do člena.</p>
               <p>V obravnavo dajem prvi člen. Želi kdo o prvem členu, ki ni amandmiran,
                  razpravljati? Prosim, izvolite.</p>
            </sp>
            <sp xml:id="SDZ1-Redna-36-1995-11-23.sp28">
               <speaker>MIRAN POTRČ:</speaker>
               <p>Gospod predsednik, jaz se opravičujem, ker je proceduralno, ali pa tudi ne, ampak
                  rad bi predsednika komisije nekaj vprašal. Namreč jaz priznam, da sem zdaj - bi pa
                  morda moral prej - to prelistal, menim pa, da je, kar zadeva amandma k 5. členu, o
                  katerem smo veliko razpravljali in iskali rešitve in ker sem potem jaz pač en
                  tekst tam na seji predlagal, da je bil to amandma, ki ga je sprejela komisija,
                  zdaj pa v pregledu gledam in tega amandmaja ni. Enako - dobro, čeprav manj
                  pomembno - je tudi glede amandmaja k 7. členu. Jaz bi res prosil predsednika, da
                  to ugotovi, ker drugače moram pač oceniti, ali bom eventualno zainteresiral
                  poslansko skupino, da v imenu skupine ta amandma vložimo in bi prosil, da se to
                  dogovorimo. Mislim pa, da gre za pomoto, gospod predsednik, in da je to amandma,
                  ki ga je v diskusijah potem sprejela komisija in smo tako tudi glasovali. Lepo bi
                  te prosil, če lahko to pojasniš. Hvala.</p>
            </sp>
            <sp xml:id="SDZ1-Redna-36-1995-11-23.sp29">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod predsednik komisije, prosim!</p>
            </sp>
            <sp xml:id="SDZ1-Redna-36-1995-11-23.sp30">
               <speaker>IZIDOR REJC:</speaker>
               <p>To, kar si, gospod kolega Potrč, povedal, je v tem, da je osnovni tekst v bistvu
                  nekako tisti, ki si ga tudi predlagal na sami seji komisije. Se pravi, da je tisti
                  tekst  itak obstal in je potem dodatni amandma prišel na to. Tako da, to je tako
                  in seveda osnovni tekst se ve, kakšen je. Se pravi, da je že predlog Vlade, v
                  katerem predvidi posebno revizijsko hišo, samostojno, ki to opravi. Potem pa je
                  skupina to amandmirala. Pravi, da je v končni fazi odgovorna Agencija za plačilni
                  promet, ki pa lahko pridobi tudi strokovno mnenje, ali pa strokovno sodelovanje te
                  posebne revizijske hiše, v skladu z zakonom o revidiranju, ki pa vemo, da stopi v
                  veljavo v primeru, ko je že delniška družba, ko je že registracija. Vendar o tem
                  je bila dilema odprta in taka, kot je bila, in razprava je bila o tem, da - in se
                  tudi to vidi iz poročila oziroma iz pregleda amandmajev, ki sem jih delno
                  preletel, da je to amandma skupine poslancev. Sama komisija pa je izglasovala
                  tekst, ki je bil v predlogu Vlade kot predlagatelja.</p>
            </sp>
            <sp xml:id="SDZ1-Redna-36-1995-11-23.sp31">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Kar zadeva proceduro, imam tukaj poročilo komisije z dne 11.10.1995. Na 2.
                  strani poročila piše: <q>"Komisija se je nato nagibala k rešitvam, ki so podane že v
                  samem predlogu zakona in je podprla tudi amandma k 5. členu, kot ga je na sami
                  seji predlagal poslanec Miran Potrč, s katerim nalaga revizijski gospodarski
                  družbi sodelovanje in upoštevanje mnenja Agencije za revidiranje"</q>, vendar pisnega
                  amandmaja ni, kar pomeni, da ga morate vložiti. Je pa v bistvu ustni, ki ste ga
                  vložili, podprt. Prosim, da vložite amandma.</p>
            </sp>
            <sp xml:id="SDZ1-Redna-36-1995-11-23.sp32">
               <speaker>MIRAN POTRČ:</speaker>
               <p>Moje opravičilo. Jaz sem kriv, gospod predsednik, ker nisem šel takoj brati
                  zapisnika. Bil sem prepričan, ker je prišel sekretar k meni in me je prosil, naj
                  napišem tekst, da je to tisto, kar je sprejela komisija. Vem pa, da je bil podprt.
                  Prosim vas za 10 minut odmora, da člane poslanske skupine vprašam, ali soglašajo,
                  da vložim v imenu poslanske skupine. To ne smem tako narediti. O tem smo zelo
                  dolgo razpravljali in potem je bil moj amandma podprt. Bil sem prepričan, da ga je
                  komisija sprejela in tako smo se tudi dogovorili na komisiji. Kasneje pa nisem
                  bral zapisnika in mislim, da je šlo za nesporazum. Ne bom rekel, da je bilo
                  namenoma, ampak gre za nesporazum na obeh straneh - pri predsedniku komisije, ki
                  je bil proti temu amandmaju in pri meni, ki sem bil prepričan, da ker ga je
                  sprejela večina, je to amandma komisije. Se opravičujem. Prosim, dajte nam 10
                  minut odmora.</p>
            </sp>
            <sp xml:id="SDZ1-Redna-36-1995-11-23.sp33">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Odrejam 10 minutni odmor. Delo nadaljujemo ob 12.20 uri.</p>
            </sp>
            <stage type="time">(Seja je bila prekinjena ob 11.58 uri in se je nadaljevala ob 12.23
               uri.)</stage>
            <sp xml:id="SDZ1-Redna-36-1995-11-23.sp34">
               <speaker>PODPREDSEDNIK MIROSLAV MOZETIČ:</speaker>
               <p>Nadaljujemo z delom. Ugotovimo sklepčnost! <stage>(40 prisotnih.)</stage> Prosim
                  vodje skupin, sekretarje in prostovoljce, da pokličejo ostale kolegice in kolege.
                  Ugotovimo sklepčnost! <stage>(49 prisotnih.)</stage> Smo sklepčni in lahko
                  nadaljujemo z delom. V obravnavo dajem 1. člen. Ali želi kdo besedo?
                     <stage>(Nihče.)</stage> 1. člen dajem na glasovanje. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>V obravnavo dajem 2. člen in amandmaje k 2. členu. Pregled amandmajev, ki nosi
                  datum 15.11.1995, imate. Prvi amandma k 2. členu predlaga Komisija za spremljanje
                  in nadzor lastninskega preoblikovanja. Vlada ne podpira amandmaja v predloženi
                  obliki, vendar vsebinsko ne nasprotuje, pač pa predlaga svoj amandma, ki je pod
                  točko 2. Če bo sprejet amandma pod točko 1, je amandma pod točko 2 brezpredmeten
                  in še amandma pod točko 3 in 4, ki je vsebinsko en amandma. Predlagatelja sta
                  Vlada in skupina poslancev. Ali želi kdo o 2. členu in teh amandmajih
                  razpravljati? Če ni razpravljavcev, prehajamo na glasovanje.</p>
               <p>Na glasovanje dajem amandma pod točko 1 k 2. členu. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod točko 1 sprejet. S tem je amandma pod točko 2
                  brezpredmeten.</p>
               <p>Na glasovanje dajem amandma pod točko 3. Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je amandma pod točko 3 sprejet. S tem je tudi pod točko 4, kot sem
                  napovedal, isti amandma.</p>
               <p>Na glasovanje dajem 2. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 2. člen sprejet.</p>
               <p>V obravnavo dajem 3. člen in amandma k 3. členu. Amandma predlaga Vlada. Ali želi
                  kdo besedo? <stage>(Nihče.)</stage> Amandma dajem na glasovanje. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 3. člen. Ugotovimo sklepčnost! <stage>(51
                  prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 3. člen sprejet.</p>
               <p>V obravnavo dajem 4. člen in amandmaje k temu členu. Prvi amandma predlaga Vlada,
                  drugi amandma predlaga Vlada. Oba amandmaja komisija podpira. Tretji amandma
                  predlaga Vlada, komisija ga podpira. Četrti amandma predlaga Vlada. Ali želi kdo o
                  4. členu in amandmajih razpravljati? <stage>(Nihče.)</stage> Prehajamo na
                  glasovanje. Na glasovanje dajem prvi amandma k 4. členu. Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem drugi amandma k 4. členu. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(44 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem tretji amandma k 4. členu. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je tretji amandma sprejet.</p>
               <p>Na glasovanje dajem četrti amandma k 4. členu. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je četrti amandma sprejet.</p>
               <p>Na glasovanje dajem tako amandmiran 4. člen. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 4. člen sprejet.</p>
               <p>V obravnavo dajem 5. člen in amandmaje k 5. členu. Prvi amandma predlaga skupina
                  poslancev. Amandma v celoti spreminja člen, tako da če bo ta sprejet, sta
                  preostala dva amandmaja brezpredmetna. Drugi amandma predlaga Vlada. Komisija ga
                  ne podpira. In tretji amandma predlaga poslanska skupina Združene liste. To je
                  amandma, ki ste ga prejeli na klop in ga komisija podpira. Želi kdo besedo? Gospod
                  Rejc.</p>
            </sp>
            <sp xml:id="SDZ1-Redna-36-1995-11-23.sp35">
               <speaker>IZIDOR REJC:</speaker>
               <p>Spoštovani gospod podpredsednik, gospe in gospodje! V tem 5. členu je problem
                  osnovne dileme in vloge Agencije za plačilni promet in informiranje. Ne glede na
                  to, da nas Sekretariat za zakonodajo in pravne zadeve opozarja, da smo sprejeli
                  zakon, ki to agencijo deli na dva dela, in sicer na Agencijo za plačilni promet in
                  Agencijo za revidiranje, skladno z zakonom o lastninskem preoblikovanju, ki pa
                  nastopi svoje delo oziroma svojo vlogo samostojno po koncu tega leta oziroma v
                  začetku prihodnjega leta, moram povedati, da ne glede na to mnenje menim, da je
                  treba sedaj govoriti tako kot da ta zadeva, ker ta zadeva je še v veljavi, da
                  Agencija za plačilni promet do konca leta opravlja svoje delo, ne glede na to,
                  kdaj bomo zakon sprejeli.</p>
               <p>Amandma, ki smo ga vložili nekateri poslanci, na 5. člen, kot je gospod
                  podpredsednik povedal, da se v celoti spreminja, se nanaša samo na to, da
                  vztrajamo pri tem, da je Agencija za plačilni promet organ, ki je ključni in
                  najbolj odgovoren in v nobenem primeru ne sme popuščati svoje vloge, v kateremkoli
                  procesu lastninskega preoblikovanja kateregakoli pravnega subjekta. V tem primeru
                  se gre za zavarovalnice, zelo pomembno dejavnost našega gospodarskega prostora in
                  menimo, da je ne glede na to, da so morda težave ali kakršnekoli dileme okoli tega
                  ali so strokovno usposobljeni ali niso, pravilno, da ta agencija to svojo vlogo
                  dokonča, in ta amandma, ki smo ga podpisali k 5. členu in ki smo ga amandmirali in
                  tako tudi spremenili pomeni, da je agencija ključni organ, ki pa lahko, če je
                  potrebno, tudi pridobi ali mnenja ali pa sodelovanje drugih neodvisnih družb
                  revidiranja.</p>
               <p>Vendar naj vas spomnim. Zakon o revidiranju govori o revidiranju, ki je dejavnost
                  na osnovi že registriranih delniških družb, družb z omejeno odgovornostjo in
                  pomeni revizijo, ki pomeni odgovor lastnikom, nadzornim odborom, skupščinam, ali
                  je bilanca v redu, približno v redu, ali je zelo v redu ali ni v redu. To je
                  osnovna dilema. Tu se gre pa za oceno in ugotovitev oškodovanja družbene lastnine
                  in hkrati tudi o obsegu družbene lastnine, se pravi ugotovitev, koliko družbene
                  lastnine je, ki je predmet lastninskega preoblikovanja in če je le-ta oškodovana.
                  Vse to delo pa opravlja Agencija za plačilni promet oziroma po novem letu posebna
                  agencija, za katero smo tudi sprejeli ustrezni zakon.</p>
               <p>Tako da tudi komentiram predlog amandmaja, ki ga je gospod Miran Potrč vložil, v
                  katerem je v nadaljevanju teksta, ki je v Poročevalcu, se pravi, revizijo pripravi
                  ta in ta, sodeluje pa tudi in pridobi mnenje Agencije za revidiranje. Pridobiti
                  mnenje, to je zelo nedoločena kategorija in menim, da ne more tu taka kategorija
                  obstati. Menim, da je to premalo in da s tem avtomatično jemljemo tej revizijski
                  hiši, Agenciji za plačilni promet in informiranje temeljno funkcijo, ki je taka,
                  kot sem  povedal, in izhaja iz zakona o lastninskem preoblikovanju in ki jo
                  vseskozi vodimo skozi lastninski proces. Če pa, in to smo tudi v amandmaju
                  povedali, je potrebno, da ona še koga pridobi, da se določene stvari razčistijo,
                  zaradi strokovnih in takih dilem, potem smo to možnost dali. Vendar pa menim, da
                  je tisti, ki odloča o družbenem kapitalu in oškodovanju, samo in vedno Agencija za
                  plačilni promet. Hvala.</p>
            </sp>
            <sp xml:id="SDZ1-Redna-36-1995-11-23.sp36">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Potrč.</p>
            </sp>
            <sp xml:id="SDZ1-Redna-36-1995-11-23.sp37">
               <speaker>MIRAN POTRČ:</speaker>
               <p>Hvala lepa. Jaz bi najprej rad poudaril, da izvirno predlog amandmaja ni zrasel na
                  <q>"mojem zelniku"</q>, ali pa v moji glavi. Bil je rezultat kar temeljite razprave na
                  seji komisije. Pojavljale so se sledeče dileme: Več ali manj je bila enotna
                  ugotovitev, da oblikovani 5. člen, takšen, kakršen je, kjer daje naloge posebni
                  revizijski hiši in agenciji, kakorkoli jo že imenujemo, ali še za plačilni promet,
                  ali pa po novem za revidiranje, je nesmisel! In da dve hiši istočasno delata
                  revizijo, ena zaradi tega, da se ugotovi delež družbenega kapitala, druga pa, da
                  se ugotovi oškodovanje, je nesmiselno, da to enostavno ne gre! Tukaj je bilo več
                  ali manj soglasje. Potem je bila pa razprava o tem, kdo naj to opravi. In predlog
                  mojega amandmaja temelji na izrecni izjavi - upam, da je tukaj dovolj prič, ki
                  bodo to potrdile, namestnika direktorja agencije, gospoda Špiletiča, ki je
                  predlagal približno takšno besedilo z utemeljitvijo, da agencija to ni sposobna
                  opraviti, da bi čas izvedbe tega dela preko agencije pomenil veliko, dolgo časa -
                  jaz nočem zdaj govoriti, ali bi bilo to pol leta, ali leto, ali še več - v vsem
                  tem času bi lastninjenje postalo nemogoče. Da pa so, na podlagi podatkov, ki bi
                  jih revizijska hiša ugotovila, pripravljeni in želijo dati zraven tudi mnenje in
                  sodelovati v delu, ki zadeva oškodovanje. Na tej podlagi je takšen predlog nastal
                  v soglasju z agencijo in to je tudi razlog, zakaj je bilo potem o njem glasovano
                  in zakaj sem ga jaz vložil. Jaz soglašam, da je temeljna dilema, ali je možno to
                  vprašanje revizijski gospodarski družbi poveriti, ali mora biti agencija. Mislim
                  pa, da je treba povedati še nekaj, da je temeljna dilema tudi ta, ali želimo, da
                  do lastninjena pride v nekem doglednem času, ali pa bo do lastninjenja prišlo po
                  letu ali dveh, iz razloga, ker smo mi tako dolgo časa pripravljali in govorili o
                  tem zakonu, s tem da bi rad poudaril, da po mojem prepričanju vse zlorabe, ki bi
                  bile ugotovljene, ali pa če bi obstojal sum za njih, lahko neodvisno od tega po
                  zakonu, ki smo ga o revidiranju že sprejeli, tudi za nazaj Agencija za revidiranje
                  ugotovi, in da s tem njena vloga ni zmanjšana in da s tem tudi ni onemogočeno, da
                  se eventualno oškodovanje na tej podlagi ugotoviti ne bi dalo. Vemo pa, da je
                  agencija dobila nalogo ugotavljati, predvsem zato, ker so se določeni posli
                  lastninskega preoblikovanja že opravili. V tem primeru pa še ničesar od
                  lastninjenja ni bilo, ampak zavarovalnice pač zaenkrat poslujejo tako, kot so po
                  prejšnjem zakonu poslovale. Hvala.</p>
            </sp>
            <sp xml:id="SDZ1-Redna-36-1995-11-23.sp38">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Predstavnica Vlade, prosim.</p>
            </sp>
            <sp xml:id="SDZ1-Redna-36-1995-11-23.sp39">
               <speaker>ALENKA SELAK:</speaker>
               <p>Gospe in gospodje! O tem 5. členu je vseskozi, od prve obravnave tekla zelo
                  globoka in vsebinska razprava o tem, kdo in na kakšen način bi opravil revizijo
                  oziroma lastninski pregled zavarovalnic, ugotovil vrednost družbenega kapitala,
                  njegov delež in potem eventualno oškodovanje družbenega premoženja. Tukaj sta se
                  nakazovali vseskozi dve rešitvi, dve čisti rešitvi, da to opravijo ali komercialne
                  hiše, ki ugotovijo vrednost in delež družbenega kapitala od konca leta 1990 do
                  začetka 1991 dalje do danes, ali pa to ugotovi SDK, seveda s svojimi pooblastili
                  javnega revizorja, tako da ugotovi oškodovanje družbenega premoženja in skozi
                  oškodovanja družbenega premoženja ugotovi neposredno tudi, kakšna je vrednost
                  družbenega kapitala oziroma kakršen je delež. Seveda se je potem ta razprava
                  zapletala in želja je bila, da opravijo ta strokovno zahteven del za 4 do 5 let
                  komercialne revizije, SDK pa ugotovi oškodovanje družbenega premoženja in nastalo
                  je vprašanje, kako ta postopek poteka v vzporednosti ali v zaporednosti, ali obe,
                  bi rekla, agencije za plačilni promet in komercialne hiše vzporedno upravljajo ta
                  proces, kar praktično ni mogoče, ker obe te skupini revizorjev delata po drugih
                  pooblastilih, ali pa delata zaporedno, tako da najprej opravijo eni revizorji,
                  potem pa drugi. Tudi tukaj se je postavljalo več vprašanj, posebno o tem, da bi
                  komercialne revizije najprej opravile pregled, pa potem na osnovi teh številk
                  pogledala še Agencijo za plačilni promet in ugotovila oškodovanje, kar pa ni bilo
                  smiselno in ni bilo podprto, Agencija za plačilni promet, in to je pač njena
                  legitimna pravica, pa je osporavala dejstvo, da bi oni za vsa štiri leta
                  pregledali poslovanje zavarovalnic, ker je to zelo obsežen posel in ker ne
                  razpolagajo s kadrovskimi potenciali. Če povzamem. Najbolj čista varianta bi bila,
                  da ali ena ali druga varianta, torej, ali da se odločimo, da komercialne hiše
                  opravijo revizijo, ali pa ena komercialna hiša za vsa štiri leta ugotovi vrednost
                  in delež, ali pa Agencija za plačilni promet oziroma po novem letu Agencija za
                  revidiranje opravi pregled oškodovanja družbenega premoženja in s tem, da
                  indirektni odgovor, ali je knjigovodska vrednost družbenega kapitala zadnji dan v
                  letu 1990 pravilna, in če je pravilna, je s tem potem ugotovljena tudi vrednost
                  družbenega kapitala. Hvala.</p>
            </sp>
            <sp xml:id="SDZ1-Redna-36-1995-11-23.sp40">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Henigman.</p>
            </sp>
            <sp xml:id="SDZ1-Redna-36-1995-11-23.sp41">
               <speaker>BENJAMIN HENIGMAN:</speaker>
               <p>Hvala za besedo. Spoštovani zbor! Pri tem vprašanju se seveda pojavlja osnovno,
                  zakaj imamo Agencijo za plačilni promet, nadziranje in informiranje oziroma zakaj
                  smo pri zakonih o lastninskem preoblikovanju poverili bivšemu SDK-ju oziroma tej
                  agenciji osnovno nalogo, da opravi vse revizije. Če smo se tako odločili, potem je
                  prav, da ta agencija stvari spelje do konca. Jaz sem bil na sami seji izredno
                  presenečen nad stališčem predstavnika Agencije za plačilni promet, ko je v bistvu
                  po toliko in toliko prejšnjih sejah, ko je agencija izražala trdno stališče,
                  namero, da opravlja revizije lastninskega preoblikovanja ona, da je potem prišlo
                  tik pred zdajci do tega, da so se, tako kot je rekel že gospod Potrč, temu skušali
                  izogniti, ali pa na nek način prenesti odgovornost na nekoga drugega. Po tisti 30.
                  izredni seji, ko smo govorili o lastninskem preoblikovanju, o izpeljavi postopkov
                  do konca tako, kot je treba, je bilo zame - še enkrat pravim - to izredno veliko
                  presenečenje. Če bi sprejeli tale amandma poslanske skupine Združene liste, bi
                  nekaj pri tem dodali, vendar pa menim, da agencija lahko prenaša delo na druge
                  institucije, tudi na komercialne hiše, ne more pa prenašati odgovornosti, ker je
                  agencija tista, ki odgovarja za pravilnost revizijskih postopkov in zato je
                  amandma skupine poslancev s prvopodpisanim Izidorjem Rejcem, kateremu Vlada ne
                  nasprotuje, vsebinsko boljši in zagotavlja samo to, da je agencija tista, ki mora
                  voditi postopek, ki je odgovorna, če pa tega ne zmore sama, pa lahko to poveri
                  nekomu tretjemu. Mislim, da je to edina prava pot pri lastninskih postopkih, da
                  pridemo do konca na način, kot smo to recimo leta 1993 tudi zastavili. Hvala.</p>
            </sp>
            <sp xml:id="SDZ1-Redna-36-1995-11-23.sp42">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod Baškovič.</p>
            </sp>
            <sp xml:id="SDZ1-Redna-36-1995-11-23.sp43">
               <speaker>MILAN BAŠKOVIČ:</speaker>
               <p>Hvala. Oglašam se zato, ker smo v našem dodatnem mnenju na kratko tudi opozorili
                  na ta problem z vidika, ali je po tem amandmaju predvidena naloga agencije res
                  skladna z njeno siceršnjo funkcijo oziroma, da je treba to vendarle dobro
                  proučiti, ker mislimo, da je stvar nekoliko vprašljiva. Zakaj? Ves čas je tu
                  problem, ali je tako ugotavljanje začetnega kapitala oziroma vrednosti kapitala v
                  tem in drugih primerih, takrat, ko se šele ugotavlja in se začne postopek
                  lastninjenja, ali je to stvar ocenjevalcev oziroma revizijskih hiš, ki
                  računovodske izkaze, bilance itd. kontrolirajo in ugotavljajo stanje, ali je to
                  možno in ali je že v tem času stvar Agencije za plačilni promet oziroma po novem
                  Agencije za revidiranje glede na siceršnje naloge, ki so po zakonodaji dane.
                  Ilustriral bi rad to razliko z vidika zakonodaje, ki to ureja. Zakon o lastninskem
                  preoblikovanju podjetij postavlja princip v 38. členu, da vrednost ocenjujejo
                  posamezniki ali organizacije, ki jim agencija izda licenco. Agencija predpisuje
                  potem načine, postopke, standarde itd. Agencija za privatizacijo oziroma za
                  prestrukturiranje, ne Agencija za plačilni promet, da ne bo pomote. V tem zakonu o
                  lastninskem preoblikovanju je v istem zakonu potem vloga Agencije za plačilni
                  promet posebej opredeljena, in sicer so to členi 48., 49., ki pa to agencijo
                  pripeljejo noter s posebnim postopkom revizije, če je utemeljen sum, da je prišlo
                  do oškodovanja družbene lastnine. Se pravi, to je razlog in pogoj vstopa Agencije
                  za plačilni promet oziroma revizijo v te postopke. Se pravi, o zavarovanju
                  družbenega premoženja v primerih, ko je izkazan utemeljen sum. Tega lahko izkaže
                  marsikdo in so našteti tisti predlagatelji, ki imajo pravico to okoliščino
                  prikazati in zahtevati vstop te agencije v revizijske postopke, kar pa ni
                  istovetno z začetnim ugotavljanjem vrednosti družbenega kapitala. To sta dva
                  pojma. Kasneje je bil ta zakon še dopolnjevan.</p>
               <p>Imamo člene 48.a, b, c in tako naprej, 49.a, kjer so potem samo še kriteriji in
                  pogoji za to revizijsko delo precizirali, dopolnjevali postopke in tako naprej. To
                  je poseben upravni postopek itd.</p>
               <p>Vmes smo dobili poseben zakon o revidiranju, ki ureja prav to, ta sektor, če
                  rečemo, komercialne ali običajne revizije revidiranja, ki temelji na načelu
                  samostojnih organizacij gospodarskih družb, ki so za to usposobljene. In v tem
                  zakonu je zanimiva določba člena 40 na koncu, ki pravi: revidiranja, ki so bila
                  začeta do dneva uveljavitve tega zakona, dokončajo Služba družbenega knjigovodstva
                  in njeni pooblaščeni delavci po predpisih, ki so se uporabljali pred njegovo
                  uveljavitvijo. Se pravi, dokončajo zatečene postopke, ne morejo pa sprejemati
                  novih nalog na tem področju. Tudi Ustavno sodišče, ki se je lotilo v prejšnji
                  rundi, če temu tako rečem, zakona o agenciji in potem v svoji obrazložitvi obširno
                  obravnava položaj te agencije po novi zakonodaji in ustavi in tako naprej, je
                  napisalo takole: <q>"V primerjavi z nalogami, ki jih je opravljala SDK, agencija ne
                  opravlja več nalog ekonomsko finančne revizije, razen dokončanja že začetih
                  revidiranj"</q> in tako naprej. Se pravi, ta stvar je bila nekako izčiščena. Imamo
                  tudi zakon o agenciji sami, prejšnji in sedanji zakon, ki je na novo kompleksno
                  definiral naloge te agencije za revidiranje in ves čas izpostavlja naloge revizije
                  in postopke po 48., 49. členu ... in tako naprej. Se pravi ohranja isto osnovno
                  nalogo, čeprav to zelo gostobesedno izražam, ampak vendarle ves čas citira te
                  člene zakona o lastninskem preoblikovanju podjetij. In sicer, če je prišlo do
                  zmanjšanja družbenega kapitala in tako naprej. Se pravi, ti elementi so ves čas
                  osnova delovanja te agencije na podlagi oziroma na področju lastninskega
                  preoblikovanja podjetij. Res pa je, da smo v praksi, v nekih posebnih situacijah
                  in zakonih verjetno zavestno oziroma iz razlogov, ki so imeli verjetno na
                  posameznih področjih neke svoje utemeljitve, tudi tej agenciji že naložili naloge,
                  ki so nekoliko sporne s tega vidika. In tudi, če pogledate zakon o uradnem listu v
                  tem končnem branju, je tam tudi bila za začetno vrednost tega podjetja, če temu
                  tako rečemo glede na te inštitucije, previdno normalno, da to neka revizijska hiša
                  po pogodbi naredi, to začetno bilanco, vendar je tukaj amandma prevladal, da naj
                  bo to Agencija za plačilni promet, čeprav se tam še ničesar ni zgodilo, ni bilo
                  nobenega prestrukturiranja pa nobenem Markovi}evem zakonu in tako naprej; vse
                  čaka. Mislim, to so take situacije, ki res nekoliko odstopajo od osnovnih
                  premis..te ureditve in tukaj brišemo sedaj te meje med običajno revizijo
                  računovodskih izkazov in poslovanja po zakonu o revidiranju in to kontrolno
                  revizijo, ki zadeva oškodovanje družbenega premoženja v teh postopkih
                  preoblikovanja. No, zato sem hotel to povedati, ker se s tem srečujemo zadnje čase
                  precejkrat, pozabljamo oziroma mislim pa, da se premalo poglabljamo v nastanek in
                  razvoj te zakonodaje. S tega vidika smo nekoliko v našem mnenju bili kritični do
                  amandmaja, ki je bil predložen s strani poslancev, kjer je povezal obe funkciji v
                  eno nalogo Agenciji za revidiranje oziroma za plačilni promet po sedanjem stanju
                  in celo zahteva, da deluje po zakonu o revidiranju, tistem splošnem, ki ni njen
                  zakon, kjer so jo že izključili iz sistema in potem celo govori v jeziku, ki je
                  samo redakcijsko, ampak vendarle kaže na pojmovanje, da sodeluje ta Agencija za
                  plačilni promet z ostalimi revizijskimi družbami. Namreč, tako da je tudi ona
                  revizijska družba. To je čisti kiks v redakciji, ki kaže na to pojmovanje, ki je
                  to vse skupaj spojila. Iz tega vidika mislim, da je potrebno te amandmaje tudi
                  opazovati in se odločati potem po vedenju, vesti in prepričanju. Hvala lepa.</p>
            </sp>
            <sp xml:id="SDZ1-Redna-36-1995-11-23.sp44">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Rejc. ...<stage>(Pripombe iz
                     klopi.)</stage>... Ura je toliko, ampak jaz sem želel, da vsaj 5. člen
                  zaključimo. Dvomim pa, da smo še sklepčni. Torej nadaljujemo ob 14. uri.</p>
            </sp>
            <stage type="time">(Seja je bila prekinjena ob 12.59 uri in se je nadaljevala ob 14.13
               uri.)</stage>
            <sp xml:id="SDZ1-Redna-36-1995-11-23.sp45">
               <speaker>PODPREDSEDNIK MIROSLAV MOZETIČ:</speaker>
               <p>Nadaljujemo z delom. Za popoldanski del se opravičujejo še Benjamin Henigman,
                  Miroslav Geržina po 16. uri in Irena Oman po 16. uri. Prosim, da ugotovimo
                  prisotnost! <stage>(51 prisotnih.)</stage> Zbor je sklepčen in lahko nadaljuje z
                  delom.</p>
               <p>Dopoldanski del zasedanja smo prekinili pri razpravi amandmajev k 5. členu.
                  Prijavljen je bil gospod Rejc, ki ga tukaj ni. Gospod Izidor Rejc prihaja in ima
                  besedo. Izvolite gospod Rejc.</p>
            </sp>
            <sp xml:id="SDZ1-Redna-36-1995-11-23.sp46">
               <speaker>IZIDOR REJC:</speaker>
               <p>Spoštovani gospod podpredsednik, gospe in gospodje! Vse to, kar je bilo prej
                  povedano, gospod Milan Baškovič je razlagal to vmesno ali kakršno koli obdobje, v
                  katerem si podajajo štafetne palice te revizijske hiše. Morda res nekaj drži,
                  vendar drži pa samo eno, in sicer to, da je za revizijo oziroma za zagotavljanje
                  oškodovanja, in sicer za obseg družbene lastnine še vedno in bo tudi odgovorna
                  Agencija za plačilni promet, ki se bo seveda po novem letu razdelila v dvoje.
                  Tako, da kakorkoli opazujemo to, menim, da ne zdrži ugovor, kakor češ, mi ali pa
                  agencija, ki je stala na stališču na naši komisiji, da tega ne bodo mogli narediti
                  ali kakor koli, ali pa ne znamo. To mene ne moti. Mislim, jaz se v to ne spuščam.
                  Spuščam se samo v to, da vem in sem prepričan in vedno smo govorili, in to je
                  osnovna nit našega lastninskega preoblikovanja, da je nekdo odgovoren za to, da bo
                  določal, kolikšen je družbeni kapital, družbena lastnina oziroma kakšno je
                  oškodovanje. In tukaj ne vidim nobene, bi rekel profesionalne in komercialne
                  revizijske hiše, ki bi bila za to tako ali drugače lahko pooblaščena, ker ne more
                  biti. Dogovorili smo se, da je to vedno eden in isti in seveda, ker je to eden in
                  isti, potem smo mi samo to, v tem amandmaju, ki smo ga dali oziroma katerega sem
                  tudi podpisnik, da lahko tudi pridobi, lahko tudi sodeluje z drugimi. To je samo
                  zaradi tega, če mi nekdo reče, ne bom mogel, ne znam ali kakorkoli, jaz v to ne
                  morem pristati, ker stalno prizadevanje Agencije za plačilni promet je bil,
                  vztrajamo, da smo mi tisti, noben drug ne more mimo nas in seveda vse to jaz
                  vlečem naprej. In menim, da je samo to tisti glavni adut in jaz naj plačam
                  revizijsko hišo. To, kot sem rekel, je zgodba za naslednje čase, ko bo delniška
                  družba, ko je registrirana na osnovi lastninskega preoblikovanja, ko je d.o.o. in
                  podobno. Glede suma. Sum kot element, ki ga seveda določa Agencija za plačilni
                  promet oziroma prej SDK, po novem letu pa Agencija za revidiranje, ki izhaja
                  seveda iz strokovne podlage Agencije za plačilni promet in nasledstva, menim, da
                  smo v vseh zakonih, kjerkoli je bilo kakršno koli revizijsko delo, vedno samo
                  agencijo pooblastili. In od tod menim, da je to edino pravilno. Če pa se oni
                  seveda pogovorijo, če oni na pomoč pokličejo tega ali onega, v to se človek ne
                  spušča. Tudi glede določanja kapitala ali vrednotenja vedite, da stoji v zakonu o
                  lastninskem preoblikovanju preprosto določilo, ko govori, da se napravi
                  otvoritvena bilanca. Lahko se tudi oceni, vendar v tem primeru smo šli na to, da
                  smo določili elemente, iz katerih bo sestavljena otvoritvena bilanca. Izločili smo
                  delno prodajo, bi rekel, predlagatelj je tako predlagal in tudi vidim, da se
                  strinja, izločitev pač sredstev za prodano stanovanje, ker so šla pač v druge
                  namene. Tisto, kar je ostalo, predstavlja otvoritveno bilanco. Kakorkoli obračam,
                  menim, da je v skladu s pravnim redom, ki smo ga vedno zagovarjali - komisija in
                  Državni zbor - in ne bi kazalo in nimam nobenega opravičila, da bi pristal na to,
                  da se amandma poslanske skupine Združene liste sprejme, ker menim, da se s tem
                  poruši osnovno ravnotežje in tista osnovna nit, ki izhaja iz zakona o lastninskem
                  preoblikovanju in ki ga vodimo skozi celotni proces lastninjenja. Torej sem
                  vztrajal pri tem in tudi vidimo iz pregleda amandmajev, da Vlada ne nasprotuje.
                  Podpiram oziroma zagovarjam ta amandma iz preprostega razloga, ker le-ta dokončno
                  in enostavno za vse primere enako razrešuje revizijo. Kaj bodo pa počeli na
                  agenciji, kako bodo počeli, katere fante in dekleta bodo poslali v boj, lahko tudi
                  iz kakšne druge hiše, to je pa njihova stvar. Hvala.</p>
            </sp>
            <sp xml:id="SDZ1-Redna-36-1995-11-23.sp47">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Ali želi še kdo besedo? <stage>(Ne.)</stage> Razpravo o amandmajih
                  zaključujem in prehajamo na glasovanje. Na glasovanje dajem amandma pod številko 1
                  k 5. členu. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod številko 2 k 5. členu. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(4 poslanci.)</stage> Je kdo proti? <stage>(35
                     poslancev.)</stage></p>
               <p>Ugotavljam, da amandma pod številko 2 ni sprejet.</p>
               <p>Na glasovanje dajem amandma, ki ga je vložila poslanska skupina Združene liste in
                  ki se glasi: v prvem odstavku 5. člena se na koncu doda besedilo, ki se glasi:
                  <q>"Revizijska gospodarska družba mora zaradi ugotovitve morebitnega oškodovanja
                  družbene lastnine sodelovati in pridobiti mnenje Agencije za revidiranje"</q>.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da je amandma sprejet.</p>
               <p>Ko sem prej prebral, kako se glasi amandma, sem pozabil prebrati, da se drugi in
                  tretji odstavek 5. člena črtata, ampak amandma je vložen pisno, tako da to ni
                  sporno. V obravnavo dajem amandma k 5., 6., 7. in 8. členu, ki se glasi: beseda
                  <q>"sklad"</q> se nadomesti z besedo <q>"agencija."</q> Predlaga ga Vlada in je v bistvu
                  redakcijski amandma. Ali želi kdo besedo? <stage>(Nihče.)</stage> Amandma dajem na
                  glasovanje. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 5. člen. Ugotovimo sklepčnost! <stage>(45 prisotnih.)</stage>
                  Ugotovimo sklepčnost! <stage>(43 prisotnih.)</stage> Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je 5. člen sprejet.</p>
               <p>V obravnavo dajem 6. člen in amandmaja. Prvi amandma - predlagatelj je Vlada,
                  odbor podpira, drugi amandma - predlagatelj je prav tako Vlada, odbor amandma
                  podpira. Ali želi kdo besedo? <stage>(Nihče.)</stage> Prehajamo na glasovanje. Na
                  glasovanje dajem prvi amandma k 6. členu. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem drugi amandma k 6. členu. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je drugi amandma sprejet.</p>
               <p>Na glasovanje dajem sedaj 6. člen. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 6. člen sprejet.</p>
               <p>V obravnavo dajem 7. člen in amandmaje k 7. členu. Kot prvega bomo obravnavali
                  amandma, ki ga predlaga poslanska skupina Združene liste in ni v pregledu. Glasi:
                  V tretji alinei prvega odstavka 7. člena se črta pika in doda besedilo: <q>"ali proti
                  plačilu 50% vrednosti delnic v skladu s pogoji, ki jih zakon o lastninskem
                  preoblikovanju podjetij določa za notranji odkup"</q>. Drugi amandma je amandma pod
                  številko 1 v pregledu. Predlagatelj Vlada, odbor ga podpira. In tretji amandma k
                  7. členu je v pregledu pod številko 2, predlagatelj Vlada, odbor amandma podpira.
                  Želi kdo besedo? <stage>(Nihče.)</stage> Prehajamo na glasovanje.</p>
               <p>Na glasovanje dajem najprej amandma poslanske skupine Združene liste. Ugotovimo
                  sklepčnost! <stage>(45 prisotnih.)</stage> Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma, ki je pod številko 1 v pregledu k 7. členu. Ugotovimo
                  sklepčnost! <stage>(44 prisotnih.)</stage> Ugotovimo sklepčnost! <stage>(45
                     prisotnih.)</stage> Prosim, da se priglašate. Vsako ugotavljanje sklepčnosti
                  ponavljam trikrat. Lahko bi uporabil tisti famozni četrti odstavek 72. člena.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod številko 1 v pregledu h 7. členu sprejet.</p>
               <p>Na glasovanje dajem amandma pod številko 2. Ugotovimo sklepčnost! <stage>(41
                     prisotnih.)</stage> Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod številko 2 sprejet.</p>
               <p>Na glasovanje dajem 7. člen. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 7. člen sprejet.</p>
               <p>V obravnavo dajem 8. člen in amandmaja k temu členu. Prvi amandma, predlagatelj
                  Komisija za spremljanje in nadzor lastninskega preoblikovanja družbene lastnine.
                  Vlada nasprotuje in predlaga svoj amandma, ki je pod številko 2. Če bo sprejet
                  amandma pod številko 1, je amandma pod številko 2 brezpredmeten. Želi kdo besedo?
                     <stage>(Nihče.)</stage> Prehajamo na glasovanje.</p>
               <p>Na glasovanje dajem amandma pod številko 1 k 8. členu. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod številko 2 k 8. členu. Ugotovimo sklepčnost!
                     <stage>(41 prisotnih.)</stage> Ugotovimo sklepčnost <stage>(48
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 8. člen sprejet.</p>
               <p>V obravnavo dajem 9. člen in amandmaje k 9. členu. Prvi amandma predlaga Vlada,
                  odbor ga podpira, komisija ga podpira. Drugi amandma predlaga Vlada, komisija
                  amandma podpira. Želi kdo besedo? <stage>(Nihče.)</stage> Prehajamo na
                  glasovanje.</p>
               <p>Na glasovanje dajem amandma pod številko 1 k 9. členu. Ugotovimo sklepčnost!
                     <stage>(43 prisotnih.)</stage> Če bo naslednje glasovanje nesklepčno, bomo za
                  danes končali. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod številko 2 k 9. členu. Ugotovimo sklepčnost!
                     <stage>(42 prisotnih.)</stage> Čez 5 minut bom ugotavljal sklepčnost.</p>
            </sp>
            <stage type="time">(Seja je bila prekinjena ob 14.33 uri in se je nadaljevala ob 14.40
               uri.)</stage>
            <sp xml:id="SDZ1-Redna-36-1995-11-23.sp48">
               <speaker>PODPREDSEDNIK MIROSLAV MOZETIČ:</speaker>
               <p>Ugotovimo sklepčnost! <stage>(52 prisotnih.)</stage></p>
               <p>Na glasovanje dajem drugi amandma k 9. členu. Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 9. člen. Ugotovimo sklepčnost! <stage>(54
                  prisotnih.)</stage></p>
               <p>Kdo je za? <stage>(35 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 9. člen sprejet.</p>
               <p>Prej sem preskočil glasovanje o 8. členu v celoti, zato dajem 8. člen v celoti na
                  glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je 8. člen sprejet.</p>
               <p>V obravnavo dajem 10. člen. Želi kdo o tem členu besedo? <stage>(Ne.)</stage></p>
               <p>Na glasovanje dajem 10. člen. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 10. člen sprejet.</p>
               <p>V obravnavo dajem naslov zakona. Želi kdo o naslovu razpravljati?
                     <stage>(Ne.)</stage></p>
               <p>Naslov zakona dajem na glasovanje. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je naslov zakona sprejet.</p>
               <p>Na glasovanje dajem naslednji predlog sklepa: predlog zakona za tretjo obravnavo
                  pripravi Vlada Republike Slovenije. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog sklepa sprejet.</p>
               <p>Imamo dva dodatna sklepa k predlogu. Prvi predlog, ki ga imate v dodatku - o njem
                  ne bomo glasovali, ker ni v skladu s poslovnikom oziroma kaj in kako lahko
                  predlagatelj do tretje obravnave v zakonu popravlja, je določeno v poslovniku in
                  je to v nasprotju s tem.</p>
               <p>V obravnavo dajem drugi predlog sklepa: Vlada Republike Slovenije naj predvidi
                  možnost podaljšanja rokov za vlaganje lastninskih certifikatov v skladu z zakonom
                  o lastninskem preoblikovanju podjetij. Želi kdo o tem predlogu besedo?
                     <stage>(Ne.)</stage></p>
               <p>Predlog dajem na glasovanje. Ugotovimo sklepčnost! <stage>(53
                  prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog sklepa sprejet.</p>
               <p>S tem smo to točko dnevnega reda zaključili.</p>
               <p>Prehajamo na <title>18. TOČKO DNEVNEGA REDA - DRUGA OBRAVNAVA PREDLOGA ZAKONA O
                     ŠOLSKI INŠPEKCIJI</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? <stage>(Ne.)</stage> Predlog zakona je obravnaval Odbor
                  za kulturo, šolstvo in šport kot matično delovno telo. Ali želi poročevalec odbora
                  besedo? Gospod Moge, predsednik odbora.</p>
            </sp>
            <sp xml:id="SDZ1-Redna-36-1995-11-23.sp49">
               <speaker>RUDI MOGE:</speaker>
               <p>Hvala za besedo. Odbor je obravnaval predlog zakona o šolski inšpekciji. Ugotovil
                  je, da je goden za drugo obravnavo. Precej amandmajev je nastalo zaradi
                  terminoloških uskladitev in je odbor podprl skoraj vse amandmaje, razen amandmaja
                  Saša Lapa, ker vsebino tega amandmaja ustrezno rešuje kazenska zakonodaja, odbor
                  pa tudi ni podprl amandmaja Vlade - Komisije za žensko politiko ter poslanca
                  Ignaca Polajnarja zaradi tega, ker je te stvari povzel v svojih amandmajih. Ko
                  bomo razpravljali o amandmajih k temu zakonu, se bo verjetno najbolj zapletlo pri
                  amandmaju k 8. členu. Ta amandma k 8. členu govori o izvedencih za pedagoško
                  področje in pove, kdaj se mora obvezno tak izvedenec za pedagoško področje
                  vključiti in opraviti dokaz za to področje in kdaj ne. V zakonu je zadosten razlog
                  za to, da so bile kršene pravice do pridobivanja znanja. Odbor je temu nasprotoval
                  zato, ker meni, da se ta izvedenec obvezno vključi samo v primeru, ko učencem, ki
                  so jim bile kršene pravice, ki jim omogoča napredovanje oziroma vključitev v
                  izobraževanje na naslednji ravni, da to ni dovolj, ampak da bi se moral ta
                  izvedenec vedno vključiti, kadarkoli so bile kršene te temeljne pravice učencev. V
                  drugem primeru gre pa za primer v 15. členu zopet zaradi tega, kdaj lahko
                  inšpektor razveljavi oceno. Zakon predvideva, da lahko inšpektor razveljavi oceno
                  in odredi ponovno preverjanje znanja, če ugotovi kršitev zakona in aktov, ki
                  določajo preverjanje znanja in ocenjevanje in - to je važno in piše v zakonu -
                  imajo za posledico, da otrok ali udeleženec izobraževanja ne napreduje v naslednji
                  razred, ali ne dokonča izobraževanja. Odbor je bil mnenja, da bi moral inšpektor
                  razveljaviti oceno tudi v drugih primerih, saj je na primer napredovanje v drug
                  razred ali vpis na visoko šolo onemogočen tudi v primeru, ko učenec ni dobil
                  dovolj visoke ocene pri posameznih predmetih. Ostali členi so pa dokaj dobro
                  usklajeni in amandmirani in mislim, da bi lahko Državni zbor na tej obravnavi v
                  kratkem času opravil z zakonom. Hvala.</p>
            </sp>
            <sp xml:id="SDZ1-Redna-36-1995-11-23.sp50">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Ali želi besedo predstavnik Sekretariata za zakonodajo in pravne zadeve?
                     <stage>(Ne.)</stage> Prehajamo na obravnavo in odločanje o posameznih členih
                  predloga zakona. Pred tem predlagam zboru, da skladno z zadnjo alineo 189. člena
                  poslovnika razpravlja in glasuje o vseh tistih členih skupaj, h katerim niso bili
                  vloženi amandmaji. Predlog tega sklepa dajem na glasovanje. Ugotovimo sklepčnost!
                     <stage>(43 prisotnih.)</stage> Ugotovimo sklepčnost! <stage>(43
                     prisotnih.)</stage> Ugotovimo sklepčnost tretjič in zadnjič! <stage>(54
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog proceduralne narave sprejet.</p>
               <p>Prehajamo na obravnavo členov in amandmajev. Zajeten pregled amandmajev nosi datum
                  23.11.1995. V obravnavo dajem 1. člen in amandmaje k 1. členu. Prvi amandma
                  predlaga Vlada, odbor amandma podpira. Če bo ta amandma sprejet, potem je amandma
                  pod točko 2, ki ga predlaga poslanska skupina SDSS brezpredmeten. Želi kdo besedo?
                     <stage>(Nihče.)</stage> Prehajamo na glasovanje.</p>
               <p>Na glasovanje dajem amandma pod točko 1 k 1. členu. Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet. S tem je amandma pod točko 2 brezpredmeten.</p>
               <p>Na glasovanje dajem 1. člen. 1. člen smo v celoti spremenili, tako da glasovanje
                  ni potrebno.</p>
               <p>V obravnavo dajem 2. člen in amandmaje k 2. členu. Prvi amandma na amandma Vlade
                  predlaga matični odbor, Vlada ga podpira. Drugi amandma predlaga Vlada, odbor ga
                  podpira. Sprejem tega amandmaja povzroči, da sta amandmaja pod točko 3, 4 in 4.a,
                  4.b brezpredmetna oziroma brezpredmetni. Amandma pod točko 3, predlagatelj Tone
                  Peršak, matični odbor se ni opredeljeval, Vlada ne podpira, napovedan je umik. Pod
                  točko 4, predlagatelj Tone Peršak. Pod točko 4.a predlagatelj poslanska skupina
                  SDSS in pod točko 4.b predlagatelj poslanska skupina SDSS in pod točko 5
                  predlagatelj matični odbor. Želi kdo razpravljati? <stage>(Nihče.)</stage>
                  Prehajamo na glasovanje.</p>
               <p>Na glasovanje dajem najprej amandma pod številko 1 k 2. členu, to je amandma na
                  amandma. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage>(40
                     prisotnih.)</stage> Kaj to pomeni? Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>S tem sta amandmaja pod točko 3 in 4 brezpredmetna in prav tako pod točko 4.a in
                  4.b.</p>
               <p>Dajem na glasovanje amandma pod točko 5. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 2. člen. Ugotovimo sklepčnost! <stage>(43 prisotnih.)</stage>
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 2. člen sprejet.</p>
               <p>V obravnavo dajem 3. člen in amandmaje k 3. členu. Prvi amandma predlaga poslanska
                  skupina SDSS, prav tako drugi amandma, ki je vsebinsko povezan z amandmajem istega
                  predlagatelja s členom 4, točka 3, 6, 7, točka 1, 8, točka 2.a, 23. in 25. členom
                  točka 1.a Želi kdo besedo? <stage>(Nihče.)</stage></p>
               <p>Prehajamo na glasovanje. Na glasovaje dajem amandma pod točko 1, k 3. členu.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(5 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod točko 2 k 3. členu. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(1 poslanec.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma pod točko 2 ni sprejet.</p>
               <p>S tem so tudi vsi amandmaji, ki so bili vsebinsko povezani s tem amandmajem, ki
                  sem jih prej naštel, brezpredmetni.</p>
               <p>Na glasovanje dajem 3. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 3. člen sprejet.</p>
               <p>V obravnavo dajem 4. člen in amandmaje k 4. členu. Amandma pod točko 1.a,
                  predlagatelj je poslanska skupina SDSS. Ta amandma izključuje amandma pod točko 1
                  in 2. Amandma pod točko 1, katerega predlagatelj je Komisija za žensko politiko,
                  matični odbor ga podpira, Vlada ga ne podpira. Amandma pod točko 2 je predlagal
                  matični odbor, Vlada ga podpira. Amandma pod 3. točko je brezpredmeten. Želi kdo
                  besedo? <stage>(Nihče.)</stage></p>
               <p>Prehajamo na glasovanje. Na glasovanje dajem amandma pod točko 1.a k 4. členu.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma od točko 1 k 4. členu. Ugotovimo sklepčnost!
                     <stage>(44 prisotnih.)</stage> Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(44 prisotnih.)</stage> Sejo
                  nadaljujemo ob 15.30 uri.</p>
            </sp>
            <stage type="time">(Seja je bila prekinjena ob 15.00 uri in se je nadaljevala ob 15.27
               uri.)</stage>
            <sp xml:id="SDZ1-Redna-36-1995-11-23.sp51">
               <speaker>PODPREDSEDNIK MIROSLAV MOZETIČ:</speaker>
               <p>Ugotavljamo prisotnost! <stage>(42 prisotnih.)</stage> Ugotavljam, da je Državni
                  zbor nesklepčen. Delo nadaljujemo jutri ob 10.00 uri.</p>
            </sp>
            <stage type="time">(SEJA JE BILA PREKINJENA 23. NOVEMBRA 1995 OB 15.29 URI IN</stage>
         </div>
      </body>
   </text>
</TEI>
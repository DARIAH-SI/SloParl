<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="Izredna-14-1994-07-29">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">3472B16BDAF2C7B1C1257832004838B9</idno>
               <idno type="URI">3472B16BDAF2C7B1C1257832004838B9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Izredna-14-1994-07-29.DZ" n="14">
               <name>Izredna</name>
               <date when="1994-07-29"/>
            </setting>
         </settingDesc>
         <particDesc>
            <listOrg>
               <org xml:id="Izredna-14-1994-07-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 29. JULIJA 1994 OB 12.56 URI.)</stage>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Spoštovane poslanke, spoštovani kolegi poslanci. Gospe in gospodje!</p>
               <p>Pričenjam zasedanje Državnega zbora Republike Slovenije. Obveščen sem, da so
                  zadržani, in se današnje seje ne morejo udeležiti, naslednje poslanke in poslanci:
                  Janez Jug, Branko Janc, Danica Simšič in Ciril Pucko.</p>
               <p>Prosim, da najprej v dvorani ugotovimo prisotnost. Gospa Jana Primožič, šele
                  potem, ko bomo ugotovili prisotnost, boste lahko imeli proceduralno.</p>
               <p>Ugotovimo prisotnost v dvorani!</p>
               <p>Prisotnih je 63 poslank in poslancev.</p>
               <p>Gospa Jana Primožič ima proceduralno, čeprav se postopek še ni začel.</p>
            </sp>
            <sp who="SDZ1:PrimožičJana">
               <speaker>JANA PRIMOŽIČ:</speaker>
               <p>Hvala lepa za besedo. Dragi poslanci in poslanke! Slovenski krščanski demokrati
                  protestiramo proti načinu vodenja včerajšnje izredne seje, ko predsedujoči dr. Lev
                  Kreft na zahtevo poslanske skupine SKD ni odredil odmora, ampak je nadaljeval z
                  redno sejo. To se v zgodovini parlamenta še ni zgodilo. Hvala lepa.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Čeprav je to proceduralna pripomba za včeraj. Danes pa nadaljujemo
                  sejo. Na to sejo sem vabil predstavnike Republike Slovenije in prav lepo
                  pozdravljeni.</p>
               <p>Ali imate tudi proceduralno? Izvolite. Prosim vas, proceduralno se nanaša na
                  današnje vodenje seje. Tisto, kar je bilo včeraj, je bilo včeraj, kolegice in
                  kolegi.</p>
               <p>Izvolite gospod Hvalica.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa, predsedujoči in spoštovani! Predlagal sem, da bi v teku sedanje seje
                  Državnega zbora razpravljali tudi o zakonu o političnih strankah,ki je pod
                  zaporedno številko 40. Včeraj mi je bilo to zagotovljeno. Dal sem pisno vlogo s
                  podpisi desetih ali dvanajstih poslancev. Včeraj mi je bilo to zagotovljeno, da se
                  bo to zgodilo danes dopoldne.</p>
               <p>Želim odgovor. Hvala.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Ivo Hvalica, izvolite, da preberem scenarij do konca. Morda bo
                  potem marsikatero proceduralno vprašanje odveč.</p>
               <p>Današnje zasedanje bomo začeli z včeraj prekinjeno 16.b točko 23. seje Državnega
                  zbora, s splošno razpravo o predlogu zakona o dopolnitvi zakona o Banki Slovenije.
                  Zasedanje bomo nadaljevali s prekinjeno 14. izredno sejo Državnega zbora, t.j. s
                  projektom lokalne samouprave, nato bomo prešli na obravnavo 40. točke dnevnega
                  reda 23. seje, t.j. na predlog zakona o političnih strankah.</p>
               <p>Nadaljujemo 14. izredno sejo o lokalni samoupravi. Včeraj smo sejo prekinili
                  zaradi zahteve predstavnikov Slovenskih krščanskih demokratov. Želi besedo
                  predstavnik Slovenskih krščanskih demokratov? Izvolite, gospod Mozetič. Se
                  opravičujem, še prisotnost moram ugotoviti za izredno sejo. Prosim, da ugotovimo
                  prisotnost. Prosim, da zasedete svoja mesta in potrdite prisotnost v dvorani.
                  Prosim, da ponovno ugotovimo prisotnost v dvorani. Nadaljujemo s 14. izredno sejo.
                     <stage>(34 poslank in poslancev.)</stage> Kolegice in kolegi, prosim, da
                  ugotovimo prisotnost v dvorani. Prosim, da pokličete kolegice in kolege iz avle v
                  dvorano. Ugotavljamo prisotnost v dvorani. Ugotavljam, da je navzočih 44 poslank
                  in poslancev.</p>
            </sp>
            <stage type="time">(Seja je bila prekinjena ob 12.32 uri in se je nadaljevala ob 12.56
               uri.)</stage>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Nadaljujemo s 14. izredno sejo o lokalni samoupravi. Včeraj smo sejo prekinili
                  zaradi zahteve predstavnikov Slovenskih krščanskih demokratov. Želi besedo
                  predstavnik Slovenskih krščanskih demokratov? Izvolite, gospod Mozetič. Se
                  opravičujem, še prisotnost moram ugotoviti za izredno sejo. Prosim, da ugotovimo
                  prisotnost. Prosim, da zasedete svoja mesta in potrdite prisotnost v dvorani.
                  Prosim, da ponovno ugotovimo prisotnost v dvorani. Nadaljujemo s 14. izredno sejo.
                     <stage>(34 poslank in poslancev.)</stage> Kolegice in kolegi, prosim, da
                  ugotovimo prisotnost v dvorani. Prosim, da pokličete kolegice in kolege iz avle v
                  dvorano. Ugotavljamo prisotnost v dvorani. Ugotavljam, da je navzočih 44 poslank
                  in poslancev. Bomo počakali par minut. Kolegice in kolegi, vsakega posebej prosim,
                  da potrdi svojo prisotnost v dvorani. Odrejam desetminutni odmor. Sejo nadaljujemo
                  ob 13.10 uri.</p>
            </sp>
            <stage type="time">(Seja je bila prekinjena od 12.59 uri in se je nadaljevala ob 13.15
               ure.)</stage>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice in kolegi, nadaljujemo 14. izredno sejo. Prosim, da ugotovimo
                  prisotnost v dvorani. Še vedno ugotavljamo prisotnost. Ugotavljam, da je navzočih
                  54 poslank in poslancev; zbor je sklepčen in lahko nadaljujemo. Najprej dajem
                  besedo predstavniku Slovenskih krščanskih demokratov, ki so včeraj zahtevali
                  odmor. Prosim gospoda Mozetiča.</p>
            </sp>
            <sp who="SDZ1:MozetičMiroslav">
               <speaker>MIROSLAV MOZETIČ:</speaker>
               <p>Hvala lepa. Ja, jaz sem res včeraj v imenu poslanske skupine prosil za odmor,
                  vendar ga nisem dobil, ampak sem bil napoten, da naj to stvar malo čez noč
                  opravim. Zdaj, kaj sem jaz čez noč delal, pa mislim, da nisem dolžan temu
                  Državnemu zboru povedati. Hvala lepa.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Želi še kdo besedo? Če ne, prehajamo na glasovanje o stališčih, ki jih je
                  pripravil odbor naprej. Prosim, gospod Janez Podobnik.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Pred glasovanjem bi samo vprašal, če je bila poslancem razdeljena tudi odločba
                  Ustavnega sodišča, ki se seveda tiče te problematike.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Mislim, da je bila razdeljena. So dobili, kolikor mi zagotavljajo strokovne
                  službe.</p>
               <p>Torej prehajamo naprej na odločanje o posameznih točkah: <q>"Zakonu o lokalni
                  samoupravi se pod točko 2 vnesejo vsebinski in številčni kriteriji oziroma pogoji
                  za ustanovitev občine. Izhodišča za te spremembe so predlogi Vlade Republike
                  Slovenije, vključno s spodnjo številčno mejo v povezavi s vsebinskimi kriteriji in
                  merili za odstopanja, ko gre za občine s posebnim statusom. O teh spremembah bo
                  odločal Državni zbor na septembrski seji"</q></p>
               <p>Gospod Mozetič, o stališčih in sklepih.</p>
            </sp>
            <sp who="SDZ1:MozetičMiroslav">
               <speaker>MIROSLAV MOZETIČ:</speaker>
               <p>Drage kolegice, spoštovani kolegi. Včeraj sem potem po seji, jaz sem sicer šel
                  razmišljati o tej stvari, tako kot sem prosil, slišal, da sem zahteval pavzo, ker
                  sem rekel, češ da je v nasprotju z ustavo, čeprav je Komisija za lokalno
                  samoupravo večinsko odločila oziroma sprejela te sklepe, ki smo jih dobili. Torej
                  ta logika in argumentacija velikih mojstrov samoupravnega socializma, ko je
                  veljala krilatica: dva plus dva je štiri, razen če samoupravni sporazum drugače ne
                  določa, ali tik pred tem obdobjem: razen če partija drugače ne odloči; in običajno
                  je partija ugotovila pravo ljudsko voljo in drugače odločila. Približno tako je
                  tudi s temi sklepi, ki sta jih, kako vem, predlagala dr. Ciril Ribičič, dr.
                  ustavnega prava in pa Tone Anderlič, mislim, da je predvsem poklicni politik. Ko
                  sem včeraj rekel, da so predlogi v nasprotju z ustavo oziroma da jaz smatram, da
                  so v nasprotju z ustavo, sem izhajal iz odločb Ustavnega sodišča. In po naši
                  ustavi, vsaj zaenkrat, dokler ne bo gospod Ribičič uspel prepričati zadostno
                  število poslancev za spremembo ustave, je Ustavno sodišče tisto, ki presoja
                  ustavnost predpisov in njegove odločbe so dokončne, če je to komu všeč ali ne. In
                  Ustavno sodišče je v zvezi z določenimi vprašanji, ki jih poizkušamo spet s temi
                  sklepi notri sprejeti, že nekaj reklo. To so zlasti točke 4, 5 in 6. S temi
                  točkami se predlaga, da se te- ritorialni vidik reforme, ker je neuresničljiv,
                  odloži in se ga spelje nekje do leta 1996. Predlaga se, da se izpelje volitve v
                  nekatere občine in v nekatere nove, <stage>(ne vem po kakšnih kriterijih)</stage>;
                  torej, da se gre v dvojnost, to, kar je bilo že predlagano v 95. členu zakona o
                  lokalni samoupravi. In Ustavno sodišče je že 21.1.1994, ko je to presojalo, reklo:
                  <q>"Z iztekom roka za uskladitev pravnega sistema države z novo ustavo in z
                  uveljavitvijo zakona o lokalni samoupravi se je začel postopek preoblikovanja
                  obstoječih občin v nove občine. Ni v skladu z načelom pravne države in načelom
                  enakosti pred zakonom dvojna ureditev postopka za ustanovitev novih občin in brez
                  zakona, ki bi omogočal izvedbo referenduma"</q>. Takrat še ni bilo zakona o
                  referendumu. <q>"V nasprotju z ustavo bi bile volitve v organe občine, ki ne bi bile
                  ustanovljene v skladu z določbo 139. člena ustave"</q>. Če se to prebere in če se tudi
                  obrazložitev, ki ni tako kratka, prebere in če se pogleda tudi v obrazložitvi, ki
                  je bila v zadnji odločbi Ustavnega sodišča, to je z dne 15.7.1994, kjer med drugim
                  piše: <q>"Teritorialna razsežnost je skoraj najpomembnejši element lokalne
                  samouprave. Sedanja politično teritorialna členitev Slovenije na oblastne družbeno
                  politične skupnosti nikakor ne ustreza kriterijem Evropske listine o lokalni
                  samoupravi in tudi ne ustavne opredelitve lokalnih skupnosti v teritorialnem in
                  funkcionalnem smislu. V teritorialnem obsegu so sedanje občine, razen nekaterih
                  manjših, neustrezne glede na kriterije, da lokalno oblast izvaja na lokalni ravni
                  lokalno prebivalstvo"</q>.</p>
               <p>Če to pogledamo, so ti predlogi - ne zato ker jaz tako mislim, ampak zato, ker je
                  Ustavno sodišče reklo - v nasprotju z ustavo.</p>
               <p>Državni zbor je v zvezi s tem, in je na tem področju lokalne samouprave že kar
                  bogata ustavno sodna praksa - poizkušali smo nekaj krat delati proti ustavi in
                  proti odločbi Ustavnega sodišča, zato smo določene stvari že dvakrat dobili nazaj.
                  Sedaj približno isti ljudje in tudi iz istih strank predlagajo, da sprejmemo neke
                  sklepe, ki so zopet v direktnem nasprotju z odločbo Ustavnega sodišča, da naj
                  Vlada pripravi predloge zakonov, ki bodo v direktnem nasprotju z odločbami
                  Ustavnega sodišča. Imeli bomo zopet ustavni spor in zopet bo zadeva vrnjena.</p>
               <p>Sprašujem se, kaj je namen tega? Mislim, to je moje osebno mnenje, mislim, da je
                  namen tega, da ne pridemo do reforme lokalne samouprave. Jaz drugega iz tega, kar
                  se dela, ne morem zaključiti. Zakaj nekdo noče reforme lokalne samouprave, tega ne
                  vem in ne bom špekuliral v to smer.</p>
               <p>Ob tem se mi postavlja še eno vprašanje - čeprav Vlade ni tukaj in nobenega ni
                  tukaj, ker je videti, da se to njih ne tiče -: Kaj je vlada gospoda Drnovška, tako
                  prva in sedaj druga v tem mandatu glede tega naredila na področju državne
                  ureditve, na področju uresničitve temeljne pravice do lokalne samouprave - tako
                  smo zapisali v ustavo? Če pogledamo, ugotovimo, da praktično na tem področju ni
                  naredila nič. Večina osnutkov, večina zakonov, tako na področju uprave, lokalne
                  samouprave je bilo narejenih že pod Peterletovo vlado. Ta vlada je v glavnem,
                  razen sodstva, tu ji gre priznanje, uspešno hranila te zakone v različnih
                  predalih.</p>
               <p>Zato bom razumljivo glasoval proti vsem tem sklepom, ker so nepotrebni, ker so
                  protiustavni. Še pred glasovanjem zahtevam ali prosim, kakor koli se temu reče, da
                  Sekretariat za zakonodajo in pravne zadeve pisno poda poročilo, kakšno je njegovo
                  stališče z vidika ustavnosti in pravnosti, zakonitosti teh predlaganih
                  sklepov.</p>
               <p>Od Vlade pričakujem, ko bo pripravljala predloge zakonov s tega področja, zlasti
                  predloge glede ureditve lokalne samouprave, da bo ravnala tako, kot je tukaj
                  prisegla, da bo ravnala skladno z ustavo in zakonom. Hvala lepa.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Imamo štiri replike. Najprej moram dati na glasovanje proceduralni
                  sklep, da sekretariat pred glasovanjem pripravi pisno poročilo o sklepih in
                  stališčih.</p>
               <p>Najprej ima repliko gospod Školč.</p>
            </sp>
            <sp who="SDZ1:ŠkolčJožef">
               <speaker>JOŽEF ŠKOLČ:</speaker>
               <p>Hvala lepa. Če mene spomin ne vara, je procedura taka, da bi bilo v tem trenutku
                  mogoče samo obrazložiti svoj glas glede na to, da smo že glasovali o enem stališču
                  in dveh amandmajih in to bi vedeli vsi in tudi pravniki v samoupravnem socializmu.
                  Tako da bi jaz obrazložil svoj glas.</p>
               <p>O tem drugem stališču bom glasoval za in to iz več razlogov, celo iz tega, ki ga
                  navaja gospod Mozetič, ker se tukaj predvideva, da bi Vlada naredila zakonodajo
                  skupaj s kriteriji tudi glede na to, kar je predlagalo Ustavno sodišče v tem
                  svojem drugem stališču. Glasoval bom za tudi zaradi tega, da bo mogoče septembra
                  obravnavati to zakonodajo, in glasoval bom za zato, da bo mogoče kljub
                  nasprotovanju marsikoga v tem zboru izpeljati volitve tudi v tem letu v lokalno
                  samoupravo tako ali drugače. Vsi ti manevri, ki so bili včeraj in danes, vključno
                  s tem predlogom, peljejo v to, da mi v bistvu pozabimo, ko govorimo o lokalni
                  samoupravi, na enega od ključnih atributov o tem, da mora oblast, pa bodisi da je
                  državna ali lokalna, iti po zaupanje na volitve vsaj vsaka 4 leta. S temi stvarmi
                  to odmikamo, delamo seveda neke kompromise med seboj. Jaz sem jih pripravljen
                  delati, čeravno to niso stališča, ki sem jih v začetku zagovarjal in opozarjam, da
                  v kolikor ne bo lokalne samouprave, da je ni sile, ki bi mene prisilila v mesecu
                  septembru, pa naj gre za Vidmarja ali kogarkoli, da bi mandat podaljšali še za
                  naslednje leto. Hvala lepa.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Gospod Podobnik ima najprej repliko, potem gospod Potrč in gospod Kreft, še prej
                  pa gospod Kocijančič.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Ker se praktično ves čas
                  svojega mandata ukvarjam s problematiko lokalne samouprave z iskreno željo, da bi
                  ta proces pripeljal do nekega konca in predvsem z željo, da se ne bi na naši
                  zadnji uri te seje pred počitnicami še dodatno sprli, bi imel predlog in bi
                  povedal svoje stališče.</p>
               <p>Ocenjujem, da je prvo sprejeto stališče povsem zadosti, da nekako zadolžuje Vlado,
                  da do septembrske seje pripravi potrebne zakonske spremembe na tem področju in še
                  posebej, ker tudi v tem sklepu piše: <q>"ob upoštevanju odločb Ustavnega sodišča"</q>.
                  Mislim, da je s tem Državni zbor dal Vladi vse možnosti, da pripravi za
                  septembrsko sejo, ki je lahko že zelo zgodaj v septembru, vse potrebne dokumente,
                  na podlagi katerih bomo potem v septembru tudi odločali. Na ta način vidim, da
                  bomo danes nekako korektno zaključili sejo, sicer imam občutek, da se bomo še
                  globlje razklali. Hvala lepa.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kocijančič. Boste dobili besedo, gospe Kopše, vsi imajo
                  replike.</p>
            </sp>
            <sp who="SDZ1:KocijančičJanez">
               <speaker>MAG. JANEZ KOCIJANČIČ:</speaker>
               <p>Spoštovani gospod podpredsednik, kolegice in kolegi! Jaz sem se javil k repliki na
                  izvajanje gospoda Mozetiča, čeprav gre stvar sem in tja in tudi kolega Školč je
                  poskušal zadevo pripeljati v to, da se pravzaprav obrazlaga glas in sam ne vem
                  natančno, pri čem proceduralno sem. Pa bom vseeno rekel tisto, kar sem se namenil
                  reči gospodu Mozetiču. Prvič, jaz bi priporočal, da ne izkoriščamo te vročine za
                  to, da bi ustvarjali še večjo vročino v tej dvorani. Niti čas ni primeren in naša
                  odgovornost, da zelo težko in odgovorno vprašanje na nek način pripeljemo, ne h
                  koncu ampak k fazi, ki bi vodila naprej, je prevelika, da bi lahko to delali. V
                  tem smislu bi tudi odsvetoval, da se ljudi razvršča po poklicih. Eden od
                  poslancev, ki je podpisal, ne bi bil preveč kvalificiran ali pa povsem
                  kvalificiran za to materijo, drugi premalo. Mislim, da bi po teh razvrstitvah
                  prišli do zelo čudnih rezultatov. Kar se tiče pa ustavnega položaja poslancev, smo
                  pa vsi enakopravni in poklicna izobrazba ne daje nobene možnosti za kvalifikacije
                  in klasifika- cije poslancev.</p>
               <p>Nadalje, stališča Ustavnega sodišča. Poglejte, jaz mislim, da gre predvsem v
                  zadevi za klasičen konflikt med zakonodajno in pravosodno oblastjo. Tu je treba
                  biti skrajno precizen. Stališča Ustavnega sodišča in njegove razsodbe, odločbe
                  pomenijo razveljavljanje odločb, ki smo jih mi sprejeli, zakonov, predpisov,
                  členov. Po mojem prepričanju je to lahko razlog za tehten razmislek v tem
                  parlamentu. Gotovo so ta stališča dokončna in jih je treba upoštevati v primerih,
                  na katere se nanašajo, ne postanejo pa sama po sebi sestavni del našega ustavnega
                  sistema, zakonodaje in ne more Ustavno sodišče na noben način stopiti v funkcijo
                  zakonodajalca. Zato sklicevanje na stališča Ustavnega sodišča, ki naj bi bili neki
                  nadzakoni ali pa Ustava sama po sebi ali pa sestavni del ustavnega prava in
                  sistema, po mojem mnenju ne pride v poštev. Jaz pravim, lahko se iz tega naučimo,
                  kar se hočemo, lahko tudi tukaj držimo dolge ekspozeje na temo, ali so stališča
                  Ustavnega sodišča konsekventna <stage>(recimo, tisto o sočasnosti reforme lokalne
                     samouprave ali pa razveljavitvi koprskega referenduma)</stage>, ampak to bodo
                  gospodje z Ustavnega sodišča imeli priliko razložiti v svojih znanstvenih delih.
                  Mislim pa, da nam to v razreševanju problema lokalne samouprave čisto nič ne
                  pomaga. Zato jaz odsvetujem, da se zadeve lotevamo s sarkazmom. Tudi mislim, da ni
                  možno s takimi vehementnimi nastopi spremeniti odnosa v tem Državnem zboru, ki je,
                  vsaj po tem vprašanju, že precej časa odnos med večino in manjšino. Po mojem bi
                  morali poskušati videti, ali obstoja kakšna možnost, da stvar porinemo naprej. V
                  to smer je, po mojem, iskreno namenjen poskus poslancev Anderliča in dr. Ribičiča.
                  Zdi se mi - to sem pa že večkrat rekel in bom ponovil tukaj - da pa celega vozla
                  ne bomo razvozljali, če ne bomo prišli do skupne politične volje, da naredimo
                  skupni konsenz.</p>
               <p>Stvar je povsem zavožena zaradi tega, ker jo mnogi gledajo - bom mogoče rekel,
                  tudi gledamo, čeprav za sebe ne bi upal tega trditi - z vidika politične in
                  volilne geometrije, ne zavedamo pa se, da delamo sistem lokalne samouprave za
                  daljše obdobje in za različna politična razmerja.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potrč, prosim. Boste dobil besedo gospod Kopše.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Gospod podpredsednik. Hvala lepa. Najprej bom rekel samo nekaj stavkov o dosedanji
                  razpravi in bom imel proceduralni predlog, za katerega bom prosil, da ga daste na
                  glasovanje. Včeraj sem na zahteve neketerih poslancev, da Državni zbor in delovna
                  telesa odločijo z večino, s tem soglašal, hkrati pa sem rekel, da to lahko vsak
                  moment naredimo, vprašanje vrednosti takšne odločitve v neki fazi je pa, bi rekel,
                  lahko tudi relativna. In sem mnenja, da to lahko naredimo tudi danes in hkrati
                  mnenja, da bo vrednost teh določitev, ki jih bomo danes sprejeli takšna ali
                  drugačna. Relativna, ker bomo morali v jeseni, ko bomo obravnavali zakonodajo,
                  odločitve potrditi ali zavrniti in lahko bomo naredili eno ali drugo.</p>
               <p>Kar zadeva razpravo gospoda Mozetiča, on je razpravljal o vseh točkah pri drugih.
                  Jaz bi samo na to opozoril, da vse točke, ne glede na to, koliko so ali niso
                  razlike med nami, niti slučajno niso enake, ker za mene upam, da bi bila nesporna
                  druga točka v celoti, kar zadeva kriterije, ker je v skladu z odločbo Ustavnega
                  sodišča. Upam, da bi bila v celoti tudi tretja, ki nakazuje potrebo po
                  nadaljevanju dela na funkcionalnem in organizacijskem principu, ne pa samo na
                  teritorialnem, pa nič ne reče, kateri ima prednost. In upam da bi bil nesporen
                  tudi prvi stavek 4. točke. Teritorialni vidik reforme je neuresničljiv, ne da bi
                  na območjih, določenih v skladu s kriteriji, izvedli referendum, kar izrecno terja
                  ustava. Ampak, pustimo to. Mislim, da bo škoda, če bomo zelo zelo obsežno
                  nadaljevali s to razpravo in jaz dajem naslednji proceduralni predlog v smislu 73.
                  člena Poslovnika Državnega zbora. Predlog se glasi: <q>"Državni zbor prekinja
                  razpravo in odločanje o stališčih glede nadaljnega izvajanja reforme lokalne
                  samouprave. Državni zbor bo nadaljeval odločanje o lokalni samoupravi na podlagi
                  predlogov Vlade na seji v septembru"</q>. Hvala lepa.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo ima gospod Kreft, za njim gospod Kopše in gospod Zagožen.
                  Gospod Kopše. Prosim.</p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>Najprej rahlo proceduralno repliko gospodu podpredsedniku. To, kar sem govoril
                  pred kratkim o dveh članih LDS-a v eni izmed komisij, se sedaj kaže, ker imamo, mi
                  smo sklenili na začetku mandata, da bomo imeli najmanj enega podpredsednika iz
                  vrst opozicije. Tukaj, na tem predsedniškemu mestu imamo samo pozicijo še in na
                  žalost se to pozna tudi pri vrstnem redu replik in govorov.</p>
               <p>Samo nekaj bi dodal gospodu Janezu Podobniku. Nič drugega nisem hotel povedati,
                  dodal bi: če bi upoštevali njegov predlog sklepa, da se upošteva prvi in prosim,
                  prav tako gospod podpredsednik, če boste hoteli seveda dati na sklepanje predlog
                  sklepa, ki sem ga predložil Državnemu zboru, in ki je bil vnešen v ta stališča, ki
                  sta jih v osnovi sicer pripravila Anderlič in gospod Ribičič, vendar smo jih tako
                  ali tako spremenili, da ne moreta več kot avtorja. Pozneje upoštevati.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Kopšetu. Povem vam, da sem samo podpredsednik Državnega zbora
                  in ne koalicije ali opozicije in mislim, da sem svoje delo opravljal dobro.</p>
               <p>Sedaj imamo več proceduralnih predlogov. Najbolj je mislim, da je oddaljen in ga
                  bom najprej dal na glasovanje, predlog gospoda Potrča: "Državni zbor bo nadaljeval
                  odločanje o lokalni samoupravi na podlagi predloga Vlade na seji v septembru.</p>
               <p>Ugotovimo sklepčnost! Obrazložitev glasu gospod Peršak.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Glasoval bom sedaj za ta sklep. Glasoval bom za to sklep tudi zato, ker je ta
                  sklep najboljši možni dokaz, da smo včeraj cel dan zgubljali čas, to kar smo
                  nekateri napovedali, in da je vse to bil samo manever zato, da se do nekaterih
                  drugih točk ne bi prišlo. Hvala.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Obrazložitev glasu gospod Mozetič. Potem gospod Ribičič. Prosim, da se
                  res držite obrazložitve glasu.</p>
            </sp>
            <sp who="SDZ1:MozetičMiroslav">
               <speaker>MIROSLAV MOZETIČ:</speaker>
               <p>Hvala lepa. Glasoval bom tudi za ta sklep, vendar povem, kako ga razumem, da bo
                  septembra razprava o lokalni samoupravi tako, kot je Vlada predložila, z
                  zakonskimi predlogi.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Gospod Ribičič.</p>
            </sp>
            <sp who="SDZ1:RibičičCiril">
               <speaker>DR. CIRIL RIBIČIČ:</speaker>
               <p>Spoštovani! Ne bi rad izpadel tako, da bi preveč spreminjal stališča. Bom tudi
                  podprl ta sklep. Včeraj sem se zavzemal za to, da ne bi bilo izredne seje, ker nas
                  bo preveč zakovala na različnih pozicijah, namesto da bi iskala skupno rešitev.
                  Pokazala je ta razprava, da sem glede tega vprašanja imel prav. Bi pa rad opozoril
                  zbor, preden odločamo o tem vprašanju, da je na predlog Slovenskih krščanskih
                  demokratov že odločal o enem bistvenem vprašanju. Oni so namreč predlagali sklep,
                  da se podpre prva Vladna varianta in ta sklep ni dobil večinske podpore. Kot
                  veste, je Vlada rekla, da v tem primeru bo predložila oziroma iskala rešitev v
                  drugi varianti. Tako, da ni res, da ne bi ničesar odločali. S temi sklepi si
                  seveda veliko ne bi mogli pomagati, zato bi pač pozval vse, da skušamo iskati
                  sporazume ali čimbolj sporazumne predloge do jesenske seje. To je bila moja
                  obrazložitev glasu in zaradi tega bom podprl ta sklep. Hvala lepa.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Školč in gospa Primožičeva.</p>
            </sp>
            <sp who="SDZ1:ŠkolčJožef">
               <speaker>JOŽEF ŠKOLČ:</speaker>
               <p>Hvala lepa. Glasoval bom proti temu sklepu in z veseljem pogledal izpis
                  glasovanja, ker bo to tudi pokazalo koalicijo, ki je proti volitvam v letošnjem
                  letu.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Primožičeva.</p>
            </sp>
            <sp who="SDZ1:PrimožičJana">
               <speaker>JANA PRIMOŽIČ:</speaker>
               <p>Hvala lepa. Podpiram ta predlog s tem, da se končno pojasni, da je vladni predlog
                  edinole varianta ena, ostali so pa le predlogi. Hvala.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Še obrazložitev glasu gospa Vika Potočnik. Potem gospod Anderlič.</p>
            </sp>
            <sp who="SDZ1:PotočnikViktorija">
               <speaker>VIKTORIJA POTOČNIK:</speaker>
               <p>Spoštovane poslanke in poslanci! Sicer se bližamo h koncu. Glasovala bom proti
                  temu predlogu. Videti pa je, da je bil narejen res manever, da bo zopet nastala
                  ena knjiga. Hvala.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Anderlič.</p>
            </sp>
            <sp who="SDZ1:AnderličAnton">
               <speaker>TONE ANDERLIČ:</speaker>
               <p>Glasoval bom proti temu predlogu zaradi tega, ker so bila ta stališča na komisiji
                  sporazumno pripravljena v nekaterih točkah <stage>(v 4. in 5. točki)</stage> pa
                  preglasovana in sporazum je pri vseh točkah Združena lista podprla.</p>
               <p>Kar se pa tiče predlogov, kaj Vlada lahko in česa ne more. Jasno je, da se je
                  Državni zbor opredelil do gradiva v 1. točki vladnega predloga, ki je predvideval
                  rešitve brez referendumov z zakonom določenih občin in tam približno 160. To je
                  stvar, ki jo je treba povedati, da ne bi kasneje se skozi magnetograme ali
                  kakorkoli, izgubil ta sklep, ki je bil izglasovan včeraj.</p>
               <p>Torej nam ostanejo rešitve, da se upošteva strokovne podlage v drugi varianti, ali
                  rešitve, ki so bile nekako narejene v tretji varianti, delno upoštevani predlogi
                  Peršakove usklajevalne skupine in seveda samo v okviru tega in raznih drugih
                  možnosti, ki bi vsebovale potrebo po sklicevanju referendumov oziroma upoštevanje
                  referendumskih izidov. Eksplicitno je bila zavrnjena varianta na tem državnem
                  zboru, da se pripravi kakršenkoli vladni predlog, ki ne bi vseboval volje ljudi,
                  izražene na referendumu v maju mesecu ali na ponovljenih ali kakorkoli drugače
                  organiziranih referendumih, naj si bo v letošnjem ali v letih pozneje. Ta predlog
                  je bil eksplicitno zavrnjen in seveda ne morem podpreti tega predloga. Ali je
                  gospod Potrč to spregledal, ali kaj, ampak vendarle to pomeni namreč to.</p>
               <p>Obveznost tega državnega zbora pa je, da v septembru mesecu, če hoče iti po
                  dinamiki, ki jo je tudi sprejel, sprejme spremembo zakona o lokalni samoupravi v
                  točki 13 oziroma 14, kjer naj bi se opredelili kriteriji, in v točki 2, ki je
                  sporazumno tudi s Krščanskimi demokrati bila na seji Komisije za lokalno
                  samoupravo sprejeta in predlagana Državnemu zboru - govori o tem, da se kriteriji
                  vnesejo. In seveda jaz mislim, da je potrebno iti naprej na glasovanje. Skratka,
                  zavrnil bom ta predlog. Hvala.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Skuk. Obrazložitev glasu je in prosim, da se tega držite, da ne
                  bodo to dolge razprave.</p>
            </sp>
            <sp who="SDZ1:SkukNada">
               <speaker>NADA SKUK:</speaker>
               <p>Hvala lepa. Tudi jaz bom glasovala za ta sklep, in sicer zato, ker mislim, da je
                  prvo stališče, ki smo ga sprejeli, dovolj za Vlado, da bo pripravila take predloge
                  za jesen, da bo možno izvesti reformo lokalne samouprave, in sicer na tak način,
                  da ne bo protiustavna in da ne bo predlagala protius- tavnih rešitev. Gotovo je,
                  da Vlada bo spoštovala ustavo in določila Ustavnega sodišča. Glasovala bom tudi
                  zato, ker so bila dejansko ta stališča namenjena zavajanju oziroma zavlačevanju,
                  da bi zopet sprejeli neke neustavne rešitve in bi bile zopet zavrnjene. Zato je
                  prav, da Vlada in stroka pripravijo tak predlog, da ne bo protiustaven.</p>
               <p>In glasovala bom tudi za to, da bomo sedaj končali s to razpravo, da bomo dejansko
                  lahko sprejeli ali pa obravnavali danes še zakon o političnih strankah, ker gotovo
                  nismo mi med tistimi, ki bi bili proti obravnavi tega zakona.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Rupel, prosim.</p>
            </sp>
            <sp who="SDZ1:RupelDimitrij">
               <speaker>DR. DIMITRIJ RUPEL:</speaker>
               <p>Spoštovani gospod predsedujoči, spoštovane kolegice in kolegi! Glasoval bom proti
                  predlogu gospoda Potrča. Bom povedal, zakaj.</p>
               <p>Mislim, da bi ta zbor moral sprejeti samo en sklep, in sicer ta, da Slovenci
                  želimo imeti lokalne volitve decembra 1994. Vse ostale modalitete, vsa druga
                  tehnika, vse drugo je odvisno od tega sklepa. Če želimo zares imeti volitve tako,
                  kot se v neki demokratični državi spodobi, potem moramo vse narediti, vse naše
                  postopke prilagoditi temu, da bodo volitve dejansko konec tega leta.</p>
               <p>Zdi se mi, da predlog, kakršnega je podal gospod Potrč, v bistvu pomeni
                  zamegljevanje oziroma odlašanje s to temeljno odločitvijo tega našega zbora.
                  Mislim, da je edini sklep, ki je potreben, je na tem papirju, ki ga je podpisal
                  gospod Ribičič, v točki 6. Ta je edini, ki bi ga morali sprejeti. In ko to enkrat
                  sprejmemo in ko izrazimo voljo Državnega zbora, da dejansko imamo volitve konec
                  tega leta, potem je vse drugo tehnika. Samo zdi se mi, da nekatere stranke - in
                  bojim se, da nekatere velike stranke ali večje stranke - dejansko ne želijo imeti
                  volitev, ker jim stanje, kakršno je, ustreza bolj kot volitve konec tega leta.
                  Hvala lepa.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potrč, potem gospod Zagožen in gospod Podobnik. Želi še kdo
                  drug obrazložiti glas?</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Hvala lepa. V tem Državnem zboru jaz upam, da zaradi tega, ker je 29. julij in 10
                  minut pred koncem seje, pač dobronamernost ni mogoča zaradi tega, ker mnogi
                  poslanci zavestno z insinuacijami žele vsak predlog razumeti narobe. To velja tudi
                  za gospoda Školča, gospoda Rupla, pa še koga.</p>
               <p>Poglejte. Če prekinemo odločanje - jaz bom sedaj razložil glas, kako sem razumel -
                  potem sta dve odločitvi včeraj sprejeti. Mi smo prekinili odločanje. Dve odločitvi
                  sta bili pa sprejeti. In to je odločitev, da se prva varianta ne podpira in
                  odločitev, da mora Vlada pripraviti ustrezne akte. Tretja odločitev je - in v
                  mojem predlogu pripravljena - da mora Vlada pripraviti akte za septembrsko sejo.
                  Pripravila jih bo na podlagi prvega stališča, ki pravi, da ocenjuje gradiva,
                  zadolžuje Vlado, da na podlagi teh stališč in ob upoštevanju odločb Ustavnega
                  sodišča pospešeno nadaljuje s pripravo potrebnih zakonskih sprememb na tem
                  področju. K temu zraven je še napisano <q>"za septembrsko sejo"</q>. Če kdo misli, da to
                  pomeni zavlačevanje, potem insinuira, potem se dela norca in to ne samo iz nas, ki
                  smo predlagali, ampak iz samega sebe. Zaradi tega, ker če bomo od 15. do 20.
                  septembra odločali o tem, potem bomo tako in tako morali sprejeti zakon o lokalni
                  samoupravi, ki ima dva člena razveljavljena po Ustavnem sodišču, morali bomo
                  sprejeti odlok o določitvi teritorija oziroma ustanovitvi občin in razpisati
                  volitve. Tisti modreci, ki bi želeli insinuirati, da naša stranka ne želi volitev,
                  lahko pridejo gor in predlagajo, da se sprejme takšen sklep. Doslej tako modri
                  niso bili. Jaz bi glasoval za sklep, da so decembra volitve, ker te volitve tudi
                  želim, ne pristajam pa na to, da kdor koli insinuira, da nekdo volitev noče,
                  doslej pa ni dal enega konstruktivnega predloga, da bi normalno sejo končali.</p>
               <p>Naslednja možnost je samo ta, da gremo po sklepih. Pazite. Naslednja možnost je,
                  da gremo po sklepih. Zelo cenim predlog gospoda Podobnika, ampak za mene pač
                  proceduralno ni izvedljiv drugače, kot da glasujemo o sklepu 2, 3, 4, 5, 6, 7 in
                  jih zavrnemo, ker on je predlagal, da ostanemo pri sklepu 2. Jaz pa ne vem, ali
                  jih bomo zavrnili ali ne in ne vem tudi, koliko časa se bo vsak od nas, pri vsakem
                  od teh posameznih sklepov izjasnjeval za ali proti in kako dolgo bo to trajalo. To
                  je bil moj predlog za takšen sklep. Vi izvolite ga še naprej vzeti nedobronamerno,
                  s ciljem pisanja knjig, kar je rekel, spet grda reč, ampak to smo med sabo
                  navajeni, ali pa s ciljem, da ne želimo imeti volitev. Naš cilj je bil edino, ne
                  prejudicirati stvari danes, ker bomo o njih, na enak način, morali na podlagi
                  dobrih ali slabih predlogov Vlade v septembru odločati. Hvala.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Zagožen.</p>
            </sp>
            <sp who="SDZ1:ZagoženFranc">
               <speaker>DR. FRANC ZAGOŽEN:</speaker>
               <p>Spoštovani zbor! Jaz bom glasoval tudi za ta sklep, ne glede na nevarnost, da se
                  mogoče obseg zbranih del o lokalni samoupravi poveča. Predvsem pričakujem seveda,
                  da bo v miru lahko strokovna skupina pripravljala predloge zakonov - mi smo nekoč
                  davno, v začetku leta 1992, imeli že celo zelo dober predlog, po mojem, za območno
                  razdelitev Slovenije po občinah, Vrišarjev predlog, ki je bil, po mojem, zelo v
                  skladu z Evropsko listino o lokalni samoupravi in z lokalno samoupravo, tako kot
                  jo razumemo in smo zapisali to tudi v ustavi - in prepričan sem, da bomo potem
                  lahko nekoliko manj obremenjeno razpravljali o teh predlogih. Danes pa gotovo
                  lahko samo izgubljamo čas in stvari napenjamo do te mere, da bomo dejansko
                  onemogočili ta prepotreben odmor, ko bi strokovna skupina lahko kaj naredila.
                  Hvala lepa.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Podobnik, za njim gospod Kopše. Se odpoveduje. Gospod Kopše,
                  izvolite. Želi še kdo obrazložiti svoj glas? <stage>(Ne.)</stage></p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>Jaz imam proceduralno, gospod podpredsednik. Jaz mislim, da vsi vloženi sklepi in
                  predlogi ne spadajo v ta kontekst in da so nekateri drugi, oprostite, mi smo sejo,
                  vas opozarjam, gospod predsedujoči, začeli in nekateri smo dali sklepe na
                  glasovanje. Medtem ko je, ne glede na izid tega glasovanja, vsaj eden izmed
                  sklepov je nekoliko drugačne narave, in to je tale: <q>"Državni zbor Republike
                  Slovenije nalaga Vladi, da pri pripravi dokončne variante predlogov o lokalni
                  samoupravi upošteva izraženo voljo ljudi na izvedenih referendumih, predvsem pa
                  tam, kjer so se državljani odločili z večinskim glasovanjem za nove občine"</q>. In
                  čim bomo dali Potrčev sklep na glasovanje, bo propadel ta sklep, ki je bil vložen
                  v desetih minutah po začetku te izredne seje. Mislim, da ni v najožjem kontekstu,
                  da je posebej in bi morali dati prej na glasovanje, pozneje komaj sklep gospod
                  Potrča. Toliko proceduralno.</p>
            </sp>
            <sp who="SDZ1:ToplerVladimir">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopše, jaz bi še rad pojasnil to. Mi smo včeraj ta sklep pod
                  točko 1 sprejeli. Ta sklep velja. Sedaj bomo pa sprejeli še proceduralni sklep. V
                  kolikor ta sklep, proceduralni, ne bo sprejet, bomo seveda šli po poročilu in k
                  spreminjevalnim in dopolnjevalnim sklepom naprej. Ugotovimo sklepčnost! <stage>(70
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda in s tem zaključujem tudi izredno sejo.
                  Ponovno odpiram redno sejo, ker smo že prej dejali, da bomo delali do 14. ure.</p>
            </sp>
            <stage type="time">(Izredna seja je bila končana ob 13.56 uri in se je nadaljevala 23.
               redna seja.)</stage>
         </div>
      </body>
   </text>
</TEI>
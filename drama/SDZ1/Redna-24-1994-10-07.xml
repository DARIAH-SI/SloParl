<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-24-1994-10-07">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D08B61F4166AADE3C1257832004838E4</idno>
               <idno type="URI">D08B61F4166AADE3C1257832004838E4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-24-1994-10-07.DZ" n="24">
               <name>Redna</name>
               <date when="1994-10-07"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-24-1994-10-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 7. OKTOBRA 1994 OB 10.10 URI.)</stage>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam
                  nadaljevanje 24. seje Državnega zbora Republike Slovenije. Obveščen sem, da so
                  zadržani, in se današnje seje ne morejo udeležiti, poslanke in poslanci, katerih
                  seštevek znese 25. dovolite mi, a vseh ta trenutek še ne berem, ampak vas najprej
                  prosim, da ugotovimo prisotnost v dvorani.</p>
               <p>Ugotavljamo prisotnost v dvorani. Prosim, da se vsi prisotni zabeležite.
                  Ugotavljam, da je v dvorani prisotnih 41 poslank in poslancev. Hkrati moram reči,
                  da so bili že prej sklicani različni sestanki Državnega zbora in drugih teles in
                  da zaradi tega opravičila, ki so prišla, imajo podlago, zaradi katere danes po
                  mojem mnenju ne moremo nadaljevati seje Državnega zbora. V torej zjutraj je
                  sklican kolegij in na tem kolegiju se bomo odločili o datumu izredne seje, ki je
                  že najavljena in o nadaljevanju in dokončanju te seje Državnega zbora.</p>
               <p>Edina možna proceduralna zadeva je, če kdo predlaga, da še enkrat ugotavljamo
                  sklepčnost. Nič proceduralnega ne more biti, ker nismo sklepčni. Če nismo sklepčni
                  ni procedure. Edina procedura je, da ponovno ugotavljamo sklepčnost. Ali želi kdo,
                  da ponovno ugotavljamo sklepčnost? Dobro.</p>
               <p>Sklepčnost bomo ponovno ugotavljali ob 10.45 uri. - Ni besede, ker ni seje, lepo
                  vas prosim. Ob 10.45 bomo ponovno ugotavljali sklepčnost. Hvala lepa.</p>
            </sp>
            <stage type="time">(Seja je bila prekinjena ob 10.15 uri in se je nadaljevala ob 10.48
               uri.)</stage>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam
                  nadaljevanje 24. seje Državnega zbora Republike Slovenije. Obveščen sem, da so
                  zadržani, in se današnje ne morejo udeležiti, naslednje poslanke in poslanci:
                  Vitodrag Pukl, dr. France Bučar, Jože Jagodnik, Breda Pečan, Franc Avberšek, Ivan
                  Sisinger, dr. Bojan Korošec, dr. Janko Predan, dr. Peter Tancig, Janez Kopač je
                  zaradi zagotovitve sklepčnosti prišel, Jožef Školč, Ciril Pucko, Feri Horvat,
                  Štefan Matuš, dr. Dimitrij Rupel, Marjan Stanič, Benjamin Henigman, ki pride
                  kasneje, Maks Lavrinc, Marjan Stanič še enkrat, Andrej Lenarčič, Stane Frim, Jurij
                  Malovrh, Franc Černelič, dr. Jože Pučnik in gospa Nada Skuk se je opravičila za
                  eno uro trajanja te seje. Prosim, da ugotovimo prisotnost v dvorani! Prosim, da
                  vsi s pritiskom na gumb ugotovimo prisotnost. <stage>(48 prisotnih.)</stage>
                  Ugotavljam, da je Državni zbor sklepčen in lahko odloča.</p>
               <p>Na to sejo sem vabil predstavnika Sodnega sveta in predstavnike Vlade Republike
                  Slovenije ter jih lepo pozdravljam.</p>
               <p>Na današnjem zasedanju 24. seje bomo nadaljevali z včeraj prekinjeno 25. točko
                  dnevnega reda, to so <title>VOLITVE IN IMENOVANJA</title>, in sicer z obravnavo
                  predlogov Sodnega sveta za izvolitev sodnic in sodnikov.</p>
               <p>Že preje se je za besedo prijavil gospod Kopše. Prosil bi, da, glede na današnjo
                  situacijo, ne bi začenjali razprave o tem, kako je do sklica te seje danes prišlo,
                  pač pa predlagam, da bi končali delo na 24. seji in hkrati zadolžili kolegij, da
                  se v torek, ko je že sklican, dogovori o natančnih datumih zasedanja Državnega
                  zbora do konca leta in da potem do konca tega leta ne bi več dodatno sklicevali
                  sej Državnega zbora na noben vnaprej nedogovorjen dan. To je moj predlog in ta
                  predlog bom zagovarjal tudi na kolegiju. Prosimo vas, da preko svojih vodij
                  poslanskih skupin tak predlog podprete, se pravi, da se naredi natančen koledar
                  Državnega zbora.</p>
               <p>Proceduralno pa ima besedo, preden preidemo k dnevnemu redu, gospod Jožef Kopše.
                  Izvolite!</p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>Gospod predsedujoči, kolegice in kolegi. Ostro protestiram proti načinu, ki ga je
                  ubral kolegij Državnega zbora in pa vodstvo Državnega zbora, ki ni predvidelo
                  eventualno možnih zapletov. Glede na to, da ste vi povedali že vse vnaprej in ste
                  pričakovali moj proceduralni protest, mislim, da je to, kar ste sedaj sporočili,
                  bistvo vsega in vodstvo Državnega zbora je dolžno, da zagotovi prisotnost vodij
                  poslanskih skupin takrat, ko je sklicana seja. Vodstvo Državnega zbora v
                  včerajšnjem slučaju ni delovalo, čeprav je bilo opozorjeno na sklice sej odborov,
                  ki so danes bili tukaj in mnogo poslancev spravilo v zelo težek položaj. To kar
                  poslanci verjetno niso krivi, to nesklepčnost in to sklicevanje naj vodstvo
                  Državnega zbora pripiše sebi. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ta protest seveda sprejemam na znanje.</p>
               <p>V prehodu na dnevni red, ker smo pri točki Volitve in imenovanja, smo ostali pri
                  razpravi o predlogih Sodnega sveta za izvolitev v sodniško funkcijo na sodniška
                  mesta. Razprava je še odprta; v njej ima besedo najprej tudi že prej prijavljena predsednica Sodnega sveta, ga. Puklavčeva. Izvolite.</p>
            </sp>
            <sp who="SDZ1:JelencPuklavecAlenka">
               <speaker>ALENKA JELENC-PUKLAVEC:</speaker>
               <p>Hvala lepa, spoštovani zbor! Komisija za volitve, imenovanja in administrativne
                  zadeve je včeraj od 54 kandidatov, kot jih je Sodni svet predlagal v izvolitev
                  Državnemu zboru, podprla kandidaturo 52 kandidatov. V razpravah, ki so bile
                  obsežne, glede dveh kandidatov, kolege dr. Ivana Žužka in kolege Toneta Šubica iz
                  Kranja, je bila na seji Komisije za volitve, imenovanja in administrativne zadeve
                  Državnega zbora izrečena trditev, ki je nova, ki pri izdelavi ocene ni bila
                  upoštevana. Zaradi tega, ker mora tudi sodniški kandidat, kandidat za izvolitev v
                  sodniško funkcijo imeti možnost, da odgovori na trditve, ki bi imele morebiti
                  lahko za posledico spremembo ocene, kakršna mu je bila sporočena in zoper kakršno
                  je imel možnost ugovarjati, mislim, da bi bilo prav, da se tudi tema dvema
                  kolegoma da možnost, da odgovorita na te nove trditve in da morda navedeta
                  podatke, ki bi utegnili razjasniti trditve, ki so dane in ki bi utegnile
                  pripeljati do drugačne ocene. Zato umikam z današnjega zasedanja predlog za
                  izvolitev sodnikov dr. Žužka in pa Antona Šubica - poudarjam, predlog, da se
                  obravnava na današnji seji, ni pa to umik predloga za izvolitev, ker za to seveda
                  tudi nimam nobenega pooblastila. Sodni svet bo dopolnil postopek s tem, da bo dal
                  možnost izjave obema kandidatoma, opravil tudi ostale poizvedbe in preverjanja,
                  kolikor bo to potrebno, in nato ponovno sklepal o uvrstitvi predloga za ta dva
                  kandidata na Državni zbor oz. predlog za njuno izvolitev.</p>
               <p>Predlagam pa, da o ostalih 52 kandidatov, za katere doslej v postopku ni bilo
                  izraženega nobenega pomisleka, vendarle danes Državni zbor odloča o njihovi
                  izvolitvi, ker je to končno skoraj 10% sodnikov na slovenskih sodiščih, ki so
                  plačani od države zato, da sedaj ne morejo odločati, ne morejo soditi, sodelovati
                  v senatih, ljudje pa čakajo na rešitev svojih zadev. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ugotavljam, da sta ta dva predloga umaknjena in s tem seveda o njih
                  tudi ni več možna razprava. Besedo ima gospod Janez Podobnik.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovani predsedujoči, poslanke in poslanci! Ne poznam procedure, ne vem, če se
                  lahko na sami seji tako umakne kandidaturo. To ne vem.</p>
               <p>Rad bi povedal to, da sem v svojih razpravah v zadnjih treh dneh, torej da nikakor
                  nisem napadel niti Sodnega sveta, še manj njegove predsednice. Toda prav njen
                  sedanji nastop me je ponovno prepričal, da bi bil edino korekten sklep, da danes o
                  tem predlogu ne glasujemo. Poglejte, mi poslanci, smo imeli praktično člani
                  KVIAZ-a v rokah ta imena en teden, poslanci Državnega zbora pa en dan. Zato
                  mislim, da tudi zaradi časovne stiske, v katero smo bili poslanci postavljeni, da
                  eventualno povemo kakšen zadržek, vztrajam pri proceduralnem predlogu, torej, da
                  se danes o tem predlogu ne glasuje in da se ga prestavi na naslednjo sejo, ob tem
                  pa seveda omogoči, da v skladu z načinom, o katerem smo se očitno neformalno
                  dogovorili, poslancem damo možnost, da ugovor dajo.</p>
               <p>Drugič. Ponovno bi rad poudaril, da sem vedno razpravljal načelno, ne o posameznih
                  sodnikih, da danes začenjamo v bistvu, s prvim paketom, najpomembnejši del
                  preobrazbe pravosodja - to so imena sodnikov, da jih volimo v trajni mandat, da je
                  tu odgovornost Državnega zbora izredno velika in da če bo Državni zbor s svojo
                  večino odločil, da bo glasoval, se jaz in moji člani poslanske skupine tega
                  glasovanja ne bodo udeležili. Mislim pa, da bi bilo silno nenavadno, da bi ob
                  prvem glasovanju sodnikov v trajni mandat večino opozicije s tem prisilili, da ne
                  glasuje.</p>
               <p>Pred nekaj dnevi sem bil na neki seji komisije, kjer ste predvsem člani LDS in
                  Združena lista apelirali name in na dr. Zagožna, naj razmisliva, naj poskušava v
                  dialogu spremeniti nek predlog zakona o popravi krivic. Takrat sva vzela odmor in
                  sva to naredila. Mislim, da bi bilo korektno, da danes nekaj podobnega storite
                  tudi vi. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prejeli smo torej umik, o katerem ne bomo glasovali, in pa predlog
                  gospoda Janeza Podobnika, da preložimo tudi glasovanje o celotnem preostalem
                  predlogu - in o tem predlogu bomo seveda glasovali. Gospod Eržen, vi želite?
                     <stage>(Ne.)</stage> Želi še kdo besedo pred glasovanjem o predlogu gospoda
                  Janeza Podobnika? Prosim, gospod Tone Peršak, izvolite.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Spoštovane poslanke in poslanci! Včeraj se nisem oglašal v tej razpravi, ker
                  preprosto drži tisto, kar je bilo povedano, da smo mi imeli material premalo časa
                  na razpolago, da bi lahko dejansko karkoli kvalificirano o tem povedali.</p>
               <p>Rad bi rekel naslednje. Bom podprl predlog gospoda Podobnika iz enega razloga. Bil
                  bi sicer pripravljen glasovati selektivno o nekaterih predlogih, ki so recimo
                  prvič ali pa ki so komaj nekaj let v tej funkciji, o takih bi bil pripravljen, pa
                  tudi tu selektivno, glede na to, v kateri veji sodne oblasti ali panogi so doslej
                  delali.</p>
               <p>Pred seboj imam nek material, ki sem ga dobil od državljanov, dolg 40 strani, v
                  katerih je opisanih precej primerov tudi z imeni, precej domnevnih primerov,
                  seveda za sedaj, dokler stvari niso dokazane, procesnih kršitev itd. Primerov, ko
                  je, recimo, bil nekdo hkrati sodnik v zadevah nekega podjetja in hkrati prisilni
                  upravitelj tega podjetja. Primerov, ko so bile po mnenju teh državljanov, ki so
                  pravniki, kršene bistvene procesne določbe. Mislim, da bi bilo dejansko potrebno,
                  da bi za tisto določbo zadnjega odstavka 8. člena zakona o sodniški službi Sodni
                  svet našel način, postopek, kako ta člen spoštovati in upoštevati in mislim, da je
                  danes dejansko bolje, da za štirinajst dni preložimo to glasovanje in da se te
                  stvari preverijo, kot pa da o nekaterih predlogih preprosto ne bo mogoče
                  glasovati, ker je na njih vržena senca dvoma. Vem, da sedaj lahko pride kdorkoli
                  in da reče, dokler nekomu nekaj ni dokazano, je nedolžen. To je res. Vendar v tako
                  končljivi zadevi kot so volitve sodnikov, verjetno ni dobro, če je dvom o možnih
                  kandidatih preveč številen in preveč globok. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospa Vika Potočnik, izvolite.</p>
            </sp>
            <sp who="SDZ1:PotočnikViktorija">
               <speaker>VIKTORIJA POTOČNIK:</speaker>
               <p>Spoštovane poslanke in poslanci! Nekako sem skušala razumeti to dvodnevno
                  razpravo, dileme, pogojevanja, izsiljevanja in mislim, da ne ugled Državnega zbora
                  in niti Sveta s takšnim načinom dela ni pridobil v javnosti kakšen poseben
                  pozitivni priglas; mislim, da ravno obratno. V želji, da povrnemo minimalno ugleda
                  in če razumem gospoda iz Ljudske stranke, da pač želi še nekaj časa za premislek,
                  da se želi spoznati z nekaterimi dejstvi ali stvarmi, bom podprla ta predlog. Kar
                  poglejte. Tukaj smo, vidite v takšni ali drugačni večini. Ljudska stranka želi
                  zapustiti to dvorano, kar pomeni, da bo Državni zbor nesklepčen in pomeni, da smo
                  zopet v javnosti naredili tisti vtis, ki si ga ljudje najmanj želijo; to je
                  ponovno nesklepčno sejo, ki se nam pač že vleče toliko časa. Zato prosim tudi vse
                  moje poslanske kolege - nisem se ne pogovarjala, ne usklajevala - da podpremo ta
                  predlog s ciljem, da najdemo neko skupno rešitev in s ciljem, da ne krnimo že tako
                  ukrnjenega ugleda institucij tega našega sistema. Vsem, ki se mi boste pridružili
                  najlepša hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Replika. Gospod Janez Podobnik ima repliko. Potem bo besedo dobil še
                  Brane Eržen.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovana, gospa Potočnik! Mi nikakor ne želimo zapustiti parlamenta in upam, da
                  sem s svojim nastopom prepričal, da bi bil proceduralni predlog, ki sem ga
                  predlagal, tak, da bi nam omogočil, da vsi ostanemo v parlamentu in da danes
                  izglasujemo predlog, da se ta točka umakne z dnevnega reda. V treh dneh sem pač
                  govoril o teh stvareh in tu sploh ne gre za ne Ljudsko stranko ne za druge
                  stranke, ampak gre za začetek uvajanja novega sistema v pravosodju. Zato je to
                  tako pomembno, da se tukaj ne zgodi razkol med pozicijo in opozicijo in da se
                  nikakor ne omenja posameznih strank. Pri sodnikih se strank ne sme omenjati. Nisem
                  razpravljal o nobenem imenu, razpravljal sem pa o tem, da bomo izvolili sodnike v
                  trajni mandat. Prvič jih volimo v trajni mandat in mislim, da bi na nek način
                  Državni zbor naredil napako, če neka stranka predlaga, poslanec, da je bil v
                  časovni stiski in da se to izsili, potem je to narobe. Zato je to rešitev, s
                  katero bomo lahko po mojem mnenju potem naprej ta problem reševali.</p>
               <p>Še nekaj. V nekaj mesecih nas čakajo predlogi z več 100 imeni sodnikov v trajni
                  mandat. Mislim, da je to zelo dober način, da se bomo dogovorili za način, ki ga
                  bodo vse poslanske skupine sprejele. In s tem si bo Državni zbor dvignil ugled, če
                  bo tako delal, nikakor pa ne zmanjšal. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Repliko ima gospa Vika Potočnik.</p>
            </sp>
            <sp who="SDZ1:PotočnikViktorija">
               <speaker>VIKTORIJA POTOČNIK:</speaker>
               <p>Spoštovani Janez Podobnik! Res sem naivna kljub svojemu političnemu stažu. Tega,
                  kar ste pa sedaj govorili, pa res ne razumem več. Kaj želite, vas sprašujem?
                  Kakšne kriterije? Dajte mi konkreten predlog. Razumela sem vas, da ste imel
                  premalo časa, da niste mogli pogledati, niste se mogli konzultirati, sedaj po tej
                  vaši intervenciji pa vas ne razumem. Kaj uskladiti? Da bomo mi napisali dodatne
                  kriterije Sodnemu svetu? Konkretno mi povejte, zakaj danes ne boste glasovali in
                  kaj vas sedaj tukaj konkretno moti.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Gospod Janez Podobnik ima repliko.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovani! Dal sem proceduralni predlog že včeraj, da danes Državni zbor o tej
                  točki ne odloča. Eden od argumentov pa je bila tudi razprava gospe predsednice
                  Sodnega sveta. Mislim, da razumete zakaj gre. Ona je povedala, da so bila v
                  razpravi podana neka nova dejstva. Mislim, da bi bilo kokrektno, da bi poslanci
                  imeli možnost, da bi seveda o vseh imenih lahko pač ta nova dejstva povedali. To
                  je bilo eno stališče.</p>
               <p>Drugo, ki ga pa nisem hotel vsiljevati, je pa moje osebno mnenje, osebno mnenje,
                  da bi bilo morda možno, da ali Sodni svet ali neka druga ustanova javni poziv in
                  tistim državljanom, ki menijo, da so jim bile kršene človekove pravice v prejšnjih
                  sodbah, da to javno povedo. Ampak to pa nisem predlagal v sklep, to pa je moje
                  osebno mnenje.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Izvolite gospod Černetič. Ali ste se javil za repliko? Gospod Janez
                  Jug je bil prej. Prosim. Ali imate vi tudi repliko gospod Černetič? Opozoril bom
                  samo na nekaj. Načelno velja po 88. členu - se opravičujem gospod Jug - da se o
                  proceduralnih vprašanjih glasuje brez razprave - mi smo večkrat razpravo dopustili
                  - ker se meša z vsebinskimi, vendar vam moram povedati, da če se bo ta razprava na
                  ta način nadaljevala, bom seveda prisiljen prekiniti in dati proceduralni predlog
                  na glasovanje; potem bomo pa naprej razpravljali, če bo kdo še hotel. Prosim.
                  Gospod Jug ima besedo.</p>
            </sp>
            <sp who="SDZ1:JugJanez">
               <speaker>MAG. JANEZ JUG:</speaker>
               <p>Večkrat sem podprl razne predloge Ljudske stranke in tako dalje, ker sem pošteno,
                  objektivno in tako dalje, razmišljal, vendar v tem momentu stvari ne morem
                  podpreti, ker menim, da začnemo uvajati v ta novi sistem neke nove
                  moralno-politične kvalitete. Tisti predlog mi resnično diši po taki zadevi in zato
                  sem proti. Če je bilo nekaj dokazano, časa je bilo, verjetno - toliko poznam
                  pozicijo in opozicijo, da vem, če bi nekdo enega danes vklopil tukaj notri, v dveh
                  sekundah imamo že protipredloge in tako naprej. Zato to ne drži. Mislim, se dobro
                  poznamo, od sodnikov naprej vsi. Mislim, tri dni je toliko časa, veste; novo
                  državo naredimo v treh dneh, ne pa nekega sodnika vidimo, če je krivo obsodil.
                  Zato sem proti uvajanju novih moralno-političnih kvalitet. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želite besedo. Repliko ima še gospa Vika Potočnik. Izvolite.</p>
            </sp>
            <sp who="SDZ1:PotočnikViktorija">
               <speaker>VIKTORIJA POTOČNIK:</speaker>
               <p>Gospod Janez Podobnik. Še enkrat ponavljam in tokrat prosim moje kolege in
                  spreminjam predlog. Glede na vaše argumente in osebno počutje ali slabo počutje v
                  tem parlamentu in argumentov, ki ste jih sedaj navedli, zakaj naj bi odložili to
                  odločanje, moram povedati, da ste bili zame osebno popolnoma neprepričljivi, in da
                  vaše tipalke segajo popolnoma drugam, v drugo smer - kar je gospod Jug povedal - v
                  tisto, od česar upam, da smo se že poslovili v tem sistemu, vnašanje nekih
                  vrednot, nekih kriterijev, ki bi bili daleč od tistega, kar bi želeli - naj ima ta
                  veja sodne oblasti v rokah. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Gospod Brane Eržen je še prosil. Ali je replika? Gospod Marjan Poljšak ima
                  repliko. Ampak, dajmo gospodu Erženu besedo, ker ima verjetno on tudi pojasnilo;
                  že dolgo čaka.</p>
            </sp>
            <sp who="SDZ1:ErženBrane">
               <speaker>BRANE ERŽEN:</speaker>
               <p>Hvala lepa. Spoštovani! Sicer pozdravljam odločitev gospe predsednice Sodnega
                  sveta, čeprav se po eni strani sprašujem, zakaj se je tako odločila šele danes. Ta
                  dva kandidata sta bila sporna že v razpravah na KVIAZ-u, že včeraj smo o tem tukaj
                  dosti slišali s te govornice. Ker pa sem prepričan, da nista sporni samo ti dve
                  kandidaturi, podpiram predlog kolege Podobnika, da se glasuje o tem, da se ta
                  točka prestavi. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima še gospod Marjan Poljšak in pa gospod Janez
                  Kocijančič.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Vi si vedno dovolite in pridete gor in imate replike eden na drugega in
                  podaljšate, mi po navadi molčimo, mi tudi nekaj mislimo. Ne vem kakšen nastop je
                  to, to je za televizijo. Ne vem za koga mislite karkoli. In kar ste govorili o
                  kriterijih, ampak zdaj sem rekel, da bom prišel povedat in bom na kratko povedal:
                  ste proti novim kriterijem, ker ste za stare kriterije. Ma, kaj debatirate!</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Gospod Janez Kocijančič ima besedo.</p>
            </sp>
            <sp who="SDZ1:KocijančičJanez">
               <speaker>MAG. JANEZ KOCIJANČIČ:</speaker>
               <p>Spoštovani podpredsednik, kolegice in kolegi! Opravičujem se, ker ne znam
                  diskutirati na tako tehten način kot predgovornik.</p>
               <p>V razpravi imamo proceduralna vprašanja in mislim, da bi bilo pravilno, da bi se
                  držali poslovnika in sploh ne bi razpravljali. Ker se je očitno začela politična
                  razprava, ki bo po mojem globokem prepričanju pripeljala do fundamentalnih razlik,
                  bi rad opozoril samo na bistvo problema. Imamo predlog Sodnega sveta, ki je
                  pristojen za to, da da predlog za izvolitev sodnikov. Ta predlog je šel skozi
                  predpisano parlamentarno proceduro; kar pomeni, da je šel skozi KVIAZ. In v tej
                  proceduri so bili o dveh predlaganih kandidatih za sodnike izraženi pomisleki in
                  danes je predsednica Sodnega sveta umaknila ta dva predloga. O ostalih 52
                  predlogih ni bilo izraženih nobenih konkretnih pomislekov. Danes slišim načelne
                  pomisleke. Se pravi, da so pomisleki tiste kategorije, da je sumljiva celotna
                  sestava sodnikov, treba je objavljati javne pozive državljanom, naj izražajo svoje
                  pripombe na kršitev pravic in podobno. S tem se ne strinjam.</p>
               <p>Prvič, mislim, da je v genezi problema možen konflikt med sodno in zakonodajno
                  oblastjo, ki bi ga jaz toplo odsvetoval, kajti taka vrsta konflikta pripelje do
                  kršenja temeljnih načel demokracije in do kršenja ustavnega sistema, ki ga pri nas
                  imamo.</p>
               <p>Javni pozivi, da se izražajo pomisleki, dodatni čas, generični sumi, ki se
                  izražajo, pa nosijo v sebi priduh čistk. Čistke so same po sebi sadinistične
                  kategorije. Upal sem, da v naši družbi ne bomo nikdar prišli do situacije, ko se
                  bomo na takšen način obnašali, in ko bomo na ta način v imenu nekih abstraktnih
                  ali pa konkretnih človekovih pravic kršili človekove pravice in strokovno
                  integriteto nekoga drugega.</p>
               <p>Odgovornost je lahko samo konkretna. Abstraktne odgovornosti ni. Postaviti pod sum
                  integriteto organa, predlog organa in integriteto ljudi s tem, da se izrazijo
                  načelni pomisleki, generični pomisleki, je po mojem nekulturno in
                  nedemokratično.</p>
               <p>Mislim, da moramo ugotoviti, ali smo za proceduralni predlog gospoda Janeza
                  Podobniki ali ne; in če nismo, da glasujemo, če imamo ustrezno sklepčnost. Moje
                  globoko prepričanje je, da je edina korektna demokratična in v skladu z našim
                  poslovnikom podana možnost, da se o predlogu, ki je prešel vse proceduralno
                  predvidene faze, izjasnimo z glasovanjem.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Tone Peršak ima besedo.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>No, to bi rad povedal, da v eni točki trditev gospoda Kocijančiča ne drži; to je v
                  tisti točki, da je bila procedura tu korektna. Namreč, težko je pristati na to, da
                  je bila za 54 predlogov korektna, če smo dobili te predloge s poročili itd. pred
                  dvema, tremi dnevi in smo, kot je prej bilo rečeno, imeli zadosti časa, da bi v
                  nekaj sekundah prišli z argumenti proti ali pa s pomisleki.</p>
               <p>Rad bi še enkrat povedal naslednje. Ne vem, če vse trditve, ki pač v tistem spisu,
                  ki sem ga od pravnikov, ki so sodelovali v nekaterih procesih, dobil, držijo ali
                  pa če sploh držijo; ne vem tega. Ampak tam je nekaj imen sodnikov, ki so danes v
                  tem predlogu. In jaz bi rad imel čas, da nekatere te trditve preverim. Zakaj? Zato
                  - dva, tri primere bom povedal. Meni se zdi zelo vprašljivo z vidika tega 8. člena
                  zakona o sodniški službi <stage>(ne glede na to, kaj kdo o njej misli)</stage>: če
                  je nekdo v nekem političnem deliktu, takoimenovanem v tistem času, imel najprej
                  referat na seji CK, potem je pa sodeloval v sodnem procesu, na sodni razpravi v
                  tem istem primeru. Zdi se mi, problem <stage>(ki sem ga že prej navajal)</stage>,
                  če je nekdo kot sodnik sodišča združenega dela bil hkrati prisilni upravitelj v
                  nekem podjetju, o katerem je razsojal tudi kot sodnik; če je hkrati sodeloval pri
                  pripravi aktov tega podjetja, in potem bil tisti, ki je te akte presojal, itd. Če
                  te trditve držijo, potem so to dvomljive kvalifikacije. Ne trdim, da držijo, ampak
                  bi rad, da si vzamemo 10 dni, 14 dni časa in da jih tisti, ki za to ima interes,
                  preveri. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Miran Potrč, za njim pa gospod Janez Podobnik in
                  mislim, da gospod Černetič tudi želi besedo.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Hvala lepa. V svoji karieri kot pravnik sem imel samo 6 let opravka s sodnijo. Na
                  žalost sem pa v tistih 6 letih in kasneje, ko sem se o tem z ljudmi pogovarjal,
                  prišel do spoznanja, da se na sodišču na podlagi zakona in dejstev deli pravica.
                  In redkokdaj se mi je dogodilo, da bi tisti, ki mu pravica na sodišču ni bila
                  dana, sodišče pohvalil; običajno je nezadovoljen, mnogokrat je nezadovoljen z
                  odvetnikom, mnogokrat je nezadovoljen s sodnikom, mnogokrat z zakonom, mnogokrat s
                  sistemom. Če bomo način delovanja Državnega zbora pri volitvi sodnikov opredelili
                  na način, kakor ga je mogoče razumeti z vaših predlogov, da bomo ne samo na
                  KVIAZ-u, ampak tudi na Državnem zboru imeli možnost razprave o vsakem sodniku na
                  način, da bomo zbirali pisna gradiva, se pogovarjali z znanci, prijatelji,
                  simpatizerji stranke in preko govornice sporočali, da je treba pri tem sodniku
                  preveriti še to dejstvo, pri drugem sodniku še tretje dejstvo, da je utemeljen
                  sum, da je prekršil zakon ali pa svoja pravila in pošteno ravnanje, v tem primeru
                  se potem bojim, da bomo iz imenovanja oziroma volitev sodnikov v trajni mandat
                  naredili nekaj, kar ne bo primerno temu Državnemu zboru. To je razlog zakaj sem
                  trdno prepričan, da je prav, da danes volitve 52 sodnikov opravimo. Zelo bi bil
                  vesel, če bi Sodni svet iz razprave, ki smo jo ob tem prvem paketu imeli, tudi
                  ugotovil, kaj pravzaprav se lahko iz te pomembne naloge dogodi. Bil bi zelo vesel,
                  če bi tudi KVIAZ ugotovil, da obstojajo tukaj problemi in sebi določil ali pa
                  predlagal nam v Državnem zboru nekatera pravila ravnanja.</p>
               <p>Naredil bi komparacijo, ki morda ni najbolj primerna, pa vem, da mi jo boste mnogi
                  poslanci celo zamerili. Včeraj sem z skupino strokovnih delavcev v Državnem zboru
                  pripravljal za sejo poslovniške komisije predloge sprememb in dopolnitev
                  poslovnika. Veste, da smo v Državnem zboru sprejeli sklep, da je treba varovati
                  integriteto poslancev v zvezi z možno imuniteto in da je treba zagotoviti možnost,
                  da se ta vprašanja obravnavajo na zaprtih sejah. Pred tem smo že v poslovniku
                  rekli, da ob imuniteti razprave ni, prav iz razloga, da se ne bi v razpravah
                  postavljale ocene o tem, ali je nekdo bolj kriv ali manj kriv, ali mu iz tega
                  razloga damo imuniteto ali ne. Se pravi, v tem primeru smo bili zelo skrbni v
                  varovanju človekove integritete, v primeru volitve sodnikov smo pripravljeni na
                  KVIAZ-u in na seji Državnega zbora do zadnjega dneva, do izvolitve v razpravah
                  navajati primere, ki kažejo utemeljen sum, zaradi tega umikati izvolitve, jih
                  dajati ponovno Sodnemu svetu. To se lahko dogodi v zelo redkih primerih, ampak
                  tudi v tistem enem, kjer se dogodi, je tako ali drugače integriteta in lahko tudi
                  strokovna kariera takšnega človeka postavljena pod vprašaj, ne samo pri sodniški
                  funkciji, ampak tudi še v kakšnem drugem primeru. Če bo to nadaljevanje prakse pri
                  volitvi sodnikov, potem bomo, po mojem, postavili Državni zbor v zelo čuden
                  položaj; in kdor ga zagovarja, po mojem ravna proti načelu tega odnosa, ki naj bi
                  bil med Sodnim svetom in Državnim zborom. Mislim zato, da bi morali najti nek drug
                  način in se v bodoče dogovoriti, da tega ne delamo. Če bomo delali to, bomo lahko
                  delali z najbolj poštenimi, pa tudi z najbolj nepoštenimi nameni; vsak od nas
                  poslancev je konec koncev samo človek in nič več.</p>
               <p>Zato bom glasoval za to, da danes glasujemo in da vsaj teh 52 sodnikov
                  izvolimo.</p>
               <p>Prosil bi pa in sugeriral, ker ne mislim predlagati formalnih sklepov, da na
                  KVIAZ-u in v Sodnem svetu o tem, kaj se nam je dogajalo včeraj in danes,
                  razmislimo. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Podobnik in za njim bo na vrsti še gospod
                  Černetič in gospod Brane Eržen. Imate repliko?</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Strinjam se z mnenjem gospoda Potrča, da je ta razprava tako včeraj kot danes
                  lahko dobro izhodišče tako za KVIAZ kot tudi Sodni svet, ko bo pač iskal načine,
                  da pri imenovanju sodnikov v trajni mandat nikakor ne bi prihajalo do napetosti
                  med obema vejama oblasti. Po drugi strani pa obžalujem, da je moja poslanska
                  kolegica gospa Potočnikova spremenila mnenje glede podpore mojemu proceduralnemu
                  sklepu; toliko bolj zato, ker je to naredila na podlagi moje razprave. Torej, ali
                  sem bil nejasen, ali je morda v mojih besedah čutila kakšno ost, ki je jaz nisem
                  imel. Mislim, da vas je gospod Peršak prepričal. Mislim, on je zelo korektno
                  nastopil.</p>
               <p>Ne, glejte, ne gre za finaliziranje 52 sodnikov, nikakor ne gre za čistke, o
                  katerih je govoril gospod Kocijančič. Poglejte, to bi rekel. Jaz sem na sejah
                  KVIAZ-a, <stage>(greste lahko gledat v stenogram)</stage> vsaj petkrat prosil, da
                  ko smo poslanci postavljeni v časovno stisko, da tudi to ne predlagamo in gremo v
                  Državni zbor - 8 : 7 sem izgubil bitko. No, moj predlog z 8 glasovi proti ni bil
                  izglasovan. Danes ponovno iz tega argumenta to predlagam. In kot mi je znano, do
                  sedaj, kadar smo poslanci rekli, da želimo nekaj več časa za neko gradivo, je bilo
                  vedno to izglasovano. Tako da ne razumem, zakaj v tem vidite neke ideološke zadeve
                  oziroma celo, da s tem želimo nek pogrom nad sodniki. Nikakor to ni. Mislim, da je
                  pravzaprav argument gospoda Peršaka tisti, ki nas mora prepričati, da danes
                  podpremo ta proceduralni predlog.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Černetič, za njim pa bo na vrsti še gospod Brane
                  Eržen. Predlagam pa, da počasi to razpravo pripeljemo do konca, ker vemo o čem
                  bomo glasovali; verjetno pa povsem tem tudi, kako bo kdo glasoval. Izvolite.</p>
            </sp>
            <sp who="SDZ1:ČernetičDragan">
               <speaker>MAG. DRAGAN ČERNETIČ:</speaker>
               <p>Spoštovani zbor! Prav čudi me, da imamo sedaj kolega Janeza na tem odru; govori v
                  svojem imenu, kakor tudi stranke. Problem vidim v tem, da sedita tam samo dva
                  poslanca njegove stranke. Govori, da rabijo čas, da bodo preštudirali ta material.
                  Mislim, da na trgatvi se ne da študirati. To je prvo.</p>
               <p>Drugo. Menim, da poslanci Državnega zbora niso personalna uprava niti ni to organ
                  Centralnega komiteja, da se bomo spuščali zopet v takoimenovane moralno-politične
                  kvalitete, ki sem jih bil sit že prej in sem jih sit sedaj. Po zakonu imamo Sodni
                  svet, ki je odgovoren in zadolžen, da prevetri kandidate za sodnike. Če delajo
                  napake, se lahko spremeni zakon. In potem pa bi želel, da bi gospod Janez Podobnik
                  rajši predlagal spremembo zakona, tako da se naredi korekcija, ne pa da zadržujemo
                  tu imenovanje teh sodnikov.</p>
               <p>Kar me pa najbolj moti, je pa to, da je bilo danes rečeno, češ da jih čudi, zakaj
                  je prišlo do umika teh dveh kandidatov danes iz ust predstavnice Sodniškega sveta.
                  Predstavnica Sodniškega sveta je bila včeraj najavljena, da pride za to govornico
                  in bi sigurno že včeraj to umaknila, ko je videla, da sta ta dve kontraverzni
                  osebi kar se KVIAZ-a tiče, ker pa kolegi niste bili sklepčni, ji niste dali
                  prilike, da pride sem in da to umakne, ker bi ta zadeva lahko bila že včeraj
                  končana.</p>
               <p>Na koncu koncev bi pa rekel sledeče. Mi imamo še precej teh imen kandidatur pred
                  nami in mi lahko vlečemo to v nedogled. Davkoplačevalci plačujejo nas in plačujejo
                  sodnike. Nekaterim je iztekel mandat, njihovi procesi in procesno delo stoji čisto
                  po nepotrebnem. Mi moramo začeti malo bolj konstruktivno delati; Zbor, poslanci,
                  kakor tudi sodniki. Vsako zavlačevanje, ki se bo skrivalo za tem, da moramo še
                  preučiti, mislim, da ni na mestu. Dolžnost proučitve kandidatur v skladu s
                  kriteriji, ki jih postavlja zakon, je na ramenih Sodniškega sveta, ne pa na naših.
                  Hvala lepa. Zato bom tudi glasoval proti predlogu gospoda Janeza Podobnika.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Brane Eržen, za njim bo na vrsti gospod Alojz
                  Metelko. Ja, saj so to vse po vrsti replike. Saj razprav sploh ni več.</p>
            </sp>
            <sp who="SDZ1:ErženBrane">
               <speaker>BRANE ERŽEN:</speaker>
               <p>Hvala lepa. Imel bi eno vprašanje, konkretno, za predsednico Sodnega sveta.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Ni možno postavljati vprašanj. Razpravljamo pred glasovanjem o proceduralnem
                  predlogu.</p>
            </sp>
            <sp who="SDZ1:ErženBrane">
               <speaker>BRANE ERŽEN:</speaker>
               <p>Hočem samo nakazati, kam nas bo tak način dela pripeljal.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Vem, ampak ne more odgovarjati na vprašanja, ker gre za proceduralno razpravo, ki
                  je sicer ne bi smeli dovoliti. Ampak, ker smo jo že večkrat, tudi tokrat
                  pustim.</p>
            </sp>
            <sp who="SDZ1:ErženBrane">
               <speaker>BRANE ERŽEN:</speaker>
               <p>Poglejte, mi smo pustili odprto vprašaje, da bo morebiti še kakšna kandidatura
                  sporna. Če bo v nadaljnji razpravi do tega prišlo, sprašujem gospo, če bi bila
                  tudi pripravljena umakniti tisto sporno kandidaturo, na kakšnih kriterijih in kam
                  bi nas potem tak način dela pripeljal? Mislim, da je danes sploh brez smisla, da
                  se mi na tak način tukaj gremo. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlagam, da s tem res končamo in glasujemo o predlogu, ki ga imamo
                  že ves čas pred seboj in bomo o njem glasovali v vsakem primeru.</p>
               <p>Gospod Alojz Metelko ima repliko.</p>
            </sp>
            <sp who="SDZ1:MetelkoAlojzij">
               <speaker>ALOJZIJ METELKO:</speaker>
               <p>Spoštovani zbor! Gospoda Černetiča ni notri, ampak vseeno mu repliciram, da smo
                  danes štirje poslanci Ljudske stranke, ne dva. Drugič, da je bila ta seja danes
                  sklicana, ne da bi vedeli, da imajo naši poslanci danes dva odbora, ki jih vodijo,
                  da so danes tudi poslanske pisarne. Osebno sem bil včeraj nujno zadržan in sem
                  danes po radiu zvedel, da je seja Državnega zbora, zato sem prišel. Zato se ne
                  strinjam z ugotovitvijo gospoda Černetiča, da zavlačujemo ali pa podobno.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Mozetič ima besedo.</p>
            </sp>
            <sp who="SDZ1:MozetičMiroslav">
               <speaker>MIROSLAV MOZETIČ:</speaker>
               <p>Hvala za besedo. Drage kolegice, dragi kolegi! Se opravičujem, da se je tako
                  včeraj zgodilo. Ampak jaz sem bil včeraj prepričan in sem tudi danes, da je le
                  naša glavna dolžnost, da delamo v Državnem zboru. Ampak kljub temu se opravičujem,
                  predvsem tistim, ki jih ni tukaj, ki bi jih bilo treba kregati. Upam, da bo
                  vodstvo ali pa kolegij Državnega zbora začelo uveljavljati poslovnik v tistem
                  delu, ki govori tudi o nekih sankcijah, drugače bo potrebno imeti posebne biriče,
                  tako kot imajo menda v angleškem parlamentu.</p>
               <p>Glede tega glasovanja, ko to poslušam, mislim, da bi bilo dobro in po mojem mnenju
                  bi bilo najboljše, da danes ne bi odločali o tem - tako za same sodnike oziroma
                  samo sodstvo in tudi za sam ta parlament. Prepričan sem, da bo čez deset ali
                  štirinajst dni, ko bomo o tem glasovali, zadeva bolj umirjena in bomo ohranili
                  tako intengriteto sodstvu kot lastno intengriteto; ker danes mislim, da bi lahko
                  prihajalo do čudnih izidov, do čudnih glasovanj.</p>
               <p>Osebno bom glasoval za to, da danes o tem ne odločamo. Pa niti na eno ime se en
                  spuščam, ampak res mislim, da je prav z vidika tega, da tako mi kot sodstvo - in
                  zlasti sodstvo mislim, da mora res v tej naši državi čimprej dobiti čimvečjo
                  veljavo in zaupanje državljanov. S to razpravo in s tem, če danes nadaljujemo, se
                  bojim, da bo dosežen nasproten efekt. Zato bom podprl, da danes nimamo tega, ampak
                  takrat, ko se bo dogovorilo; to bo recimo v desetih, štirinajstih dneh. Hvala
                  lepa</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Dajem na glasovanje predlog, da o izvolitvah v sodniško funkcijo na
                  sodniška mesta na tej seji ne glasujemo. In prosim, da ugotovimo sklepčnost.
                  Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Zato prehajam h glasovanju. Želi še kdo besedo, predno preidemo na glasovanje
                     <stage>(Ker razprave sicer nismo zaključili, razpravljali smo o proceduralnem
                     predlogu)</stage>? Ugotavljam, da ne.</p>
               <p>Na glasovanje dajem predlog odloka o izvolitvi gospe Jožefine Smonkar v sodniško
                  funkcijo na sodniško mesto vrhovne sodnice na Vrhovnem sodišču Republike
                  Slovenije.</p>
               <p>Ugotovimo sklepčnost! <stage>(41 prisotnih.)</stage> Ponovno vas prosim, da
                  ugotovimo sklepčnost. Ugotovimo sklepčnost! <stage>(40 prisotnih.)</stage> Kot
                  veste je vseh dobrih stvari troje. Ugotavljali bomo samo še enkrat. Ugotovimo
                  sklepčnost! <stage>(41 prisotnih.)</stage></p>
               <p>Spoštovani kolegice poslanke in kolegi poslanci, gospe in gospodje! Ugotavljam, da
                  Državni zbor ni sklepčen in zato ne more odločati. O nadaljevanju te seje
                  Državnega zbora boste pravočasno obveščeni na osnovi odločitve kolegija Državnega
                  zbora v torek, 11. oktobra. Hvala lepa.</p>
            </sp>
            <stage type="time">(SEJA JE BILA PREKINJENA 7. OKTOBRA 1994 OB 11.30 URI IN</stage>
         </div>
      </body>
   </text>
</TEI>
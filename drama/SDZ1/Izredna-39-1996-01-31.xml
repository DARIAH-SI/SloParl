<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Izredna-39-1996-01-31">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">BE16435495C7771BC1257832004838AD</idno>
               <idno type="URI">BE16435495C7771BC1257832004838AD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-39-1996-01-31.DZ" n="39">
               <name>Izredna</name>
               <date when="1996-01-31"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-39-1996-01-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">39. izredna seja</stage>
            <stage type="date">(31. januar 1996)</stage>
            <stage type="chairman">Sejo vodi Jožef Školč, predsednik Državnega
                  zbora.</stage>
            <stage type="time">Seja se je pričela ob 17.24 uri.</stage>
            <sp xml:id="SDZ1-Izredna-39-1996-01-31.sp1">
               <speaker>PREDSEDNIK JOŽEF ŠKOLČ:</speaker>
               <p>Spoštovane kolegice poslanke, kolegi poslanci, gospe in gospodje! Pričenjam 39. izredno sejo Državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje poslanke in poslanci: dr. Metka Karner-Lukač, gospa Irena Oman, mag. Marjan Šetinc, gospod Marjan Podobnik, gospod Janez Vindiš, dr. Bojan Korošec, dr. Vladimir Topler, gospod Jože Jagodnik, gospod Štefan Matuš, dr. Mateja Kožuh-Novak, gospod Maksimiljan Lavrinc, gospod Miro Mozetič in gospod Tone Peršak. Prosim, da ugotovimo prisotnost v dvorani! Gospod Jagodnik je prisoten. (66 poslank in poslancev.) Zbor je sklepčen in lahko odloča.</p>
               <p>Na sejo sem vabil predsednika in člane Vlade Republike Slovenije, kandidata za ministra za gospodarske dejavnosti gospoda Metoda Dragonjo, ministra za znanost in tehnologijo dr. Rada Bohinca, ministrico za delo, družino in socialne zadeve gospo Rino Klinar in ministra za kulturo gospoda Sergija Pelhana, ki so predsedniku Vlade sporočili svoj odstop. Vse prav lepo pozdravljam.</p>
               <p>Prehajamo na <title>DOLOČITEV DNEVNEGA REDA 39. IZREDNE SEJE DRŽAVNEGA ZBORA REPUBLIKE SLOVENIJE</title>.</p>
               <p>39. izredna seja Državnega zbora je sklicana na predlog predsednika Vlade Republike Slovenije. Predlog dnevnega reda ste dobili s sklicem in sprašujem, ali želi kdo razpravljati o predlogu dnevnega reda? Gospod Hvalica.</p>
            </sp>
            <sp xml:id="SDZ1-Izredna-39-1996-01-31.sp2">
               <speaker>IVO HVALICA:</speaker>
               <p>Hvala lepa. Spoštovani! Sprašujem predsednika zbora samo nekaj. Ne glede na to, da je seja sklicana v skladu s 54. členom poslovnika, ali se predsedniku Državnega zbora ni zdelo vredno o tem posvetovati s kolegijem? Če se posvetuje s kolegijem za druge stvari, ki so silno manj važne od te, bi se lahko tudi tokrat obrnil na kolegij. Jaz izražam svoje začudenje. Hvala.</p>
            </sp>
            <sp xml:id="SDZ1-Izredna-39-1996-01-31.sp3">
               <speaker>PREDSEDNIK JOŽEF ŠKOLČ:</speaker>
               <p>Prosim. Gospod Žaro Pregelj.</p>
            </sp>
            <sp xml:id="SDZ1-Izredna-39-1996-01-31.sp4">
               <speaker>ŽARKO PREGELJ:</speaker>
               <p>Spoštovani! Za 1. točko imamo predlagano vsebino, ki se glasi: "Obvestilo predsednika Vlade Republike Slovenije o odstopu ministra za znanost, ministrice za delo, ministra za kulturo" in zraven zvemo, da je obvestilo priloženo.</p>
               <p>Sprašujem predsednika Državnega zbora, ali je ta točka pravilno pripravljena? Običajno odločamo o vseh zadevah tako, da so zraven še mnenja matičnih odborov. Preseneča me, da smo dobili na mizo tudi gradivo "Izjava o odstopu s položaja člana Vlade Republike Slovenije, ministra za znanost in tehnologijo" in kolikor sem ga uspel prebrati, kajti to je prišlo tik pred sejo, sem razumel, da v bistvu minister, ki je to gradivo nam poslal, nekako ni najbolj zadovoljen s svojim odstopom. Zato bi prosil predsednika, da jasno pojasni, kaj pomeni ta točka o obvestilu predsednika Vlade? Običajno je, če sprejmemo neko točko dnevnega reda z določeno vsebino, da se o tej vsebini ustrezno razpravlja, da se na koncu tudi odloči o njej. Namreč, to je bistvo vseh obravnav na sejah Državnega zbora, zgolj točka "obveščanje zbora" zaenkrat še ni bila uvrščena na dnevni red in tudi nimamo te navade, niti nimamo nobene poslovniške osnove. Zato bi prosil predsednika, da pojasni, kako si predstavlja obravnavo te točke dnevnega reda? Hvala lepa.</p>
            </sp>
            <sp xml:id="SDZ1-Izredna-39-1996-01-31.sp5">
               <speaker>PREDSEDNIK JOŽEF ŠKOLČ:</speaker>
               <p>Hvala lepa, gospod Pregelj. O tem bi sicer pojasnil kasneje. To je za tiste, ki niso kratkega spomina popolnoma jasno, tudi glede na situacijo, ki smo jo imeli včeraj in tudi neštetokrat, ko so posamezni ministri odstopili s funkcije. To je opravljeno v skladu z 282. členom našega poslovnika. O odstopu se ne glasuje, o odstopu se ne opredeljujejo matična delovna telesa, ampak odstop vzame Državni zbor na znanje. Zato menim, da je material za to točko popolnoma korekten.</p>
               <p>Kar se tiče dopisa, ki ste ga dobili s strani gospoda Bohinca, ministra v odstopu, pa velja povedati, da mu daje 18. člen zakona o Vladi pravico, da obrazloži svoj odstop, ni pa to povedano, ali je narejeno v pisni ali ustni formi. In lahko vam že vnaprej povem, da bo to pravico izkoristila tudi ministrica, gospa Klinarjeva.</p>
               <p>Želite v zvezi z dnevnim redom? Želite predlagati umik ali razširitev, da ne bi o teh stvareh - ne, v razpravo sem dal predlog dnevnega reda. Imate predlog za umik posamezne točke z dnevnega reda? Izvolite, gospod Pregelj bo predlagal umik posamezne točke dnevnega reda, ker je odprto to vprašanje.</p>
            </sp>
            <sp xml:id="SDZ1-Izredna-39-1996-01-31.sp6">
               <speaker>ŽARKO PREGELJ:</speaker>
               <p>Ne mislim predlagati umika, ampak prosim vas, če do konca odgovorite na moje prej zastavljeno vprašanje. Prosim vas, če pojasnite, kako bo potekala obravnava te točke. Namreč, na podlagi 288. člena jo jasno lahko uvrstimo; s tem, ko smo dobili gradiva, sicer eno pisno poleg gradiva, ki nam ga pošilja predsednik Vlade, in kot ste že sami pojasnili, da bo tudi ministrica pojasnila svoj odstop. Sprašujem vas, ali boste vodili to točko dnevnega reda tako, da bomo lahko o njej razpravljali na podlagi 64. člena oziroma na podlagi vseh členov, ki sledijo, se pravi, da dobijo besedo poslanske skupine, poslanci itn. Gre namreč za to, da če je točka uvrščena na dnevni red, potem se o njej razpravlja. Na koncu se sicer lahko ugotovi, da na podlagi poslovnika in ustave ni potrebno odločati, toda potrebno je opraviti določeno obravnavo. Ta odstop ni nekaj čisto mehaničnega. Gre za politično dejanje in o tem se razpravlja. Zato tudi mislim, da imamo v poslovniku 282. člen. Vprašal sem vas samo to predsednik, ali boste to točko obravnavali in jo vodili tako, da bomo lahko vsi poslanci in naše poslanske skupine</p>
               <p>dobili ustrezno besedo, kot nam po poslovniku gre. Hvala lepa.</p>
            </sp>
            <sp xml:id="SDZ1-Izredna-39-1996-01-31.sp7">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. O tem, kako bomo vodili posamezne točke, bom povedal takrat, ko bodo sprejete na dnevni red.</p>
               <p>Sedaj pa razpravljamo o umikih z dnevnega reda. Želi kdo predlagati umik? (Ne želi.) Želi kdo predlagati razširitev? (Ne želi.)</p>
               <p>Torej prehajamo na določitev dnevnega reda. Ugotavljam sklepčnost za določitev dnevnega reda. Ugotovimo sklepčnost! (70 prisotnih.)</p>
               <p>Kdo je za? (59 poslancev.) Je kdo proti? (3 poslanci.)</p>
               <p>Ugotavljam, da je dnevni red sprejet.</p>
               <p>Prehajamo na obravnavo <title>1. TOČKE DNEVNEGA REDA - OBVESTILO PREDSEDNIKA VLADE REPUBLIKE SLOVENIJE O ODSTOPU MINISTRA ZA ZNANOST IN TEHNOLOGIJO DR. RADA BOHINCA, MINISTRICE ZA DELO, DRUŽINO IN SOCIALNE ZADEVE GOSPE RINE KLINAR, MINISTRA ZA KULTURO GOSPODA SERGIJA PELHANA</title>.</p>
               <p>Predsednik Vlade Republike Slovenije dr. Janez Drnovšek je Državni zbor obvestil, da so trije imenovani ministri odstopili z ministrske funkcije. S sklicem ste prejeli obvestilo predsednika Vlade.</p>
               <p>V skladu z zakonom o Vladi imajo pravico obrazložiti svoj odstop. To pravico bo najprej izkoristil minister dr. Rado Bohinc.</p>
               <p>Gospod minister, dovolite samo, da ne bo nesporazumov za kasneje: V skladu s stališčem poslovniške komisije, zakona in poslovnika se (berem to, kar je komisija sprejela) za odstop ministra v smislu 115. člena ustave in 282. člena poslovnika šteje tudi obvestilo predsednika Vlade predsedniku Državnega zbora, da je sprejel ponujeni odstop - in o tem se ne razpravlja, ampak se vzame to na znanje. Izvolite, gospod Bohinc.</p>
            </sp>
            <sp xml:id="SDZ1-Izredna-39-1996-01-31.sp8">
               <speaker>DR. RADO BOHINC:</speaker>
               <p>Spoštovani gospod predsednik Državnega zbora, spoštovani visoki zbor! Dovolite mi, da izkoristim to priložnost, ki mi jo daje zakon, da spregovorim nekaj besed o svojem dosedanjem delu na resorju, s katerega dajem nepreklicen odstop in da morda izkoristim še zadnjo možnost, da v tem prostoru spregovorim nekaj besed o dosežkih slovenske znanosti v zadnjem obdobju, o vprašanju, o katerem je po moji presoji ta visoki zbor razpravljal premalokrat in si žal ni vzel veliko časa. Odločitev o odstopu temelji na politični oceni Združene liste socialnih demokratov, da se v razmerah preveč poudarjene liberalistične in protisocialne politike ne uresničujejo več njeni programski cilji znotraj vladne koalicije. Moj odstop, to želim posebej poudariti, ni povezan z okoliščinami, zaradi katerih je stranka izpadla iz koalicije oziroma iz nje izstopila.  Moj odstop ni povezan niti z rezultati mojega dela na resorju. Štejem, da so ti dobri, uspešni. Moj odstop tudi ni povezan z odnosi znotraj Vlade oziroma s predsednikom Vlade; tudi ti mislim, da so dobri, da so bili dobri pri dosedanjem skupnem delu. Vendar pa v razmerah, kakršne so nastale v vladni koaliciji, ocenjujem, da bi mi bilo nadaljnje vodenje resorja do te mere oteženo, da bi to utegnilo škodovati interesom slovenske znanosti in s tem napredku in štejem, da je odstop prav zaradi tega in navzlic temu, da je ostalo še veliko nedokončanega dela, odgovorno dejanje.</p>
               <p>Spoštovane poslanke in poslanci, dosežki slovenske znanosti v zadnjem obdobju vendarle navdajajo s ponosom in samo želel bi si z vami večkrat razdeliti te občutke. Koncem leta 1992 oziroma na začetku leta 1993, ko sem prevzel vodenje resorja, je bila slovenska znanost v tranzicijskem šoku. Bila je podržavljena s tedaj sprejetim zakonom in tudi centralizirana. Pravna in podatkovna urejenost resorja je bila zelo šibka, odprta je bila cela vrsta vprašanj, povezanih z instrumentarjem raziskovalne politike.</p>
               <p>In z zadovoljstvom ob koncu svojega dela ugotavljam, da so rezultati mojih prizadevanj in prizadevanjih mojih sodelavcih v teh treh letih zgovorni in da se odražajo predvsem v višji ravni, kakovostni, organizacijski, višji ravni ogleda slovenske znanosti v svetu.</p>
               <p>Želel bi ponazoriti to trditev, to oceno z nekaj podatki, ki jih uporabljamo v znanstveni metodologiji. Podatki glede števila citatov uglednih slovenskih znanstvenikov v znanstvenih revijah, ki sodijo v okvir mednarodno uglednih revij, kažejo na to, da se je število citatov slovenskih znanstvenikov in s tem odmevnost slovenske znanosti v zadnjih letih močno povečala. Če si samo ogledamo podatek o vsega 522 citatih v letu 1992 in na drugi strani podatek na zaključku leta 1995, ko je teh citiranj uglednih slovenskih znanstvenikov v revijah SCI preko 800. Svojevrsten kazalec kakovosti slovenske znanosti je tudi število patentov. Želel bi vas opozoriti na vsega 33 patentov v letu 1992 in na to, da je v letu 1995 ta številka narasla na preko 800; če tu zraven naštejem že prijavljene patentne prijave v lanskem letu.</p>
               <p>Napredek tako pri kakovosti, mednarodni odmevnosti slovenske znanosti kot tudi pri utiranju znanj v gospodarsko uporabo in trženje je omogočil, da smo v lanskem letu opustili vse JUS standarde (kar nekaj 1000 jih je bilo, tako imenovane JUS standarde za obvezno uporabo) in da smo le te nadomestili s 1.130 novimi slovenskimi standardi tako imenovanimi SIST. Kot pomemben dosežek raziskovalne politike v preteklosti štejem to, da smo uveljavili večjo uporabnost znanja tako v podporo tehnološkemu razvoju in s tem večji konkurenčnosti naše industrije kot tudi v podporo drugim nacionalnim ciljem. Tu bi posebej opozoril na uveljavitev institucije ciljnih raziskovalnih programov in na dobro medresorsko sodelovanje s kolegi, ki so vodili tiste resorje, pri katerih je slovenska znanost lahko prispevala k večji kakovosti in večjemu vizionarstvu v njihovem delu. Kar nekaj pomembnih za nadaljnji razvoj Slovenije in nadaljnjo kakovost razvojnih politik  je bilo sprejetih v sodelovanju med resorji. Želel bi posebej izpostaviti dobro sodelovanje predvsem z resorjem za kmetijstvo, z Ministrstvom za okolje in prostor, Ministrstvom za kulturo, Ministrom za promet in zveze in še z nekaterimi, s katerimi smo zasnovali skupne raziskovalne programe, v katerih je slovenska znanost vse bolj postala opora kakovostnemu načrtovanju razvojnih politik.</p>
               <p>Svojevrsten pokazatelj slovenske znanosti in njene vloge pri kakovostnem gospodarstvu in povečevanju kompetitivnosti le-tega so podeljeni ISO certifikati za sisteme kakovosti. Kar 130 jih je bilo podeljenih v zadnjih treh letih in po številu tovrstnih podeljenih listin je Slovenija v samem evropskem vrhu, kar vendarle kaže na kakovost njene znanosti in na sposobnost aplikacije znanosti v kompetitivne namene.</p>
               <p>Posebej bi rad poudaril nekatere kvantitativne trende glede števila razvojnikov in razvojnih organizacij, ki nastajajo v gospodarstvu in glede pretoka raziskovalnih kadrov, ki so se usposobili v okviru projekta mladih raziskovalcev v gospodarstvu v te razvojne oddelke. Lahko postrežem s podatkom, da se je število razvojnih enot v gospodarstvu v zadnjih treh letih podvojilo; od kakšnih 70 po znanem razkroju razvojnih oddelkov v letih 1991, 1992 tudi 1993 danes beležimo preko 150 razvojnih oddelkov s preko 100 zaposlenimi doktorji znanosti, kar je tudi dvojno število glede na prejšnje obdobje.</p>
               <p>Glede vlaganj v znanost, bi vas spoštovane kolegice in kolegi rad spomnil na to, da ne uresničujemo zaveze iz nacionalnega raziskovalnega programa, da bodo sredstva za znanost naraščala z 10% realno rastjo letno, vendar ne glede na to pa je gospodarstvo spoznalo pozitivne učinke pospešenih vlaganj v znanje in je od leta 1993, ko je vlagalo 0,76 družbenega proizvoda, povečalo vlaganja kar na 0,86% družbenega proizvoda, tako da je v letu 1994 po statističnih podatkih Slovenija dosega 1,62 vlaganj države in gospodarstva v družbenem proizvodu, kar je več kot marsikatera unijska država, država petnajsterice iz ne povsem spodnjega dela razvitosti (med temi državami je tudi Italija, ki jo presegamo), vendar še vedno mnogo manj, kot je povprečje Evropske unije; to povprečje je 2,5% družbenega proizvoda držav z mnogo večjim družbenim proizvodom kot je Slovenija.</p>
               <p>Razveseljuje tudi podatek, da je na prelomu iz leta 1993 na 1994 začelo naraščati število zaposlenih v raziskovalni dejavnosti, predvsem na račun pospešenega zaposlovanja raziskovalcev in razvojnikov v gospodarstvu. Kar za 20%, ali z 10.000 na 12.000 je naraslo število zaposlenih iz leta 1993 na 1994. Žal pa še vedno nismo ulovili številke iz leta 1990, ko je bilo v raziskovalni dejavnosti zaposleno preko 13.000 ljudi.</p>
               <p>Spoštovane kolegice in kolegi, ti in še mnogi drugi podatki gotovo utrjujejo oceno, da Slovenija v zadnjih letih vendarle postaja razvojno in inovacijsko aktivna država, saj je tudi vse bolj vpeta v evropske, tehnološke in informacijske tokove. Spomnil bi vas, da smo v tem času postali člani slovite druščine tehnološko najbolj razvitih držav Eureke, in da je Slovenija v dveh letih, odkar je član, že udeležena v 17 mednarodnih tehnoloških projektih tega eminentnega programa, da je Slovenija med tem časom postala članica Unesca in da je Slovenija v treh letih, odkar sem bil na krmilu tega resorja, podpisala sporazume o sodelovanju na področju znanosti in tehnologije s preko 30 državami, od tega z večino najbolj razvitimi državami, Nemčijo, ZDA, Francijo in tako naprej, ter tudi nekaterimi neevropskimi velesilami kot je Kitajsko, Korejo. In razumevanje kakovosti slovenske znanosti je v svetu precejšnje in ocenjujem kot velik dosežek, od razmer, ko Slovenija ni imela sklenjenega nobenega sporazuma na tem področju, podatek, da je sedaj formaliziran ta odnos kar s 30 državami.</p>
               <p>Spomnil bi vas tudi na to, da smo v teh letih ustanovili nekaj nadvse pomembnih institucij, to je državnih in spodbudili nastajanje zasebnih institucij na področju znanosti, na primer tehnološki razvoj kot državno agencijo za podporo k prenosu znanja v gospodarstvo, pa tudi Slovenska znanstvena fundacija kot zasebna institucija z udeležbo države, ki štipendira najbolj nadarjene mlade ljudi z magistrskimi in doktorskimi študijskimi ambicijami. Spomnil bi vas tudi na to, da je nastalo v tem obdobju v Sloveniji 45 tehnoloških centrov kot institucij povezovanja fakultet in institutov z gospodarskimi grupacijami in da sta nastala dva tehnološka parka v Mariboru in v Ljubljani. Ministrstvo za znanost in tehnologijo je vodilo v tem obdobju policentrično raziskovalno politiko in je poleg obeh univerzitetnih centrov spodbudilo nastanek institucij na področju raziskovanja in prenosa znanj v številnih večjih koncentracijah prebivalstva in industrije širom po Sloveniji, kot je v Celju, Murski Soboti, Kranju, Kopru, Ptuju, Tolminu itd. Morda veste, morda pa tudi ne, za podatek, da je v zadnjih 3 letih prešlo v gospodarstvo preko 200 specialistov, magistrov in doktorjev znanosti in da je v tem času s podporo projekta mladih raziskovalcev doktoriralo 323 mladih Slovenk in Slovencev in magistriralo 370 le teh. V anketi Slovensko javno mnenje se v slovenski javnosti dviguje vrednotenje znanosti, znanstvenikov, univerzitetnih profesorjev in dviguje razumevanje slovenske javnosti o pomenu znanosti in znanja kot razvojnega dejavnika.</p>
               <p>Dovolite mi oceno, s katero se morda kdo od vas ne bo strinjal, da je politična zrelost na Slovenskem ob zaokroževanju tranzicijskega obdobja takšna, da ne omogoča razvojnih odločitev, ki sežejo čez meje dnevne politične vnovčljivosti. Želel bi vas opozoriti na to, da je dvoletno zavlačevanje pri sprejemanju nacionalnega raziskovalnega programa, več kot enoletno zavlačevanje do začetka razprave o novem slovenskem zakonu o znanosti nekaj, kar zagotovo ni koristilo institucionalnemu razvoju slovenske znanosti in kar nam ne more biti v čast in ugled in je svojevrsten pokazatelj o tem, da se ne zavedamo v širši politiki pomena znanosti kot možnega ključnega dejavnika razvoja in sposobnosti razvojnih človeških potencialov, ki jih ima Slovenija oziroma s katerimi razpolaga. Želel bi se spomniti tudi na zavrnitev zakona o dodatnih sredstvih za program tehnološke posodobitve Slovenije do leta 2000. Ni mogoče drugačno razumevanje te geste kot da  je to bilo dejanje strankarskega prestiža. Moja ocena je, da bo to, da smo odrekli podporo hitrejši posodobitvi Slovenije na tehnološkem področju vsekakor upočasnilo njen razvoj in njeno vključevanje v evropska informacijsko-komunikacijska prizadevanja in v evropske tehnološke tokove.</p>
               <p>Tudi vsakokratna proračunska razprava je, spoštovane kolegice in kolegi, pokazala, da je znanost bolj ali manj v politični presoji pastorek, katerega usoda je v rokah bolj ali manj močnega ministra, ne pa rezultat zavestne, politične zaveze za takšen nacionalni razvoj, ki polno zajema človeške potenciale naroda; in prav tega bi si mi, ki smo vodili ministrstvo v zadnjem obdobju in celotna znanstvena skupnost še kako želela.  </p>
               <p>Spoštovani! Ostaja nekaj pomembnih, nedokončanih projektov. Želel bi jih omeniti. Slovenija - inovacijska družba, projekt, ki smo ga spodbudili z naslonitvijo na društva, združenja civilno družbene organizacije, znanstveno skupnost, univerzitetno in raziskovalno, da bi širili prepričanje v javnosti in v politiki, da je znanje pomemben dejavnik, na katerega se je potrebno nasloniti pri oblikovanju jutrišnje Slovenije.</p>
               <p>Drug pomemben projekt je projekt vključevanja Slovenije v informacijsko globalno Evropo. Gre za sloviti Bangemanov projekt, povezan z ambicijami Evrope, da tekmuje z Japonsko in Združenimi državami Amerike in projekt, ki ga trenutno vodi evropska petnajsterica brez sodelovanja centralnih in vzhodno-</p>
               <p>evropskih držav; projekt, ki utegne še bolj poglobiti tehnološki prepad in povzročiti politične konflikte znotraj Evrope kot posledica dialoga gluhih, kot posledica tega, da bo velika razlika v razvitosti tehnologij onemogočila komuniciranje med tranzicijskim in unijskim delom Evrope.</p>
               <p>In še tole bi rad dodal. Izjemnega pomena za jutrišnjo podobo slovenske znanosti je sprejetje zakona o organizaciji in financiranju na področju znanosti in tehnologije, zakonskega projekta, o katerem je več kot 2 leti široko in poglobljeno razpravljala znanstvena skupnost, ki smo ga z veliko čermi in brodolomi vendarle pripeljali preko prve faze in poprosil bi vas za podporo pri nadaljevanju vašega dela, da bi zakon bil uvrščen v najnujnejši program do konca letošnjega leta, da bi zakon doživel svoj sprejem v letošnjem letu, in da bi na ta način slovenska znanost živela v institucionalnih razmerah kot so uveljavljene v Evropi, kjer je povsem jasno, kaj na področju znanosti dela oblast, politika in kaj je avtonomija znanosti, torej sposobnost znanstvene skupnosti, da strokovno odloča o vprašanjih strokovne narave.</p>
               <p>Naj zaključim, spoštovane gospe poslanke in gospodje poslanci, z občutkom, ne zamerite mi, da sem vlagal v delo v preteklih treh letih veliko časa, veliko energije, lahko bi rekel, vse, kar zmorem in znam, in ne zamerite mi, da se ob tej priložnosti zahvalim vsem tistim, ki so in tudi ste, marsikdo od vas, prispevali k lepši današnji podobi slovenske znanosti. Dovolite mi, da naštejem pri moji zahvali nacionalne koordinatorje, raziskovalce, znanstvenike, predstojnike raziskovalnih in znanstvenih inštitucij in k temu bi dodal tudi neutrudno, prizadevno in odgovorno delo sodelavcev na ministrstvu, in seveda predstavnike sedme sile, ki so seznanjali slovensko javnost z našimi skupnimi prizadevanji. Dovolite mi oceno, da delo v slovenski Vladi zapuščam s prepričanjem, da sem v tem času deloval v dobro Slovenije in njenih ljudi, tako kot sem pred leti, pred tremi leti približno, tudi obljubil temu visokemu zboru in slovenski javnosti. Izrazim pa naj tudi to prepričanje, da je bilo dobro sodelovanje v Vladi ter tudi modro, vešče in odgovorno vodenje predsednika Vlade dr. Drnovška, do trenutka, ko je prišlo do razdora v koaliciji, skratka, da je tudi to dvoje pripomoglo k dosežkom na našem resorju, torej na resorju, katerega vodenje sedaj prepuščam drugemu. Želim vam obilo uspeha pri nadaljnjem delu in veliko vizionarstva pri odločanju o znanosti kot ključnem razvojnem dejavniku jutrišnje Slovenije. Hvala lepa.</p>
            </sp>
            <sp xml:id="SDZ1-Izredna-39-1996-01-31.sp9">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Svoj odstop bo obrazložila ministrica gospa Klinarjeva.</p>
            </sp>
            <sp xml:id="SDZ1-Izredna-39-1996-01-31.sp10">
               <speaker>RINA KLINAR:</speaker>
               <p>Gospod predsednik, cenjene poslanke, spoštovani poslanci ter ostali prisotni! Tako kot sem dejala junija 1994 po imenovanju za ministrico za delo, družino in socialne zadeve, sem danes še bolj kot tedaj prepričana, da je pripravljenost za sodelovanje in dialog tisto, kar omogoča tudi ustvarjanje pogojev za uspešen gospodarski razvoj. K temu pa izjemno pomembno prispevajo tudi stabilne socialne razmere. In tako kot sem tedaj dejala in zaprisegla, sem povedano tudi uresničevala. Okrepljeno je bilo sodelovanje s številnimi strokovnjaki ter različnimi interesnimi skupinami - od sindikatov, invalidov, upokojencev do predstavnikov delodajalcev, se pravi podjetij in ustanov. Socialno partnerstvo kot nujen dialog v družbi, ki se želi uspešno razvijati, pa je edina prava možnost in priložnost, da Slovenija razrešuje objektivno nasprotujoče si interese in probleme, ki zadevajo slehernega njenega prebivalca in to na demokratičen način brez hujših konfliktov. Žal te pripravljenosti za tako odgovorno partnerstvo še vedno ni zadosti, čeprav sem sama storila vse, kar je bilo v moji moči, da bi je bilo več.</p>
               <p>Naj zaključim. Kot iskrena zagovornica parlamentarne demokracije se vam poslankam in poslancem v Državnem zboru iskreno zahvaljujem za plodno sodelovanje, predstavnikom sredstev javnega obveščanja pa za to, da so naše delo posredovali tudi slovenski javnosti. Hvala lepa. (Ploskanje.)</p>
            </sp>
            <sp xml:id="SDZ1-Izredna-39-1996-01-31.sp11">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Predlagam, da v skladu s 115. členom ustave Republike Slovenije Državni zbor ugotovi:</p>
               <p>Prvič, da je minister za znanost in tehnologijo doktor Rado Bohinc odstopil in mu preneha funkcija ministra za znanost in tehnologijo, do imenovanja novega ministra pa mora opravljati tekoče posle.</p>
               <p>Drugič, da je ministrica za delo, družino in socialne zadeve, gospa Rina Klinar odstopila in ji preneha funkcija ministrice za delo, družino in socialne zadeve, do imenovanja novega ministra pa mora opravljati tekoče posle.</p>
               <p>In tretjič, da je minister za kulturo gospod Sergij Pelhan odstopil in mu preneha funkcija ministra za kulturo. Ravno tako mora do imenovanja novega ministra opravljati tekoče posle.</p>
               <p>Vsem trem zdaj že bivšim ministrom se zahvaljujem za sodelovanjem s poslankami in poslanci v Državnem zboru in jim želim, tam, kjer bodo naprej delovali, obilo uspeha. Hvala lepa. (Ploskanje.)</p>
               <p>S tem tudi zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - OBRAVNAVA PREDLOGA PREDSEDNIKA VLADE REPUBLIKE SLOVENIJE ZA IMENOVANJE GOSPODA METODA DRAGONJE ZA MINISTRA ZA GOSPODARSKE DEJAVNOSTI</title>. Izvolite, gospod Pregelj.</p>
            </sp>
            <sp xml:id="SDZ1-Izredna-39-1996-01-31.sp12">
               <speaker>ŽARKO PREGELJ:</speaker>
               <p>Spoštovani! Roko sem dvignil, še preden ste začeli novo točko. Prej ste mi dali razlago, da k tej točki o obvestilu o odstopih ministrov ne bo razprave, ker je baje na podlagi 334. člena poslovnika Komisija za poslovnik nekoč - jaz imam pa slab spomin, kot ste prej ugotovili - sprejela mnenje z dvotretjinsko večino navzočih članov komisije, da se pri obvestilih ministrov posluša zgolj informacijo o odstopu in da se ne razpravlja. Jasno je, da taka razlaga na podlagi poslovnika ni možna. Sploh ni možna zato, ker sta ministra oziroma minister in ministrica predstavila svoj odstop, za kar imata pravico. Iz predstavitve je bilo jasno, da gre za političen odstop, da ne gre za odstop zaradi zdravstvenih razlogov ali česa podobnega. Minister, ki je pojasnil svoj odstop, je ugotovil, da odstopa tako kot tehnični minister, čeprav piše v obrazložitvi, da odstopa zaradi odločitve stranke itd.</p>
               <p>V glavnem trdite, da poslanci in poslanske skupine o teh informacijah, o katerih smo zdaj slišali, ne moremo razpravljati na podlagi odločitve komisije, ki je to sprejela na svoji seji z dvotretjinsko večino navzočih članov. Osebno menim, ker sem član te komisije, ker tega nimam v spominu, da me takrat ni bilo - verjetno sem bil odsoten ali kaj podobnega - zato bi vas prosil, predsednik, da mi na podlagi tega prvega odstavka 334. člena poslovnika, ko imate pravico dajati razlago poslovnika, natančno pojasnite, kdaj je bil sprejet tak sklep Komisije za poslovnik. Hvala.</p>
            </sp>
            <sp xml:id="SDZ1-Izredna-39-1996-01-31.sp13">
               <speaker>PREDSEDNIK JOŽEF ŠKOLČ:</speaker>
               <p>Hvala. 7.6.1994.</p>
               <p>Prehajamo k <title>2. TOČKI</title>.</p>
               <p>Predsednik Vlade dr. Janez Drnovšek je Državnemu zboru predlagal, da za ministra za gospodarske dejavnosti imenuje gospoda Metoda Dragonjo in sprašujem predsednika Vlade dr. Drnovška, ali želi dodatno obrazložiti svoj predlog? Besedo dajem dr. Drnovšku.</p>
            </sp>
            <sp xml:id="SDZ1-Izredna-39-1996-01-31.sp14">
               <speaker>DR. JANEZ DRNOVŠEK:</speaker>
               <p>Gospod predsednik, gospe in gospodje poslanci! Predlagal sem gospoda Dragonjo kot kandidata za ministra za gospodarske dejavnosti. Ocenjujem, da gre za kandidata z bogatimi izkušnjami v gospodarstvu, da gre za kandidata, ki je v lanskem letu pridobil naslov managerja leta in iz razpoložljivih možnih kandidatov sem ocenil, da je to prepričljivo dobra kandidatura in da bi ta kandidat za ministra v tem letu, v letu 1996, lahko uspešno opravljal zahtevne naloge in to v letu, ko se mora gospodarstvo soočiti z novimi izzivi, ko smo predlagali Državnemu zboru in je Državni zbor tudi sprejel proračun, ki je usmerjen v gospodarstvo, ki ga spremlja razbremenitev gospodarstva. In takšne boljše materialne možnosti bi (minister, ki bi usklajeval vse aktivnosti), lahko dale potreben rezultat v pričakovani dinamiki gospodarske rasti in nasploh v konsolidaciji gospodarstva v tem letu.</p>
               <p>Gospod Dragonja je neodvisen, nestrankarski kandidat in predlagam ga torej kot takšnega, kot strokovnjaka, ki bi po moji oceni bil kos izzivom gospodarstva Slovenije v bližnji prihodnosti. Hvala lepa.</p>
            </sp>
            <sp xml:id="SDZ1-Izredna-39-1996-01-31.sp15">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Predlagani kandidat se je predstavil Odboru za gospodarstvo in odgovarjal na vprašanja članov odbora. Predsednik odbora gospod Horvat je poslal meni in predsedniku Vlade Republike Slovenije mnenje, ki ga je odbor sprejel o predlaganem kandidatu. In sicer je odbor podal pozitivno mnenje o gospodu Dragonji kot kandidatu za ministra za gospodarske dejavnosti.</p>
               <p>Želi poročevalec odbora besedo? (Ne.)</p>
               <p>Želi besedo predstavnik sekretariata za zakonodajo? (Ne.)</p>
               <p>Želijo besedo predstavniki poslanskih skupin? (Ne.)</p>
               <p>Želi kdo razpravljati o tem predlogu? Gospod Pregelj.</p>
            </sp>
            <sp xml:id="SDZ1-Izredna-39-1996-01-31.sp16">
               <speaker>ŽARKO PREGELJ:</speaker>
               <p>Spoštovani! Kadar smo poslanci pred odločitvami take vrste kot je danes, se pravi, ko odločamo o imenovanju novih ministrov, smo vedno pred dilemo, ali bo kandidat za novega ministra tak, kateremu bomo lahko zaupali. Mislim, da je to ena ključnih dilem. Žal, pri tej Vladi smo morali že večkrat ugotoviti, da smo se zmotili; oziroma, ker sem v opoziciji lahko rečem, da ste se zmotili in zgolj lahko izrazim upanje, da bo tokrat drugače. Mislim, da je predsednik Vlade jasno povedal, da v bistvu predlaga tako imenovanega ekspertskega ministra, mi mu poljudno rečemo tehnični minister, in mislim, da me lahko veseli, da ta Vlada postaja vedno bolj tehnična.</p>
               <p>Celo prej smo ugotovili, da ministri, ki so odstopili, so bili neke vrste tehnični ministri, ker tisti so odšli z nekim takim občutkom s tega ministrskega mesta; vsaj za gospoda Bohinca bi lahko tako rekli. Prosil bi, da morda tudi pri odločanju o tem ministru imamo pred seboj načelo, kot jih običajno nekje razlagamo. Bi pa kljub vsemu zdaj rad slišal, da se ob tisti prisegi, ki jo minister poda pred zborom v primeru odstopa ali pa v primeru razrešitve, lahko v tem zboru pojasni, ali je bila tista prisega takrat prava ali ne. Namreč, to se zdaj direktno ne nanaša na tega kandidata, to moram priznati, ampak to je tista grenkoba, katere smo bili deležni ob teh dogajanjih v zadnjih dnevih. Zato bi bilo prav, da bi tudi predsednik Vlade omogočil, da se ta razprava o odstopih, razprava o razrešitvah, odvija v tem zboru ne pa vedno nekje v ozadju te dvorane. To je mislim osnovna dilema, ki me pri ponovnih postopkih, imenovanjih novih ministrov nekje bega. Hvala lepa.</p>
            </sp>
            <sp xml:id="SDZ1-Izredna-39-1996-01-31.sp17">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K besedi se je javil gospod Jagodnik.</p>
            </sp>
            <sp xml:id="SDZ1-Izredna-39-1996-01-31.sp18">
               <speaker>JOŽE JAGODNIK:</speaker>
               <p>Gospod predsednik, gospod predsednik Vlade, spoštovane kolegice in kolegi, spoštovani gospod kandidat! Seveda sem v dilemi, kako ravnati in bi bil veliko bolj zadovoljen, če bi predsednik Vlade dr. Drnovšek prišel sem in prosil ta zbor za zaupnico. Ker pa tega ni storil, lahko samo ugibam, kaj je zadaj. Morda ni prepričan, da bi ta zaupnica bila izglasovana.</p>
               <p>Eden od kriterijev je bil, da je gospod Dragonja, o katerem imam seveda dobre informacije, dobre podatke, da je bil menedžer leta. Po tem kriteriju bi morali ministre zamenjevati vsako leto in menedžerje leta postavljati na ministrske položaje. Človek mora biti zelo pogumen, da ob takem finančnem stanju, v katerem je Ministrstvo za gospodarske dejavnosti, prevzame to vlogo. Gospod Dragonja verjetno ve, da je Ministrstvo za gospodarske dejavnosti bilo deležno leta 1993 6,8 milijard tolarjev v proračunu, ki je bil v obsegu 220 milijard tolarjev sprejet. Leta 1994 je bil proračun tega ministrstva 8,5 milijarde tolarjev. Leta 1995 je bil proračun Ministrstva za gospodarske dejavnosti 13,7 milijarde tolarjev in leta 1996 v proračunu, ki smo ga pred nedavnim sprejemali, je proračun tega ministrstva spet okroglih 7 milijard tolarjev. To je edino ministrstvo, ki je doživelo takšno krhanje in skrčenje proračuna, zato trdim, da mora biti človek, ki prihaja v to ministrstvo v takšnih pogojih, izjemno pogumen človek. Zato mi nekako vest ne da miru, da ne bi vprašal o naslednjem. Ali je bila zadaj vendarle kupčija? Ali se je gospod Dragonja odločil, da prevzame ta resor zaradi nekega sočutja do svojega kolega dr. Drnovška? Ali je posredi morda le kakšna obljuba o kakšnem veleposlaniškem mestu ali o čem drugem? Prosil bi gospoda Drnovška, da pojasni, kajti poteza gospoda Dragonje je pogumna tudi zaradi tega, ker ni nujno, da bo gospod dr. Drnovšek mandatar tudi v naslednji Vladi. Hvala lepa.</p>
            </sp>
            <sp xml:id="SDZ1-Izredna-39-1996-01-31.sp19">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo razpravljati? Gospod Verzolak.</p>
            </sp>
            <sp xml:id="SDZ1-Izredna-39-1996-01-31.sp20">
               <speaker>IVAN VERZOLAK:</speaker>
               <p>Spoštovani predsednik, spoštovani zbor, spoštovani predsednik Vlade, spoštovani kandidat! Pravijo, da čez sedem let vse prav pride. V tem primeru je to prišlo veliko prej, slabi dve leti. Osebno imam neko zamero gospodu kandidatu Dragonji, pa to ni bistveno. Jaz mu želim, če bo izbran na to odgovorno funkcijo, obilo uspeha, vendar bom glasoval proti. Hvala lepa.</p>
            </sp>
            <sp xml:id="SDZ1-Izredna-39-1996-01-31.sp21">
               <speaker>PREDSEDNIK JOŽEF ŠKOLČ:</speaker>
               <p>Glasovanje bo tajno. Želi še kdo besedo? Če ne želi, sprašujem kandidata za ministra, če želi on spregovoriti pred tem zborom? Tudi ne želi.</p>
               <p>Torej, ker ne želi nihče več razpravljati, zaključujem</p>
               <p>to razpravo in v skladu z drugim odstavkom... Imate proceduralni predlog? Izvolite. Razprava je zaključena.</p>
            </sp>
            <sp xml:id="SDZ1-Izredna-39-1996-01-31.sp22">
               <speaker>ŽARKO PREGELJ:</speaker>
               <p>Spoštovani predsednik Državnega zbora! Prepričan sem, da boste sedaj predlagal, da potekajo volitve na podlagi 95., 96. in 97. člena poslovnika ter 98. člena. No, in v 97. členu je v drugem odstavku jasno zapisano, kako poslanci dobimo glasovnice, kako povemo svoj ime in priimek, kako gremo iz dvorane ven, v prostor kjer so kabine za izpolnjevanje glasovnic, izpolnimo glasovnico in se vrnemo in jo damo skrinjico. Ugotavljam, da tisti prostor, ki ga običajno uporabljamo, kjer naj bi bile kabine v preddverju naše dvorane, ni ustrezno pripravljen. In prosim vas, da omogočite, da bomo lahko poslanci v miru opravili svoje delo in uredite ta prostor. Gre namreč za to, da je prostor zaseden z razno opremo, mislim da reporterjev, ki so trenutno v dvorani, zato bi vas prosil, da nam omogočite, da svoje delo opravimo korektno in v tajnosti, tako kot se za tajne volitve spodobi. Hvala lepa.</p>
            </sp>
            <sp xml:id="SDZ1-Izredna-39-1996-01-31.sp23">
               <speaker>PREDSEDNIK JOŽEF ŠKOLČ:</speaker>
               <p>Gospod Pregelj, to bomo uredili. Torej glasovali pa bomo (prosil bi vas, da ste pozorni): v skladu z drugim odstavkom 265. člena poslovnika Državnega zbora se o imenovanju ministrov glasuje tajno. Tajno se glasuje z glasovnicami, in sicer tako, da bomo na glasovnici obkrožili besedo "za" ali besedo "proti". Kandidat bo izvoljen, če bo "za" glasovala večina poslancev, ki bodo oddali veljavne glasovnice. Tajno glasovanje vodi predsednik Državnega zbora s pomočjo sekretarke Državnega zbora in štirih poslancev, ki jih izvoli Državni zbor. Predlagam, da mi pri glasovanju pomagajo naslednji poslanci, in sicer: gospod Stane Frim, dr. Leo Kreft, gospod Žaro Pregelj, gospa Danica Simšič. In sprašujem, ali kdo temu predlogu nasprotuje? Gospod Pregelj, nasprotujete? Izvolite, imate besedo. Nasprotujete predlogu ali temu, da ste vi v tej... Potem bi prosil gospo Mihaelo Logar, da opravi to častno dolžnost. (Ploskanje.) Hvala lepa.</p>
               <p>Ali kdo tako popravljenemu predlogu nasprotuje? (Ne.) Če temu ne nasprotujete, potem dajem tak predlog, v skladu s poslovnikom, na glasovanje. Ugotovimo sklepčnost! (67 prisotnih.)</p>
               <p>Kdo je za? (57 poslancev.) Je kdo proti? (Nihče.)</p>
               <p>Ugotavljam, da je predlog sprejet.</p>
               <p>V skladu z drugim odstavkom 97. člena poslovnika Državnega zbora bodo poslancem vročene glasovnice tako, da pride vsak k mizi predsedujočega in pove svoj ime in priimek. Poslancu poslanec, ki pomaga predsedniku pri izvedbi glasovanja, izroči glasovnico sekretarka Državnega zbora pa označi pri imenu in priimku poslanca v seznamu, da mu je bila glasovnica vročena. Glasovali bomo v avli pred dvorano in prosim poslanke in poslance, da izpolnjeno glasovnico dajo v glasovalno skrinjico, ki bo v dvorani na mizi predsedujočega. Glasovanje bo potekalo od 18.30 do 18.45 ure, zato da se pripravi tudi vse potrebno v preddverju in bi vas prosil, da začnete svoje glasovnice prevzemati ob 18.30 uri. Že v tem trenutku pa prosim poslance, ki mi bodo pomagali pri glasovanju, da se zberejo v znameniti sobi 117. Sejo pa bomo nadaljevali ob 19.15 uri, ko bomo prebrali rezultate glasovanja.</p>
            </sp>
            <stage type="time">(Seja je bila prekinjena ob 18.17 uri in se je nadaljevala ob 19.15 uri.)</stage>
            <sp xml:id="SDZ1-Izredna-39-1996-01-31.sp24">
               <speaker>PREDSEDNIK JOŽEF ŠKOLČ:</speaker>
               <p>Spoštovane kolegice poslanke, kolegi poslanci. Prosim, da ugotovimo prisotnost v dvorani. Ugotavljam, da je navzočih 54 poslank in poslancev. Zbor je sklepčen in lahko nadaljujemo. Glasovanje je potekalo - berem vam zapisnik, ki je sestavni del te procedure - glasovanje je potekalo 31. januarja 1996 v prostorih Državnega zbora Republike Slovenije. Razdeljenih je bilo 74 glasovnic, oddanih je bilo 74 glasovnic, neveljavne so bile 3 glasovnice. Veljavnih je bilo 71 glasovnic, za je glasovalo 45 poslancev, proti pa 26 poslancev. Na podlagi tega izida glasovanje je bil za ministra za gospodarske dejavnosti imenovan gospod Metod Dragonja in ga prosim, da priseže pred Državnim zborom. (Ploskanje.)</p>
            </sp>
            <sp xml:id="SDZ1-Izredna-39-1996-01-31.sp25">
               <speaker>METOD DRAGONJA:</speaker>
               <p>Prisegam, da bom spoštoval ustavni red, da bom ravnal po svoji vesti in z vsemi svojimi močmi deloval za blaginjo Slovenije. Hvala. (Ploskanje.)</p>
            </sp>
            <sp xml:id="SDZ1-Izredna-39-1996-01-31.sp26">
               <speaker>PREDSEDNIK JOŽEF ŠKOLČ:</speaker>
               <p>Novemu ministru v skupnem imenu čestitam. Želim dobrega sodelovanja in manj muk kot so jih imeli njegovi predhodniki.</p>
               <p>S tem zaključujem to točko dnevnega reda in tudi 39. izredno sejo Državnega zbora Republike Slovenije.</p>
            </sp>
            <stage type="time">(Seja je bila končana 31. januarja 1996 ob 19.17 uri.)</stage>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-23-1994-09-15">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8A39FE5CA69B179BC1257832004838EF</idno>
               <idno type="URI">8A39FE5CA69B179BC1257832004838EF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-23-1994-09-15.DZ" n="23">
               <name>Redna</name>
               <date when="1994-09-15"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-23-1994-09-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 15. SEPTEMBRA 1994.)</stage>
            <sp xml:id="SDZ1-Redna-23-1994-09-15.sp1">
               <speaker>PODPREDSEDNIK DR. LEV KREFT:</speaker>
               <p>Sprašujem Državni zbor, če želi nadaljevati 23. sejo. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da je večina za to, da nadaljujemo 23. sejo. Seveda ta večina sama ne
                  more zagotavljati sklepčnosti, tako da bomo zelo kmalu videli, ali obstajajo
                  realne možnosti, da to sejo nadaljujemo.</p>
               <p>Začenjam z nadaljevanjem zasedanja Državnega zbora Republike Slovenije na njegovi
                  23. seji.</p>
               <p>Prehajam na <title>42. A TOČKO DNEVNEGA REDA - PRVA OBRAVNAVA PREDLOGA ZAKONA O
                     JAVNIH CESTAH</title>.</p>
               <p>Predlog zakona je v obravnavo zboru predložila Vlada republike Slovenije. Želi
                  predstavnik Vlade besedo? <stage>(Da.)</stage> Besedo ima Marjan Dvornik, državni
                  sekretar v Ministrstvu za promet in zveze.</p>
            </sp>
            <sp xml:id="SDZ1-Redna-23-1994-09-15.sp2">
               <speaker>MARJAN DVORNIK:</speaker>
               <p>Spoštovani predsedujoči, spoštovane poslanke in poslanci! Pred vami je predlog
                  zakona o javnih cestah v prvi obravnavi. Dovolite mi, da predstavim pravne in
                  strokovne podlage, na katerih je zakon zasnovan ter njegove osnovne rešitve.</p>
               <p>V letu 1990 je bil opravljen prehod na financiranje javnih cest preko integralnega
                  republiškega proračuna, ki se je v letu 1992 zaključil s popolnim integriranjem
                  izvirnih prihodkov za javne ceste med proračunske prihodke.</p>
               <p>V letu 1993 je bil sprejet zakon o gospodarskih javnih službah, ki je opredelil
                  nove načine izvajanja dejavnosti javnega pomena. Isti zakon je prinesel javne
                  ceste, ki so bile do tedaj v upravljanju podjetij za vzdrževanje cest kot njihova
                  osnovna sredstva v državno lastnino.</p>
               <p>Konec 1993 je bil sprejet zakon o lokalni samoupravi, ki je opredelil pristojnosti
                  samoupravnih lokalnih skupnosti pri gospodarjenju z javnimi cestami. V letu 1993
                  sta bila sprejeta še zakona o bencinskem tolarju in o družbi za avtoceste v
                  Republiki Sloveniji, ki sta uredila materialne in organizacijske pogoje za
                  pospešeno gradnjo slovenskega avtocestnega omrežja.</p>
               <p>Poleg omenjenih zakonskih okvirov je bila pri pripravi predloga zakona upoštevana
                  tudi tuja zakonodaja, predvsem sosednjih držav, še posebej pa ureditev
                  gospodarjenja s cestami v sosednji Avstriji.</p>
               <p>Naštete države imajo tri upravne ravni: zvezna država, dežela in občina, ki
                  zakonsko urejajo ceste. Z zveznim zakonom se urejajo zvezne ceste, z deželnim
                  zakonom pa deželne in občinske ceste. Naša država ima sedaj le dve obligatorni
                  upravni ravni, državo in občino. Zato se je predlagatelj odločil, da v obravnavnem
                  predlogu zakona podrobno uredi gospodarjenje z državnimi cestami, ki jih sedaj
                  poznamo pod pojmom magistralne in regionalne ceste, medtem ko ureditev občinskih
                  cest v skladu z zakonom o lokalnih skupnostih prepusti občini.</p>
               <p>Predlog zakona v splošnih določbah določa enotna pravila in strokovne podlage za
                  graditev in vzdrževanje vseh javnih cest. Te bodo konkretizirane v predpisih o
                  projektiranju cest, o vzdrževanju cest in njihovem opremljanju s prometno
                  signalizacijo.</p>
               <p>Splošne določbe predloga zakona se torej nanašajo na vse javne ceste, ki jih zakon
                  v tem delu razdeli na državne in občinske. Za mesta pa je predvideno, da se bodo
                  lokalne ceste lahko razvrstile v več podkategorij.</p>
               <p>Vzdrževanje javnih cest je obvezna gospodarska javna služba. Za državne ceste
                  republiška in za občinske ceste lokalna. Vzdrževalna dela na javnih cestah predlog
                  zakona deli na redno vzdrževanje javnih cest in na njihovo obnavljanje. Iz
                  predloga zakona inplicitno izhaja, da je za državne ceste prednost dana
                  koncesijskemu izvajanju njihovega rednega vzdrževanja. Dopuščena pa je tudi
                  možnost formiranja režijskih obratov. Predlog zakona določa nujna vzdrževalna dela
                  v primeru stavke delavcev izvajalca rednega vzdrževanja javnih cest. Sredstva za
                  vzdrževanje javnih cest kot obvezne javne službe zagotavljajo država in lokalne
                  skupnosti. Skladno z zakonsko obveznostjo, da mora država z določitvijo obvezne
                  lokalne javne službe določiti tudi način njenega financiranja, predlog zakona
                  določa, da se iz državnega proračuna financira poleg državnih cest tudi redno
                  vzdrževanje lokalnih cest. Predlog zakona dopušča možnost koncesijske gradnje
                  katerekoli ceste. Podlaga taki odločitvi je za državno cesto zakon in za občinsko
                  cesto odlok lokalne skupnosti.</p>
               <p>V poglavju upravljanje državnih cest predlog zakona v svojih rešitvah preide na
                  raven državnih cest, ureja postopek njihove kategorizacije, sprememb
                  kategorizacije in opustitve državnih cest ali njihovih delov. Vse strokovne,
                  organizacijske in upravne naloge naj bi za državne ceste opravljala Direkcija
                  Republike Slovenije za ceste. Državi je s predlogom zakona dana možnost, da
                  ustanovi posebno podjetje za graditev in vzdrževanje določenih državnih cest. V
                  poglavje upravljanja državnih cest sodijo še opredelitve treh vrst aktov o razvoju
                  cest, strategija razvoja, nacionalni programi, ki sovpadajo s proračunskim
                  memorandumom ter letni načrt, ki je sestavni del letnega proračuna.</p>
               <p>Pri urejanju graditve državnih cest predlog zakona izhaja iz rešitev na področju
                  varstva okolja, urejanja prostora in graditve objektov. Posebej obravnava le
                  rekonstrukcije državnih cest, za katere predlaga, da v primeru, ko se te izvajajo
                  znotraj varovalnega pasu državne ceste ali so določene s prostorskim izvedbenim
                  aktom, ni potrebno dovoljenje za poseg v prostor, ampak zadostuje priglasitev
                  del.</p>
               <p>Omejitev pri tem je, da investitor predhodno pridobi potrebna zemljišča in uskladi
                  interese v prostoru. Za novo grajene in rekonstruirane ceste zakon nadalje
                  predlaga možnost izdaje začasnega uporabnega dovoljenja. To v primerih, ko se s
                  tehničnim pregledom ugotovi, da vozišče ceste izpolnjuje pogoje za varno odvijanje
                  prometa že v času, ko preostala dela izven vozišča še niso v celoti
                  zaključena.</p>
               <p>V poglavju o vzdrževanju državnih cest naj omenim podrobno razmejitev obveznosti
                  med državo in lokalnimi skupnostmi. Po predlaganih rešitvah država prevzema dve
                  novi obveznosti, na primer vzdrževanje križanj občinskih cest z državnimi cestami,
                  vzdrževanje nadvoza in drugih objektov nad državnimi cestami tudi v primeru, ko so
                  ti sestavni del občinskih cest iz razloga varnosti na državnih cestah. Lokalna
                  skupnost pa naj bi bila dolžna vzdrževati prometne površine, objekte in naprave na
                  državnih cestah, ki služijo varnemu odvijanju prometa v naselju ali urejanju
                  prometnega režima. Po naravi ukrepov je v predlog zakona  varstvo državnih cest
                  razdeljeno v dve poglavji, v varstvo cest in ukrepe za varstvo prometa. Bistvena
                  novost je, da bo dovoljenja in soglasja v zvezi z varstvom cest in prometa na njih
                  izdajala Republiška direkcija za ceste in ne izvajalec vzdrževanja cest. Nanj bo
                  lahko s koncesijskim aktom preneseno izdajanje samo določenih dovoljenj in
                  soglasij.</p>
               <p>Ob pripravi predloga zakona je bilo opravljeno več usklajevanj s pripravljavcem
                  novega zakona o varnosti cestnega prometa. V prvem delu usklajevanja je bil
                  dosežen dogovor, po katerem se v zakonu o javnih cestah uredijo vsa tista
                  vprašanja in določi zakonska podlaga za izdajo vseh tistih izvedbenih predpisov,
                  ki se neposredno nanašajo na ceste. V drugem delu usklajevanj pa je šlo za
                  uskladitev vseh pojmov, ki bodo opredeljeni z enim ali drugim zakonom. To pomeni,
                  da bo isti pojem, ki bo uporabljen v enem ali drugem zakonu, imel popolnoma
                  enoznačen pomen.</p>
               <p>Spoštovane poslanke in poslanci, predlagani zakon je torej temeljnega pomena za
                  ureditev gospodarjenja z državnimi cestami, hkrati pa bo nudil tudi sistemski
                  okvir za ureditev gospodarjenja z občinskimi cestami. Zato sem prepričan, da bo
                  deležen vaše posebne pozornosti in tvorne obravnave. Najlepša hvala.</p>
            </sp>
            <sp xml:id="SDZ1-Redna-23-1994-09-15.sp3">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlog zakona je obravnaval Odbor za infrastrukturo in okolje kot
                  matično delovno telo. Besedo ima poročevalec odbora, njegov predsednik Žarko
                  Pregelj.</p>
            </sp>
            <sp xml:id="SDZ1-Redna-23-1994-09-15.sp4">
               <speaker>ŽARKO PREGELJ:</speaker>
               <p>Spoštovani! Odbor je predlagani zakon obravnaval na več sejah. Najprej ga je
                  obravnaval na 39. seji 30. junija in takrat se je odločil, da predlaga Državnemu
                  zboru, da zakon uvrsti na dnevni red na julijsko sejo, kamor je bil zakon tudi
                  uvrščen. Na odboru se je razvila živahna razprava in se je nadaljevala tudi na
                  seji, ki smo jo imeli 14.9.1994 kjer smo obravnavali prispela dodatna stališča in
                  pripombe. Verjetno imate tudi vi na mizah zbirnik vseh stališč in sklepov, ki jih
                  je potem odbor tudi prevzel s strani drugih predlagateljev.</p>
               <p>V vsebinskem smislu je bilo največ pozornosti usmerjeno na probleme financiranja
                  dokaj slabega stanja, se pravi financiranja za odpravo in vzdrževanje dokaj slabih
                  cest. Nadalje so se sprožale dileme v zvezi z delitvijo pristojnosti med lokalno
                  skupnostjo in državo in več sklepov je bila na koncu posledica dejstva, da proces
                  reorganizacije lokalne samouprave še teče, da niso znane nove lokalne skupnosti,
                  tako kakor tudi niso znane širše lokalne skupnosti, ki bi imele poseben vpliv
                  predvsem na regionalno omrežje slovenskih cest. Zaradi tega se je večkrat izražal
                  dvom, da bomo uspeli v tem zakonu oblikovati taka določila, ki bodo primerno
                  reševala to dokaj slabo stanje in je cela vrsta stališč in sklepov usmerjena ravno
                  v nekakšno preprečevanje eventualnih zastojev zaradi preobrazbe lokalne
                  samouprave.</p>
               <p>Poslanci smo tudi opozorili na več problemov, ki so v zakonu še nerazrešeni. Tako
                  gre tudi za podzakonske akte, ki jih sicer predlog zakona predvideva. Menimo, da
                  jih je primerno videti nekoliko prej, zato predlagamo v dodatnem sklepu, da
                  predlagatelj pripravi nekakšen osnutek teh podzakonskih aktov že do druge
                  obravnave.</p>
               <p>Potem so nerazjasnjena nekatera organizacijsko-tehnična in formalno-pravna
                  vprašanja. Verjetno bi kazalo te probleme ravno tako razrešiti do druge obravnave.
                  Gre predvsem za posebnosti, kot so različne gozdne ceste, poti in podobno, kakor
                  tudi za delitev pristojnosti in za sofinanciranje države pri vzdrževanju lokalnih
                  javnih cest.</p>
               <p>Vsekakor smo bili na odboru enotni, da gre za izredno pomemben zakon in temu
                  primerno smo posvetili tudi dovolj časa. Na koncu smo ugotovili, da bo verjetno ta
                  zakon težko sprejet v taki obliki, kot je predlagan. Tudi zato, ker se
                  pripravljajo še drugi zakonski akti, ki obravnavajo podobno vsebino. Obstaja pa
                  dejstvo, da je ta zakon v resnici temeljni in da smo se pri nas lotili gradnje in
                  preobrazbe našega cestnega sistema na strehi namesto na temelju. Zato je odbor
                  danes, ko je ponovno sicer pri neki drugi tematiki sklepal, v zvezi s to
                  problematiko, predlagal vodstvu Državnega zbora, da na oktobrsko sejo, to je na
                  25. sejo Državnega zbora, uvrsti celoten sklop, ki se nanaša na cestno
                  problematiko. Gre za pet zakonskih aktov, med njimi tudi tale zakon o javnih
                  cestah, in sicer takrat naj bi bil v drugem branju. Tako da bi na ta način
                  zagotovili konsistentno obravnavo te tematike.</p>
               <p>Vidim, da sedaj ni potrebno, da vam predstavljam posebej posamezna stališča, saj
                  jih imate pred seboj in verjetno bo razprava pri glasovanju o posameznih
                  spreminjevalnih predlogih omogočila razjasnitev določenih problemov. Hvala
                  lepa.</p>
            </sp>
            <sp xml:id="SDZ1-Redna-23-1994-09-15.sp5">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage> Želijo besedo predstavniki poslanskih skupin? Prosim,
                  gospod dr. Leo Šešerko, izvolite.</p>
            </sp>
            <sp xml:id="SDZ1-Redna-23-1994-09-15.sp6">
               <speaker>DR. LEO ŠEŠERKO:</speaker>
               <p>Spoštovani gospod predsedujoči, spoštovani zbor! Naša poslanska skupina podpira ta
                  predlog s tem, da je predlagala dodatna stališča zbora, ki zadevajo kolesarske
                  steze. Menimo, da bi ločitev med sistemom kolesarskih stez in cest v Sloveniji
                  povzročila velike težave tako pri projektiranju, vzdrževanju in gradnji
                  kolesarskih stez in se strinjamo s stališčem odbora parlamenta v tej zadevi.
                  Menimo, da je na enak način, kot so okategorizirane ceste v tem zakonu, treba
                  okategorizirati kolesarske steze, ker bo to omogočilo, da bo prišlo do relativno
                  hitrega in nebolečega postopka gradnje kolesarskih stez v Sloveniji.</p>
               <p>Predlagamo tudi, da se ustanovi direkcija za kolesarske steze, in sicer ne zaradi
                  tega, ker bi bili mnenja, da je treba obsežno novo birokracijo ustvariti, temveč
                  zaradi tega, ker bo ta direkcija omogočila, da bo znotraj služb ministrstva dobila
                  ta tematika ustrezno problematiko in da bo na vseh stopnjah, tako pri načrtovanju
                  kot pri projektiranju, kot pri vzdrževanju ta problematika kolesarskih stez
                  ustrezno vključena. Opozoriti želim, da so v Sloveniji, glede na število
                  opravljenih kilometrov, kolesarji najbolj ogrožena skupina v prometu. Da je vsako
                  leto več kot 40 kolesarjev žrtev v prometu in da je torej vidika varnosti prometa
                  v Sloveniji nujno, da se rešuje ta problem tako, kot predlagamo. Pri čemer tudi
                  Vlada z vključevanjem mreže regionalnih kolesarskih stez v prostorski plan
                  Republike Slovenije izrecno pristaja na tako stališče. Poleg tega so kolesarske
                  steze zelo pomemben vidik ali element razvoja turizma v Sloveniji. Predstavljajo
                  energetsko pomemben prispevek k varčevanju z energijo in hkrati k izboljšanju
                  okolja. Glede na to, da emisije v prometu predstavljajo polovico vseh emisij v
                  zraku v Republiki Sloveniji. Torej zato menimo, da je potrebno tudi ob vseh
                  celovitih rekonstrukcijah in ob vseh gradnjah, novih gradnjah cest, razen
                  avtocest, ker menimo, da ob avtocestah dejansko ni smiselno graditi kolesarskih
                  cest, glede na veliko intenzivnost prometa, ki se lahko pričakuje po avtocestah in
                  bi potem kolesarjenje ob avtocestah bilo prvič zelo škodljivo za kolesarje, drugič
                  pa bi to pomenilo še neke druge probleme.</p>
               <p>Menimo, da je ob vseh drugih celovitih rekonstrukcijah in novogradnjah cest treba
                  zagotoviti tudi paralelno gradnjo kolesarskih stez. Ugotavljamo, da v primerih,
                  kadar kolesarji nimajo v vidnem polju ceste na razpolago kolesarske steze, se
                  vozijo po cestah. Tak primer imate, recimo zdaj, ob rekonstrukciji na Obali,
                  prihaja do stalnih nesreč zaradi tega, ker kolesarska steza ni bila vključena.
                  Lahko je nekje, recimo v območju, ki bi ga lahko kolesar uporabil, ampak kolesari
                  ali zaradi "komodnosti", ali zato, ker ne vedo, recimo turisti ne vedo, da nekje
                  oddaljena paralelna kolesarska steza, uporabljajo cesto in nesreče so tu.</p>
               <p>In samo še naš zadnji argument. Mi mislimo, da kolesarske steze, kot jih
                  predlagamo, niso samo koristne za kolesarje, ampak so tudi za voznike avtomobilov,
                  ker jim bodo zagotovile, da se tudi vozniki ne bodo zapletali v nesreče s
                  kolesarji, ki, kot sem rekel, predstavljajo, glede na število prevoženih
                  kilometrov, največ smrtnih žrtev. Sicer pa je od vseh smrtnih žrtev v prometu 15 %
                  kolesarjev. Hvala lepa.</p>
            </sp>
            <sp xml:id="SDZ1-Redna-23-1994-09-15.sp7">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo še kdo od predstavnikov poslanskih skupin? Ugotavljam, da
                  ne in dajem besedo poslankam in poslancem. Kdo želi besedo? Ugotavljam, da ni take
                  želje, zato prehajamo h glasovanju. Da, gospod Ivan Sisinger, izvolite.</p>
            </sp>
            <sp xml:id="SDZ1-Redna-23-1994-09-15.sp8">
               <speaker>IVAN SISINGER:</speaker>
               <p>Naprej bi prosil, predsedujoči, da ugotovimo, če smo sploh sklepčni, ker sicer ne
                  želim niti začeti z razpravo, ker tudi ne moremo pristopiti pozneje k nobenemu
                  glasovanju. To je prvo.</p>
            </sp>
            <sp xml:id="SDZ1-Redna-23-1994-09-15.sp9">
               <speaker>PODPREDSEDNIK DR. LEV KREFT:</speaker>
               <p>Sklepčnost bomo ugotavljali, ko bomo prešli h glasovanju. Razen, če izrecno
                  zahtevate, zakaj ne. Gospod Ivan Sisinger zahteva, da preverimo sklepčnost v
                  dvorani. Preverjali bomo sklepčnost v dvorani na zahtevo poslanca gospoda Ivana
                  Sisingerja. Prosim torej, da ugotovimo prisotnost poslank in poslancev v dvorani.
                  Še vedno čakam, vsi še lahko zabeležite svojo prisotnost v dvorani. V dvorani je
                  50 poslank in poslancev. Gospod Ivan Sisinger, imate besedo, izvolite.</p>
            </sp>
            <sp xml:id="SDZ1-Redna-23-1994-09-15.sp10">
               <speaker>IVAN SISINGER:</speaker>
               <p>Hvala lepa. Spoštovani predsedujoči, poslanke in poslanci! V tej splošni razpravi,
                  ker sem vložil amandma, želim tudi ta amandma obrazložiti.</p>
               <p>Amandma sem vložil po razgovorih s predstavniki nekaterih cestnih podjetij.
                  Amandma sem seveda vložil tudi na podlagi razgovora, tako da moram najprej
                  povedati, da ta amandma ni bil izmišljen kar tako, ampak so me obiskali tudi
                  predstavniki podjetja za vzdrževanje avtocest.</p>
               <p>Zakon, ki ga imamo pred seboj, vendarle govori o tem, kot je povedal tudi gospod
                  Dvornik, da bo Republiška direkcija za ceste za vzdrževanje, govorim o vzdrževanju
                  javnih cest, lahko ustanavljala takoimenovane cestne režijske enote in da imamo
                  lahko tudi za vzdrževanje javnih cest drugega oziroma prvega in drugega reda na
                  podlagi takšnih odločitev takšna ali drugačna podjetja, ki se bodo s tem
                  ukvarjala. Seveda so to predstavniki podjetja za vzdrževanje avtoceste sedanjih,
                  pa tudi cestnih podjetij. Moram vam pa povedati, da sem sam delal 20 let v Cestnem
                  podjetju Maribor na odgovornih mestih. Bil sem tudi zadnja 3 leta pomočnik
                  direktorja za gradnje cest v Cestnem podjetju v Mariboru, ne samo za vzdrževanje.
                  Zato moram reči, da ne želim govoriti o teh svojih izkušnjah v cestnem podjetju.
                  Lahko vam pa povem, da delo za vzdrževanje cestne mreže ni tako preprosto. Treba
                  je vedeti, da gre za zimsko službo. Treba je vedeti, da gre za organizirano zimsko
                  službo in seveda za težko delo pod težkimi pogoji pri vzdrževanju cest.</p>
               <p>Meni so predstavniki cestnih podjetij povedali v tem razgovoru, da niti z eno samo
                  besedo, in to ste sami lahko ugotovili, v tem zakonu ni povedano, da bodo
                  pravzaprav upravljala in vzdrževala javne ceste, državne javne ceste prvega in
                  drugega reda, cestna podjetja v Sloveniji, ki jih imamo. Ne bom govoril o vseh teh
                  cestnih podjetjih, ker jih vsi iz svojih krajev poznate, to so cestna podjetja, ki
                  opravljajo vse naloge, ki so na področju vzdrževanja, in naloge, ki jih dobivajo
                  tudi od Republiške direkcije oziroma Uprave za ceste že doslej. Imamo avtocestno
                  podjetje za opravljanje in vzdrževanje obstoječih avtocest v Sloveniji in to
                  Cestno podjetje za vzdrževanje avtocest je seveda s strokovnimi kadri, z vso svojo
                  mehanizacijo in z vsemi svojimi kadri, sposobno, da vsak novi kilometer, ki bo
                  predan v upravljanje in v uporabo novo zgrajene avtoceste, tudi vzdržuje. Zato
                  seveda menim, da je moj amandma, ki sem ga na podlagi teh razgovorov predložil, v
                  tem prvem delu branja v tem, da predlagatelj, to se pravi Ministrstvo za promet in
                  zveze, kot predlagam tukaj, prouči možnosti, da se v zakonu vendarle opredelijo ta
                  podjetja, da so to tista podjetja za vzdrževanje javnih cest, državnih cest,
                  avtocest, ki seveda tudi to upravljajo. Menimo, in tudi sami so me na nek način
                  prepričali, da v Sloveniji še dolgo ne bomo tako bogata država, da bi lahko
                  prepuščali tako imenovanim koncesijam in koncesijskim pogodbam dogovarjanje za
                  zimsko službo, da bi lahko na podlagi koncesij vsako leto iskali nova podjetja,
                  vzdrževalna dela na avtocestah. Koncev koncev, vzdrževanje avtocest pomeni tudi
                  našo varnost in slehernega uporabnika ceste, ki jo uporablja pri svoji vožnji.
                  Zato seveda menim, da je prav, tudi iz svojih izkušenj, da imamo cestna podjetja,
                  ki so za to organizirana, ki so za to usposobljena, ki imajo za to potrebno
                  mehanizacijo in kadre.</p>
               <p>Vprašam vas, spoštovane poslanke in poslanci! Kaj bomo rekli takrat, ko s cestnim
                  podjetjem ne bodo sklenjene <stage>(recimo kot primer kontra)</stage> koncesijske
                  pogodbe. Kje pa imamo mi novo cestno ali drugo podjetje pripravljeno, da bo
                  opravljalo, vzdrževalo in bedelo nad cesto v na primer zimskih razmerah.</p>
               <p>Če bi našli nekoga, ki bi še mogoče travo kosil in opravljal dela čez leto in
                  poleti. Vendar v sezoni, ko se pripravljajo cestna podjetja na to, pa tega ni
                  mogoče. Zato je namen mojega amandmaja, da predlagatelj prouči, da tašnega
                  vzdrževanja, rednega vzdrževanja ni mogoče dajati kar občasno z mislimi na
                  koncesije. Razumem, da je to, da je pogodben odnos pri graditvi cest, da je
                  pogodben odnos in iskanje ponudnikov in tega seveda - pri rekonstrukcijah smo mi
                  vedno rekli, večjih cest in večjih cestnih odsekov.</p>
               <p>Kadar gre za spremembo cestnega telesa, kadar gre za obnove teh cest smo rekli,
                  takrat se naj pojavijo ponudniki. Tudi gradbena podjetja, poleg cestnih podjetij
                  itd. Ko pa govorimo o čistem vzdrževanju državnih cest, ko govorimo o tistih
                  prometnih tokovih, kadar so ceste v prometni situaciji in v uporabnosti, takrat pa
                  vas lepo prosim, bi rad videl, kdo bo na podlagi vsakoletne koncesije skrbel za
                  desetine plugov, za posipalnike, za kadre, za sol, za vse to 20-let sem preživel v
                  takih  razmerah teh cestnih podjetij - in tudi mariborskega - pa vem, da so že
                  takrat nekateri filozofirali, da je to treba prepustiti. Moram reči, da prejšnje
                  skupščine temu niso prisluhnile, ampak so bedele nad tem, da je treba zagotavljati
                  vsakemu uporabniku ceste varnost na cesti. Za to varnost na cesti pa moramo imeti
                  usposobljene ljudi, odgovorne kadre in seveda nenehno službo, ki to dela. To danes
                  imamo v Sloveniji. Če želimo z zakonom to odpraviti, če želimo ukiniti cestna
                  podjetja, pa jih iskati na koncesijah, potem mislim, da bomo to prej ali slej
                  čutili tudi mi v Državnem zboru, če bomo tukaj s tako odgovornostjo prisotni.
                  Osebno menim, da bi predlagatelji morali o tem razmisliti in smelo napisati, da so
                  odgovorna za vzdrževanje državnih cest cestna podjetja po sklenjenih pogodbah.
                  Cestna podjetja ne dobijo iti enega tolarja poklonjenega od nikogar, da smo si na
                  jasnem, za vsak znak in za vsako stvar mora biti dovoljenje itd. Poznam te zadeve.
                  To se pravi, da vendarle vemo, da so cestna podjetja tista, ki to opravljajo.
                  Vemo, da imamo podjetje za vzdrževanje avtocest v Sloveniji, ki je odgovorno za
                  mojo in vsakega od vas varno vožnjo tudi po avtocestah. Zato seveda predlagam, ne
                  glede na to, da Odbor za infrastrukturo mojega amandmaja ni podprl. Menim pa, da
                  je ta amandma nastal skozi številne razgovore, to vam moram povedati, da ni kar
                  tako pritegnjen od nekoga. Vas, poslanke in poslanci pa prosim, ker v tem
                  amandmaju ne postavljam ničesar, kaj moramo v tem in tem členu napisati, ker gre
                  za prvo obravnavo, da podprete, da predlagatelju naložimo, da vendarle še enkrat
                  preuči vprašanje, kdo bo odgovoren za vzdrževanje javnih državnih cest in
                  avtocest. Ničesar drugega nisem predlagal. Hvala.</p>
            </sp>
            <sp xml:id="SDZ1-Redna-23-1994-09-15.sp11">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Žare Pregelj, izvolite.</p>
            </sp>
            <sp xml:id="SDZ1-Redna-23-1994-09-15.sp12">
               <speaker>ŽARKO PREGELJ:</speaker>
               <p>Spoštovani! Odbor za infrastrukturo je obravnaval amandma, ki ga je vložil gospod
                  Sisinger in ugotovil, da je ta amandma že vsebovan ali v zakonu oziroma tudi v
                  stališčih, ki jih odbor predlaga Državnemu zboru oziroma predlagatelju, ki naj jih
                  upošteva za drugo obravnavo. Tako je, npr. zahteva gospoda Sisingerja, naj se v
                  zakonu za drugo obravnavo preuči možnost, da se opredelijo javna gospodarska
                  podjetja posebnega pomena, tako npr. Podjetje za upravljanje in vzdrževanje
                  avtocest v Republiki Sloveniji. To je že v zakonu za avtoceste, kjer je ta družba
                  jasno določena kot družba, ki vzdržuje avtoceste. Tako to že ureja poseben
                  zakon.</p>
               <p>Kar se tiče ostalih cestnih podjetij pa obstajajo členi, ki v bistvu opredeljujejo
                  obvezno javno službo. Tukaj imamo po 7. členu, potem je pa kasneje v drugih členih
                  - trenutno ga ne najdem pri roki - tudi člen, ki določa <stage>(gre za posebno
                     podjetje za državne ceste v 19. členu)</stage> in nalaga Vladi, da tako
                  podjetje ustanovi. Večina želja, ki jih je gospod Sisinger tukaj izrazil, je že v
                  zakonu in ne razumem njegovega nastopa, kajti gre za materijo, ki je v resnici v
                  zakonu že vsebovana oziroma se ureja z drugimi zakoni. Hvala lepa.</p>
            </sp>
            <sp xml:id="SDZ1-Redna-23-1994-09-15.sp13">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Ivan Sisinger, izvolite.</p>
            </sp>
            <sp xml:id="SDZ1-Redna-23-1994-09-15.sp14">
               <speaker>IVAN SISINGER:</speaker>
               <p>Spoštovane poslanke in poslanci, verjemite mi, da sem skrbno prebral ves zakon in
                  skrbno predebatiral z ljudmi, ki so na drugi strani, ki danes to opravljajo. Z
                  njimi skupaj sem tudi prebral 19. člen in tudi 18. člen, ki v2. točki pravi: "Za
                  izvajanje rednega vzdrževanja državnih cest lahko Republiška direkcija za ceste
                  organizira cestne baze kot režijske obrate."</p>
               <p>Sprašujem vas, kje imate tukaj napisano, da so to cestna podjetja in tako dalje.
                  Nikjer!</p>
               <p>In drugo. 19. člen, pravi tukaj: "19. člen - posebno podjetje."</p>
               <p>Kaj pa pravi 1. točka? Republika Slovenija ali Vlada Republike Slovenije lahko "za
                  graditev določenih državnih cest in upravljanje s temi cestami in za opravljanje
                  določenih nalog v zvezi z graditvijo, vzdrževanjem državnih cest ustanovi posebno
                  podjetje."</p>
               <p>Zakaj ustanoviti posebno podjetje, če to posebno podjetje imamo? Potem pa
                  napišimo, da imamo podjetje, ki nosi danes že odgovornost za vzdrževanje in
                  upravljanje z avtocestami. Za to gre. Jaz sem to vse prebral. In tudi ti ljudje so
                  to prebrali, ki danes bdijo na tej cesti, ko se bomo mi še domov peljali. Ampak,
                  govori tudi v 18. členu, kjer pa nikjer nismo napisali ene same besede, kdo pa so
                  to. To je tisto, kar sem predlagal, da se ponovno prouči, pa če je v drugi
                  obravnavi ugotovljeno, da cestnih podjetij 1. januarja ni več, da avtocestnega
                  podjetja ni več, da nekdo sklepa koncesijo kar tako po želji, potem bom s tem, če
                  boste vsi vi soglašali, pač solidaren. Vendar, vprašali se bomo, kako bo potem to
                  šlo. Hvala.</p>
            </sp>
            <sp xml:id="SDZ1-Redna-23-1994-09-15.sp15">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Miroslav Geržina, izvolite.</p>
            </sp>
            <sp xml:id="SDZ1-Redna-23-1994-09-15.sp16">
               <speaker>MIROSLAV GERŽINA:</speaker>
               <p>Hvala lepa gospod predsedujoči. Spoštovani! Delno se z gospodom Sisingerjem
                  strinjam. Zagotovil bo delovna mesta in kolikor toliko dobro vzdrževanje cest.
                  Ampak, različni ljudje različno mislijo. Do včeraj so imela ta podjetja monopol in
                  so praktično delala, kar so hotela. Danes pa bodo enakopravni koncesionarji in
                  verjetno bodo imeli s svojo infrastrukturo prednost pred vsemi drugimi, da bodo
                  lahko koncesije dobili za upravljanje in vzdrževanje cest.</p>
               <p>Namreč, vozimo se, več ali manj vsi, po naših cestah in vemo, da ta podjetja že
                  danes najemajo privatne firme, da opravljajo dela, da pač prihranijo denar.</p>
               <p>Mislim, da je prav, da se zadeva tako pelje, da pridobimo nekaj pri tem denarju
                  oziroma, da bom bolje rekel: ne glede na denar, da se zadeva razčisti in razjasni,
                  da ne bo pripomb z druge strani, ker gospod Sisinger je zagovarjal legitimni glas
                  cestnih podjetij.</p>
               <p>Za razliko od cestnih podjetij Slovenije - ne mi vzeti za grdo - na Hrvaškem imajo
                  enotno cestno podjetje, kjer so zadevo racionalizirali ali bolje rečeno skupaj
                  dali zato, da imajo boljšo koordinacijo vzdrževanja. In zadnjič sem slučajno
                  gledal oddajo, kjer je bil intervju z ljudmi in so svoje mnenje povedali, da je po
                  novi organizaciji vzdrževanje cest neprimerno boljše.</p>
               <p>Mislim pa, da je jasno, da je to pač kruh določenega števila ljudi, predvsem za
                  redno vzdrževanje. To je: barvanje cestišč, košnja trave, sekanje dreves, manjše
                  krpanje do 500.000,  ker nad 500.000 tolarjev gre vse na licitacijo del. Mislim,
                  tam potem pa ni več praktično smisla reči, da imamo podjetje. Ker, če izgubi to
                  podjetje licitacijo, kaj bomo pa z njim potem delali. Se moramo tudi to vprašati.
                  Potem bomo šli pa na neko drugo ministrstvo in iskali podporo za te ljudi. Se
                  pravi, da je boljše, da že v startu uredimo tako, da je normalno tekmovanje, v to,
                  kar zdaj gremo, in da ta podjetja, kot sem že rekel, še enkrat omenjam, da imajo
                  prednost, imajo svojo mehanizacijo, imajo določena sredstva za to in da bodo prav
                  gotovo v konkurenci za dela za vzdrževanje cest dobila ta dela in bodo lahko še
                  leta in leta lahko tudi ekskluzivni vzdrževalci cest, če se bodo vsako leto na
                  razpisu pojavila in pridobila ta dela. Hvala lepa.</p>
            </sp>
            <sp xml:id="SDZ1-Redna-23-1994-09-15.sp17">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo sodelovati v razpravi? Ugotavljam, da ne in prehajam h
                  glasovanju o stališčih in sklepih. Seveda bo pred tem potrebno zagotoviti še nekaj
                  prisotnosti v dvorani.</p>
               <p>Prvi sklep, ki gre na glasovanje, je seveda sklep pod številko ena, ki ga imate v
                  pregledu stališč in sklepov Odbora za infrastrukturo in okolje, z dne 14.9.1994.
                  Prejeli ste ga na klop. To je predlog sklepa: "Predlog zakona o javnih cestah je
                  primerna podlaga za pripravo predloga zakona za drugo obravnavo." Želi kdo o tem
                  predlogu sklepa še razpravljati?</p>
               <p>Ugotavljam, da ne in ga dajem na glasovanje. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo prvi sklep sprejeli.</p>
               <p>Na 2. točko, ki je zdaj seveda dopolnjena, je bilo vloženih v prejšnji verziji
                  nekaj amandmajev, zato bom vlagatelje amandmajev vprašal, ali so bili njihovi
                  amandmaji dejansko skonzumirani, da tako rečem, z novimi stališči in sklepi.
                  Gospod Ivan Verzolak, mislim, da je vaš predlog vključen v celoti, tako da o njem
                  verjetno ni potrebno posebej glasovati.  Jaz moram vsakega posebej vprašati, ali
                  se strinja s tem, da o njem posebej ne glasujemo.</p>
               <p>Potem je predlog, ki ga je vložila skupina poslancev s prvo podpisanim gospodom
                  dr. Leom Šešerkom. Mislim, da 2. točka ni vključena v alineah, to je:"Zakon naj
                  predvidi Republiško direkcijo za kolesarske steze." O tem bi verjetno posebej
                  glasovali. Ali je tako, dr. Šešerko?</p>
               <p>Torej dajem najprej na glasovanje predlog za novo dodatno alineo v 2. točki
                  stališč in sklepov, ki se glasi:" Zakon naj predvidi Republiško direkcijo za
                  kolesarske steze." Ja, prosim, gospod Leo Šešerko.</p>
            </sp>
            <sp xml:id="SDZ1-Redna-23-1994-09-15.sp18">
               <speaker>DR. LEO ŠEŠERKO:</speaker>
               <p>Prosim samo za kratko obrazložitev tega predloga. Ne želimo niti, da se nov človek
                  zaposli. Želeli pa smo, da glede na to, da je število mrtvih v prometu kolesarjev
                  veliko večje, kot recimo mrtvih v letalskem prometu v Sloveniji da je to področje,
                  ki si zasluži, da ima ustrezen status znotraj ministrstva, ker bomo na tak način
                  dolgoročno učinkovito rešili ta problem. To je bilo vse in mislimo, da je kot tak
                  racionalen predlog.</p>
            </sp>
            <sp xml:id="SDZ1-Redna-23-1994-09-15.sp19">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo, preden preidemo h glasovanju o tem predlogu
                  sklepa? Obrazložitev glasu. Gospod Miroslav Geržina, izvolite.</p>
            </sp>
            <sp xml:id="SDZ1-Redna-23-1994-09-15.sp20">
               <speaker>MIROSLAV GERŽINA:</speaker>
               <p>Hvala lepa za besedo. Strinjam se s tem, da je vse to, kar je dr. Šešerko govoril
                  o zdravem življenju itn., da je del strategije bolj zdravega naroda. Jaz sem že ob
                  priložnosti rekel, da bi kolesarske steze, če bi jih vmeščali v prostor poleg
                  cest, povzročale, ne to, da se zmanjšuje onesnaženje, ampak bi se povečalo.
                  Namreč, še en velik del naše države, ki ni velika, bi prekrili z asfaltom. Zato
                  sem že predlagal,in mislim, da bom kasneje v drugi obravnavi na nek način
                  predlagal da se sedanje magistralne in regionalne ceste dogradijo, tako da bi del
                  te ceste, tisti, ki ste iz Prekmurja oziroma iz Štajerske, kjer se zdaj
                  popravljajo ceste, pa še nekatere, recimo cesta Ljubljana - Vrhnika poznate tak
                  primer, torej poleg ceste za promet - avtomobilski promet, še cesta za kmetijske
                  stroje in lahko tudi za kolesarje, ker imajo približno enako hitrost in si ne
                  nasprotujejo oziroma niso moteč element drug za drugega.</p>
               <p>To bi v bistvu rešili ne samo dve stvari ali pa eno stvar, to je kolesarje, ampak
                  bi rešili tudi za vso kmetijsko mehanizacijo, gradbeno mehanizacijo, ki danes dela
                  napoto po glavnih cestah - magistralnih, regionalnih cestah in bi na ta način
                  uredili promet.</p>
               <p>Zato menim oziroma tu zdaj pridemo na tisto, zakaj sem proti temu, da je posebna
                  direkcija, da to zadevo upravlja direkcija, ki ima ceste - državne ceste.</p>
               <p>Mislim, da posebna direkcija za te kolesarske steze ni potrebna. Hvala lepa.</p>
            </sp>
            <sp xml:id="SDZ1-Redna-23-1994-09-15.sp21">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Ugotavljam, da ne in dajem ta
                  predlog dodatne alinee k drugi točki na glasovanje. Prosim, da ugotovimo
                  sklepčnost! Ugotavljamo sklepčnost. Prosim za polno udeležbo poslank in poslancev
                  pri ugotavljanju sklepčnosti. Ugotovimo sklepčnost! <stage>(46
                  prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da smo to dodatno alineo sprejeli.</p>
               <p>Naslednji vloženi amandma je amandma s prvo podpisanim gospodom Ivanom
                  Sisingerjem, ki predlaga dodatno novo alineo, ki se glasi: "Predlagatelj naj pri
                  pripravi zakona za drugo obravnavo prouči možnost, da v zakonu opredeli, da so
                  javna gospodarska podjetja posebnega pomena:</p>
               <p>1. Podjetje za opravljanje in vzdrževanje avtocest v Republiki Sloveniji;</p>
               <p>2. Cestna podjetja za upravljanje in vzdrževanje cest prvega in drugega reda."</p>
               <p>Dajem ta predlog dodatne alinee na glasovanje. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da ta predlog dodatnega sklepa ni sprejet.</p>
               <p>Naslednji dodatni sklep, alineo je vložil s skupino poslancev gospod dr. Janko
                  Predan. Mislim, da je ta sklep vsebovan v predlogu odbora, tako da ga ni potrebno
                  dajati na glasovanje. Zato zdaj dajem na glasovanje 2. točko stališč in sklepov
                  Odbora za infrastrukturo in okolje, razen, če želi kdo, da posebej glasujemo o
                  kakšni od alinei?</p>
               <p>Ker ni takšne želje, dajem 2. točko stališč in sklepov v celoti na glasovanje.
                  Ugotovimo sklepčnost! <stage>(43 prisotnih.)</stage> Se mi je zdelo, da je malo
                  premalo brnelo.</p>
               <p>Ponovno ugotavljamo sklepčnost. Prosim, da vsi sodelujete vsaj pri ugotavljanju
                  sklepčnosti. Glasujemo o drugi točki. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo 2. točko stališč in sklepov sprejeli.</p>
               <p>Pod 3. točko: "Predlagatelj naj pri pripravi zakona za drugo obravnavo upošteva
                  mnenje Sekretariata za zakonodajo in pravne zadeve."</p>
               <p>Dajem ta predlog sklepa na glasovanje. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta sklep sprejeli.</p>
               <p>Na glasovanje dajem še sklep pod številko štiri, ki se glasi: "Predlagatelj naj
                  pripravi zakon za drugo obravnavo za sejo Državnega zbora, ki bo oktobra tega
                  leta. Ugotovimo sklepčnost! <stage>(44 prisotnih.)</stage></p>
               <p>Ponovno vas prosim, da ugotovimo sklepčnost. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta sklep sprejeli.</p>
               <p>Imamo še dva predloga dodatnih sklepov:</p>
               <p>1. "Predlagatelj naj do pričetka druge obravnave zakona pripravi teze podzakonskih
                  aktov, ki jih predvideva ta zakon, še posebej 88. člen."</p>
               <p>Želi kdo besedo o tem predlogu dodatnega sklepa? Ugotavljam, da ne in ga dajem na
                  glasovanje. Ugotovimo sklepčnost! <stage>(45 prisotnih.)</stage> Jaz bi prosil za
                  nekaj pozornosti.</p>
               <p>Ponovno prosim, da ugotovimo sklepčnost. Glasujemo o prvem dodatnem sklepu.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo ta sklep sprejeli.</p>
               <p>Dajem v obravnavo in na glasovanje dodatni sklep, pod št. 2: "Do pričetka druge
                  obravnave zakona naj predlagatelj pripravi primerjalno analizo med dejansko
                  porabljenimi sredstvi v letu 1993 za vzdrževanje lokalnih in državnih cest po
                  zdajšnjem zakonu in potrebnimi sredstvi, ki bi jih morali zagotoviti skladno s
                  predvidenimi kriteriji po novem predlogu zakona. Primerjava naj se pripravi na
                  primeru določene značilne vzorčne lokalne skupnosti." Želi kdo besedo o tem
                  predlogu sklepa?</p>
               <p>Ugotavljam, da ne in ga dajem na glasovanje. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo ta sklep sprejeli.</p>
               <p>Opravili smo glasovanje o predlaganih dodatnih sklepih. S tem zaključujem to točko
                  dnevnega reda.</p>
               <p>Ker za naslednjo točko dnevnega reda, to je zakon o cestnih prevozih, v drugi
                  obravnavi še niso pripravljene vse podlage za naše odločanje, jo prelagam za
                  kasnejši čas.</p>
               <p>Prehajam k <title>44. A TOČKI - PREDLOG ODLOKA O SPREMEMBAH IN DOPOLNITVAH
                     PROSTORSKIH SESTAVIN DOLGOROČNEGA IN SREDNJEROČNEGA DRUŽBENEGA PLANA REPUBLIKE
                     SLOVENIJE - PRVA OBRAVNAVA</title>.</p>
               <p>Predlog odloka je v obravnavo zboru predložila Vlada Republike Slovenije. Želi
                  predstavnik Vlade besedo? Besedo ima gospod minister za okolje in prostor dr.
                  Pavle Gantar.</p>
            </sp>
            <sp xml:id="SDZ1-Redna-23-1994-09-15.sp22">
               <speaker>DR. PAVLE GANTAR:</speaker>
               <p>Gospod predsedujoči, spoštovane poslanke in poslanci! Vlada je potem, ko je
                  prejela vrsto pripomb iz obravnave po občinah in na Državnem svetu, sprejela
                  sklep, da Državnemu zboru predlaga, da umakne predlog tega odloka o spremembah in
                  dopolnitvah prostorskih sestavi dolgoročnega in srednjeročnega družbenega plana
                  Republike Slovenije iz prve obravnave.</p>
               <p>Za ta umik se nismo odločili zato, ker ta predlog odloka ne bi bil ustrezno oprt
                  na pravne norme, ki urejajo to področje. To ureja zakon o posegih v prostor in
                  drugi dokumenti in planiranje v prehodnem obdobju, pač pa smo se za umik odločili
                  iz drugih razlogov.</p>
               <p>Prvi razlog je, da je za podrobno zasnovo cestne oziroma sploh prometne
                  inrastrukture potrebno poznati število občin oziroma število občinskih središč.
                  Brez opredelitve o tem, kakšna bo strukturiranost občin in občinskih središč, ni
                  mogoče oziroma je zelo težko določiti razmerja med posameznimi rangi cest in
                  cestnih povezav med kraji v Sloveniji in je to potrebno storiti brez tega podatka.
                  To zelo težko naredimo.</p>
               <p>Druga zadeva. Zasnova cestnega omrežja in prometnega omrežja je sprožila številne
                  razprave po občinah, kajti brez dvoma ima prostorska zasnova cestnega in drugega
                  infrastrukturnega omrežja pomembne implikacije za regionalni razvoj, za občinski
                  razvoj in pojavilo se je veliko število pripomb, želja, predlogov iz občin. Dve
                  najbolj značilni sta, recimo tudi najbolj radikalni, iz Ptuja, Nove Gorice. Na
                  zavodu za prostorsko planiranje in na Ministrstvu za okolje smo prejeli stališče,
                  da je treba te pripombe obravnavati resno. Da se je treba pogovoriti in
                  dogovarjati z občinami, z zainteresiranimi skupinami slovenskih regij, da bi
                  videli, ali planiranje iz Ljubljane na nek način ni mogoče, hote ali nehote,
                  prezrlo določene interese.</p>
               <p>Skratka, ko je prišel plan v proceduro, je ta predlog  naletel na številne jasno
                  razumljive pripombe in interese in  mislimo, da je bistveno bolj pametno, da te
                  stvari uskladimo, ali pa tudi če ne uskladimo, da to storimo prej, preden se zgodi
                  tudi pomembna vsebinska razprava in to se bo v tem zboru. To so bili razlogi za
                  to, da se je Vlada odločila za umik.</p>
               <p>Na mizo sem dobil tudi sklepe Odbora za infrastrukturo. Te bo verjetno predstavil
                  njegov predsednik, bom pa jaz potem povedal še določena stališča. Hvala lepa.</p>
            </sp>
            <sp xml:id="SDZ1-Redna-23-1994-09-15.sp23">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlog odloka je obravnaval Odbor za infrastrukturo in okolje kot
                  matično delovno telo. Želi poročevalec odbora besedo? Besedo ima gospod Žarko
                  Pregelj.</p>
            </sp>
            <sp xml:id="SDZ1-Redna-23-1994-09-15.sp24">
               <speaker>ŽARKO PREGELJ:</speaker>
               <p>Spoštovani! Odbor je predlagani odlok prejel pred začetkom julijske seje, z željo
                  Vlade, da se ga uvrsti na 23. sejo, to je na julijsko sejo Državnega zbora. Že
                  takrat je bil odbor nekoliko skeptičen do take hitrosti, toda glede na pomen tega
                  odloka, gre namreč za spremembe prostorskih sestavin dolgoročnega in
                  srednjeročnega družbenega plana Republike Slovenije, s tem posledično pa tudi za
                  spremembe občinskih planov, je odbor razumel naglico  kot nujo zaradi priprave
                  ustrezne osnove za oblikovanje drugih dokumentov, predvsem nacionalnega programa
                  gradnje avtocest.</p>
               <p>Vsebinsko razpravo je odbor opravil potem na naslednjih sejah. Večkrat smo se
                  sestali in pripravili celo vrsto spreminjevalnih stališč in sklepov in že takrat
                  julija meseca ugotovili, da je problematika glede na odziv v občinah in pri
                  zainteresiranih strukturah in drugih posameznikih izredno zahtevna in da prihaja
                  do vrste razhajanj. Že takrat je odbor predlagal Državnemu zboru, da odlok
                  prestavi na eno prvih jesenskih sej Državnega zbora. Medtem, kot je že gospod
                  minister povedal, je prišlo stališče Vlade, ki  predlaga, da se omenjeni odlok
                  umakne z dnevnega reda oziroma ga celo želi umakniti iz procedure. Danes smo se
                  glede te problematike na odboru še enkrat sestali in ugotovili, da ni primerno
                  umikati odloka iz procedure, da imamo izredno slabe izkušnje z dolgotrajno
                  pripravo potrebnih zakonskih dokumentov za izvajanje avtocestnega programa, da
                  utegne biti zaradi tega ogrožen nacionalni program gradnje avtocest, zato menimo,
                  da je prav, da ta odlok ostane v proceduri. Glede na izredno število pripomb pa
                  smo sprejeli del argumentacije Vlade, predvsem tisti del, ki se nanaša na sedanje
                  magistralno oziroma predvsem regionalno in lokalno omrežje, ki je v resnici v
                  izredni soodvisnosti z nadaljnjim razvojem lokalne samouprave in oblikovanjem
                  novih lokalnih skupnosti. Zato menimo, da je prav, da si Vlada vzame več časa za
                  natančnejšo dodelavo tega segmenta sprememb prostorskih dokumentov. Predlagamo pa,
                  da ohrani v tem dokumentu tisti del, ki se nanaša na avtoceste in na državne
                  ceste, ki so po novem označene z oznako G1. Na ta način bi zagotovili, da se
                  pravočasno pripravi prostorska dokumentacija kot osnova za dokončno oblikovanje
                  nacionalnega programa gradnje avtocest. Zato odbor predlaga, da zbor omenjeni
                  odlok preloži na oktobrsko sejo, to je na 25. sejo Državnega zbora in ga obravnava
                  v prvi obravnavi. Do takrat pa naj Vlada iz njega izloči tiste dele, ki so sporni
                  in ohrani zgolj ta avtocestni in magistralni del z oznako G1. Se pravi, za
                  daljinske ceste in ceste, ki imajo oznako G1. Na ta način bi lahko pripravili
                  spremembo prostorskega plana za tisti del, ki je najbolj pereč in ne bi prišlo do
                  tiste situacije, ki smo jo bili priča v zadnjem letu zaradi zaostanka pri pripravi
                  nacionalnega programa.</p>
               <p>To je predlog odbora. Odbor hkrati predlaga, da vodstvo Državnega zbora uvrsti na
                  oktobrsko sejo celoten paket nacionalnih programov in zakonov o javnih cestah, ki
                  so medsebojno povezani. Tako predlagamo, da bi na tej seji obravnavali naslednje
                  akte: nacionalni program izgradnje avtocest v drugi obravnavi; nacionalni program
                  razvoja slovenske železniške infrastrukture, v drugi obravnavi; predlog odloka o
                  spremembah in dopolnitvah prostorskih sestavin dolgoročnega in srednjeročnega
                  družbenega plana Republike Slovenije, v prvi obravnavi; program dela Družbe za
                  avtoceste Republike Slovenije za leto 1995; predlog zakona o javnih cestah, v
                  drugi obravnavi, in poročilo o izvajanju sredstev in namenski porabi sredstev po
                  zakonu o zagotovitvi namenskih sredstev za gradnjo avtocestnega omrežja v
                  Republiki Sloveniji. To bi bil nekakšno medsebojno povezan vsebinski sklop in
                  menimo, da je oktobrska seja zadnji rok, ko lahko to obravnavamo v tej fazi, na
                  kar bi lahko določene programe, predvsem nacionalni program, dokončno sprejeli na
                  novembrski seji v tretji obravnavi.</p>
               <p>Še enkrat poudarjam, gre za tehtno odločitev. Menimo oziroma na odboru smo večkrat
                  ugotovili, da je ostajanje finančnih sredstev, kakor tudi kasnitev pri začetkih
                  gradnje posameznih avtocestnih odsekov, v veliki meri posledica nepripravljene
                  tehnične dokumentacije, kakor sodi tudi prostorska dokumentacija in menimo, da
                  spremembe teh dokumentov ni mogoče več odlagati. Zato smo sprejeli tako stališče
                  in prosimo Državni zbor, da sprejme naš predlog. Hvala lepa.</p>
            </sp>
            <sp xml:id="SDZ1-Redna-23-1994-09-15.sp25">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage> Želijo besedo predstavniki poslanskih skupin?
                     <stage>(Ne.)</stage> Besedo dajem poslankam in poslancem. Želi kdo besedo? Ne
                  boste verjeli, pisnih prijav ni bilo. Nihče ne želi besede, zato zaključujem
                  razpravo in prehajam na glasovanje o stališčih in sklepih. Da, seveda, izvolite.
                  Se opravičujem.</p>
            </sp>
            <sp xml:id="SDZ1-Redna-23-1994-09-15.sp26">
               <speaker>DR. PAVLE GANTAR:</speaker>
               <p>Gospe in gospodje poslanci! Najprej bi rad povedal svoje prepričanje, da umik seje
                  ne bi zakasnil izgradnje avtocest, ker so pač že davno pred menoj sprejeli
                  spreminjanje zakonodaje, tako da je možno istočasno pri sprejemanju lokacijske
                  dokumentacije sprejemati tudi spremembe prostorskih planov. Vendar to ni tako
                  pomembno. Pomembno je sedaj to, rad bi poudaril, da se mi strinjamo s temi sklepi,
                  ki so bili na Odboru za infrastrukturo, čeprav moram poudariti, da bomo morali
                  seveda pripraviti tako demanti daljinskih in G1 cest, kot tudi drugih cestnih
                  povezav. Brez tega ne bo šlo. Mi ne moremo ustaviti cestne mreže prostorsko samo
                  teh dveh. Vendar bo ta stopnja preciznosti in dodelanosti seveda manjša in bo
                  seveda tudi več možnih različnih variant in dotacij okoli tega. To moram
                  poudariti. Mi tudi nismo tega umaknili zaradi tega, ker bi bile prav daljinske ali
                  pa G1 ceste še sporne. Te so v bistvu v dokumentu najmanj sporne ali pa vredne
                  diskusije. Toliko o tem, sicer pa tako rečeno, mi podpiramo ta sklep. Hvala
                  lepa.</p>
            </sp>
            <sp xml:id="SDZ1-Redna-23-1994-09-15.sp27">
               <speaker>PODPREDSEDNIK DR. LEV KREFT:</speaker>
               <p>Hvala lepa. Za odločanje ste kot podlago prejeli dodatno poročilo z dne 15.9.1994,
                  kjer sta tudi predlagani obe stališči in sklepa oziroma oba sklepa. Nato je bil
                  vložen še predlog dodatnega sklepa. Vložila sta ga poslanca gospod dr. Bojan
                  Korošec in gospod dr. Leo Šešerko. Najprej dajem na glasovanje prvi predlog
                  stališča in sklepa matičnega delovnega telesa: "Odbor Državnega zbora za
                  infrastrukturo in okolje predlaga Državnemu zboru, da preloži prvo obravnavo
                  predloga odloka o spremembah in dopolnitvah prostorskih sestavin dolgoročnega in
                  srednjeročnega družbenega plana Republike Slovenije, na 25. sejo Državnega zbora."
                  Dajem ta predlog na glasovanje. Ugotovimo sklepčnost! Še vedno ugotavljamo
                  sklepčnost. Bomo počakali, da boste lahko vsi pritisnili na gumb. Še vedno
                  ugotavljamo sklepčnost, prehajamo h glasovanju o prvem sklepu, ki prelaga to točko
                  in njeno gradivo na 25. sejo Državnega zbora. <stage>(48 poslancev.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta sklep sprejeli.</p>
               <p>Drugi sklep: "Državni zbor predlaga Vladi Republike Slovenije, da do preložene
                  prve obravnave predloga odloka o spremembah in dopolnitvah prostorskih sestavin
                  dolgoročnega in srednjeročnega družbenega plana Republike Slovenije dopolni
                  oziroma spremeni posamezne elemente daljinskih in G1 cest, tako da bo s tem
                  zagotovljena nujno potrebna osnova za sprejem nacionalnega programa izgradnje
                  avtocest v Republiki Sloveniji." Dajem ta predlog sklepa na glasovanje. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo tudi ta sklep sprejeli.</p>
               <p>Dajem v obravnavo in na glasovanje še predlog dodatnega sklepa, ki se glasi:
                  "Državni zbor nalaga Vladi Republike Slovenije, da do ponovne prve obravnave
                  predloga odloka na 25. seji Državnega zbora Republike Slovenije gradivo dopolni
                  tudi s prikazom območij regijskih parkov v Republiki Sloveniji." Predlagatelja sta
                  gospoda dr. Bojan Korošec in dr. Leo Šešerko.</p>
               <p>Želi kdo besedo o tem predlogu sklepa? Ugotavljam da ne in ga dajem na glasovanje.
                  Izvolite, gospod minister ima besedo.</p>
            </sp>
            <sp xml:id="SDZ1-Redna-23-1994-09-15.sp28">
               <speaker>DR. PAVLE GANTAR:</speaker>
               <p>Spoštovane poslanke in poslanci! Ob vsem spoštovanju do predloga, ne bi bil za to,
                  da bi sprejeli ta predlog. Zakaj? Mi smo že zdaj na nek način zreducirali obseg za
                  prvo obravnavo, predvsem na predlog teh daljinskih cest in G-1 cest.</p>
               <p>Moram povedati, da imata predlagatelja prav, ko pravita, da imata strokovno
                  vsebino pripravljeno, vendar ni problem, tudi pri cestah ni problem pri strokovni
                  vsebini. Problem je, če hočemo priti resno s takšno plansko zadevo v parlament,
                  moramo imeti pripravljene po pokrajinah, po regijah temeljne uskladitve, dogovore.
                  Ne smemo delati mimo njih in ob njih. Poslanca verjetno vesta, da imamo, čeprav
                  tudi naša pristojnost, je tudi pristojnost ministra za kulturo, da delamo skupaj
                  na zakonu o notranjskem parku, da je naslednje leto leto parkov, da bomo
                  pripravili potem, ko bo to verjetno malo drugače organizirano, nove predloge za
                  parke, da bomo ustrezno tudi spremenili te dokumente.</p>
               <p>Tako da bi predlagal, da v tej prvi obravnavi nikakor ne prihajamo še s temi
                  kartami. Predlagal bi postopno zadevo in mislim, da bomo tudi pri parkih naredili
                  tisti preboj, ki je nujno potreben. Hvala lepa.</p>
            </sp>
            <sp xml:id="SDZ1-Redna-23-1994-09-15.sp29">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod dr. Leo Šešerko. Izvolite.</p>
            </sp>
            <sp xml:id="SDZ1-Redna-23-1994-09-15.sp30">
               <speaker>DR. LEO ŠEŠERKO:</speaker>
               <p>Spoštovani gospod podpredsednik, spoštovani zbor! Gotovo, da je tu neka težava.
                  Predvsem je težava v tem, da je Vlada v zadnjem času izgubila večino strokovnih
                  delavcev za to področje in da je kadrovsko povsem osiromašena. Kot veste, bodo
                  načrtovalci za to področje iz Ministrstva za kulturo prišli po sklepu tega zbora
                  in tudi po našem prepričanju je to v redu v Ministrstvo za okolje, vendar sta dva
                  razloga, da glasujemo za ta amandma.</p>
               <p>Prvi je ta, da so strokovne podlage pripravljene in ni razumljivo, da bi čakali na
                  nek nedefiniran subjekt, ki bo potrdil ta plan.</p>
               <p>Slovenija ima ta trenutek, ker je imela tak specifičen razvoj, zelo ohranjeno
                  naravno okolje, najbolj na tistih področjih, ki jih je stari socialistični režim -
                  in to mu lahko štejemo v dobro - razglasil in zavaroval kot gojitvena lovišča. To
                  so najbolj izvrstni tereni, zaradi katerih je stroka vsega sveta pozorna na to,
                  kakšno je stanje pri nas. Prihajajo strokovnjaki sem, snemajo, raziskujejo itn. in
                  strmijo nad to veliko stopnjo ohranjenosti. Hkrati pa ravno te institucije
                  opozarjajo, da so v procesu intenzivnega propadanja, tako finančno, organizacijsko
                  v vsakem pogledu. In če  ne bomo naredili tega najmanjšega koraka, to je samo
                  zavarovanje v prostorskem planu, to ni nikjer rečeno, kakšne so natančno stopnje
                  varovanja, kakšni so mehanizmi, katere so omejitve, koliko denarja in kam bo
                  država vlagala v ta področja, če tega ne bomo naredili, potem imamo najboljšo pot,
                  da bo vse to propadlo in da bo generacija za nami lahko ugotovila. V našem času je
                  vse to še bilo in vse to je bilo možno z malenkostnim naporom zavarovati in
                  ohraniti, pa smo vse to izgubili. Hvala.</p>
            </sp>
            <sp xml:id="SDZ1-Redna-23-1994-09-15.sp31">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajamo h glasovanju o tem
                  predlogu dodatnega sklepa. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da ta predlog dodatnega sklepa ni bil sprejet.</p>
               <p>S tem smo tudi zaključili glasovanje pri tej točki dnevnega reda in to točko.
                  Prosim, gospod Verzolak, izvolite.</p>
            </sp>
            <sp xml:id="SDZ1-Redna-23-1994-09-15.sp32">
               <speaker>IVAN VERZOLAK:</speaker>
               <p>Opravičujem se nekaj sem bral in dejansko sem res zamudil, tako da nisem glasoval
                  in če mi prosim omogočite, da lahko tudi glasujem.</p>
            </sp>
            <sp xml:id="SDZ1-Redna-23-1994-09-15.sp33">
               <speaker>PODPREDSEDNIK DR. LEV KREFT:</speaker>
               <p>Hvala lepa. Dajem na glasovanje predlog, da glasujemo o tem predlogu dodatnega
                  sklepa ponovno. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da ponovno glasujemo o predlogu dodatnega sklepa.</p>
               <p>Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da ta sklep ni bil sprejet.</p>
               <p>S tem smo končali glasovanje pri tej točki dnevnega reda in to točko dnevnega
                  reda.</p>
               <p>Prehajamo na <title>45. TOČKO DNEVNEGA REDA</title>, to je na <title>PRVO
                     OBRAVNAVO PREDLOGA SPREMEMB IN DOPOLNITEV POSLOVNIKA DRŽAVNEGA ZBORA REPUBLIKE
                     SLOVENIJE</title>.</p>
               <p>Predlog poslovnika je v obravnavo zboru predložila skupina poslancev: Miran Potrč,
                  dr. Vladimir Topler, Roberto Battelli, Jožef Školč, Anton Peršak, Žarko Pregelj,
                  dr. Franc Zagožen, Miroslav Mozetič, dr. Ciril Ribičič in Vitodrag Pukl. Želi
                  predstavnik predlagateljev besedo? Besedo ima gospod Miran Potrč. Izvolite.</p>
            </sp>
            <sp xml:id="SDZ1-Redna-23-1994-09-15.sp34">
               <speaker>MIRAN POTRČ:</speaker>
               <p>Hvala lepa. Spoštovani gospod predsedujoči, spoštovane poslanke in poslanci!
                  Poslovnik Državnega zbora velja dobro leto dni. Glede na kratek čas, v katerem smo
                  ga pripravljali in sprejemali, je prav, da ocenimo njegovo učinkovanje. V ta namen
                  vam je Komisija za poslovnik posredovala poročilo o enoletnem izvajanju poslovnika
                  Državnega zbora. V njem je predstavila vprašanja, glede katerih je sama ali
                  Državni zbor sprejel razlage poslovnika, in vprašanja, glede katerih se v praksi
                  uporabe poslovniških določb s svojimi tolmačenji na seji zagotavljali predsedujoči
                  Državnega zbora. Komisija za poslovnik je ob tem ugotovila, da je poslovnik
                  primeren in kvalitetno pripravljen organizacijski in procesni akt Državnega zbora.
                  To dokazuje dejstvo, da je Državni zbor v poslovniških določbah doslej vedno našel
                  rešitve za vsa vprašanja njegovega dela in da zaradi poslovniških določb delo
                  Državnega zbora nikoli ni bilo blokirano. Zaradi njegove uporabe ali razlage
                  njegovih določb med poslanci, Državnim zborom in Vlado, pa tudi med političnimi
                  strankami ter koalicijo in opozicijo, ni prihajalo do nepotrebnih napetosti,
                  nesoglasja ali sporov.</p>
               <p>Hkrati je ob tej ugotovitvi treba poudariti, da je sicer zelo podroben in obsežen
                  poslovnik zahteval kljub vsemu precejšnje število tolmačenj. Po mojem prepričanju
                  je temu botrovalo predvsem dejstvo, da smo mnoge institute in procedure poslovnika
                  v tem letu pač preizkušali prvič. Čim dalj ga bomo uporabljali, tem manj bodo
                  potrebna njegova tolmačenja, saj se bo oblikovala jasna poslovniška praksa, ki
                  povsod v svetu, in že tudi pri nas, določa neposredno uporabo in razlago
                  poslovniških določb za posamezne primere.</p>
               <p>Kljub temu nekateri poslanci opozarjajo, da uporaba poslovnika terja mnogokrat
                  zamudo in dolgotrajno proceduro. Da je čas za razprave mnogokrat nepotrebno dolg.
                  Da je zelo sformalizirana procedura sprejemanja aktov Državnega zbora. Da se
                  pojavljajo težave pri delu v delovnih telesih in podobno. Posamezniki so
                  razmišljali o tem, da v času, ko zaradi oblikovanja novega pravnega sistema
                  Državni zbor mora sprejemati nesorazmerno veliko aktov, kaže temu dejstvu
                  prilagoditi tudi proceduro odločanja. Ne glede na različne, na žalost tudi pogosto
                  enostranske in neobjektivne ocene javnosti o delu Državnega zbora velja poudariti,
                  da primerljive ocene z drugimi parlamenti evropskih držav po obsegu odločitev in o
                  času angažiranja poslancev za neposredno delo v delovnih telesih in na sejah
                  Državnega zbora z drugimi parlamenti evropskih držav ne potrjujejo ocene, da je
                  delo poslancev lahkotno, fizično, umsko in živčno neobremenjujoče, skratka poklic,
                  za katerega so se poslanci odločili zato, ker daje veliko pravic pa skoraj nobenih
                  obveznosti. Vsak, ki želi poslansko delo ocenjevati netendeciozno, bi moral
                  priznati vse kaj drugega.</p>
               <p>Dr. Drago Zajc s Faktultete za družbene vede v Ljubljani je 15. julija 1994 oddal
                  raziskovalno poročilo z naslovom "Učinkovitost oblikovanja politik v Državnem
                  zboru". Zajetna študija omogoča celovito primerjavo in upam, da bo v javnosti
                  deležna ustrezne pozornosti. Iz nje naj v ilustracijo navedem le nekaj
                  ugotovitev.</p>
               <p>1. Po številu poslancev je Državni zbor najmanjši evropski parlament. Švicarski
                  Nacional in češki parlament imata kot majhna, recimo, 200 poslancev, avstrijski
                  247, italijanska poslanska zbornica pa že 630 poslancev.</p>
               <p>2. Poslanec Državnega zbora je povprečno obremenjen s tremi in pol delovnimi
                  telesi. Za nami imajo največjo obremenitev <stage>(po tej študiji)</stage>
                  poslanci makedonskega Sobranja, in sicer ena in pol delovnega telesa, to je več
                  kot dvakrat manj. Predstavniški dom Sabora 1,30, Bundestag 1,18, slovaški
                  parlament 1,05, vsi drugi pa po ena ali manj delovnih teles. Angleški House of
                  Commens recimo 0,51 na enega poslanca, se pravi po pol delovnega telesa, niti vsi
                  poslanci ne.</p>
               <p>3. Zakonodajni out put Državnega zbora je po mnenju študije izjemen in precej
                  večji od drugih parlamentov, vključno z nekaterimi parlamenti srednje -
                   vzhodnoevropskih držav, torej tudi v tranziciji.</p>
               <p>4. Nekaj teh podatkov je povedal tudi predsednik na julijski seji, ampak kljub
                  vsemu mi dovolite, da jih ponovim. Državni zbor ima povprečno okoli 50 točk
                  dnevnega reda in na vsaki seji povprečno sprejme preko 20 končnih odločitev. Ob
                  tem na seji povprečno odloča  o cca  stopetdesetih amandmajih, to je število, ki
                  ga včasih ne dosežejo drugi parlamenti niti v enem letu. Od tega dve tretjini
                  amandmajev vložijo poslanci in preko 50 % vloženih amandmajev Državni zbor
                  sprejme. Se pravi, tudi dejstvo, da se dopolnjujejo vladni predlogi z
                  angažiranostjo poslancev in da je tega tudi precej sprejetega, brez dvoma drži. Na
                  eni seji je povprečno stopetnajst razprav poslancev. In končno, povprečna seja
                  traja šest dni, v zadnjih mesecih je trajala deset dni in več. Za vsako sejo pa je
                  povprečno tudi 80 ur zasedanj delovnih teles.</p>
               <p>Vsi ti podatki so morda suhoparni. Gotovo ne povedo vsega o kvaliteti dela. Toda
                  brez dvoma terjajo objektivnejši odnos do dela Državnega zbora, če že ne
                  demantirajo enostranske slike, ki se o delu poslancev in Državnega zbora ustvarja
                  v javnosti.</p>
               <p>Poudariti tudi velja, da vloga poslancev, delovnih teles, Vlade, poslanskih
                  skupin, predsednika in predsedujočih na seji vladajoče koalicije in opozicije ter
                  druga vprašanja postopka in odnosov v Državnem zboru doslej nikoli niso bila povod
                  za to, da bi se delo Državnega zbora ocenjevalo kot nedemokratično,
                  neparlamentarno, kot razlog za sprejemanje nekvalitetnih odločitev ali kot razlog,
                  da se odločitve ne bi mogle sprejeti.</p>
               <p>V času, ki je sicer prenapolnjen z mnogimi napetostmi, sumničenji, podtikanji,
                  tudi zlorabami, je taka ugotovitev vse prej kot nepomembna. Zagotavlja namreč, da
                  Državni zbor tudi v teh okoliščinah uspešno deluje kot najvišji zakonodajni organ,
                  ki po demokratičnih poteh zagotavlja reševanja nasprotij, napetosti, konfliktov v
                  delu, ki sodijo v njegovo pristojnost. Brez ustreznih poslovniških določb to ne bi
                  bilo mogoče, ali bi bilo vsaj bistveno oteženo.</p>
               <p>Prav zato je predlog sprememb in dopolnitev poslovnika, ki smo ga formalno vložili
                  res podpisani poslanci, hkrati pa je o njem razpravljala tudi poslovniška komisija
                  in z njim mi, v celoti soglaša, kakor koli videti obsežen. Ne predlaga novosti, ki
                  bi v temelju spreminjale način delovanja Državnega zbora. Dosedanje izkušnje
                  uresničevanja poslovnika takih sprememb tudi ne bi utemeljevale.                  
                                       </p>
               <p>Menimo tudi, da sprememb poslovnika ne kaže graditi na nenormalnem obsegu dela
                  Državnega zbora, saj bi s tem bistveno zmanjšali kvaliteto in demokratičnost
                  njegovega odločanja. Kljub temu pa predloge sprememb in dopolnitev ne ocenjujem za
                  nepomembne. Ravno obratno, prepričan sem, da bodo pomembno pripomogle h kvaliteti
                  in učinkovitosti dela Državnega zbora.</p>
               <p>Najpomembnejši sklop predlaganih sprememb želi prispevati k večji racionalizaciji
                  dela Državnega zbora, brez posledic za kvaliteto odločanja in demokratičnost
                  postopka.</p>
               <p>Najskromnejši člani med predlagatelji in poslovniške komisije menimo, da bi si
                  Državni zbor z njimi lahko prihranil vsaj 10 % razpoložljivega časa, kar konec
                  koncev ni malo.</p>
               <p>Najpomembnejše spremembe so: razprava poslancev in obrazložitev glasu naj bi bila
                  v bodoče možna le pri vsebinskih ne pa tudi pri mnogih proceduralnih vprašanjih.
                  Pod jasno določenimi pogoji, ki ščitijo manjšino, je predvidena možnost
                  korespondenčnih sej delovnih teles. V zakonodajnem postopku se pospešuje procedura
                  sprejemanja zakonov v treh primerih: zakonov, glede katerih ni bistvenih razlik v
                  pogledih in vsebinskih amandmajev; zakonov, ki pomenijo manj pomembne spremembe in
                  uskladitve obstoječe zakonodaje in ratifikacij mednarodnih pogodb.</p>
               <p>Drugi sklop predvideva novo rešitev v organizacijah služb Državnega zbora, ki naj
                  bi jih v bodoče vodil in koordiniral sedanji sekretar Državnega zbora z novim,
                  evropsko primerljivim nazivom generalni sekretar. Funkcija sedanjega generalnega
                  sekretarja pa naj bi bila kasneje do konca mandata ukinjena. Prav tako predvideva
                  dopolnitve, ki naj bi razrešile večino dilem, povezanih z ustanavljanjem
                  poslanskih skupin.</p>
               <p>Tretji sklop predlogov pomeni predvsem uskladitev z ustavno terminologijo ali z
                  rešitvami z naknadno sprejeto zakonodajo ali pa predstavlja medsebojno uskladitev
                  nekaterih premalo jasnih poslovniških določb.</p>
               <p>Z vsebino predloga, kot sem že uvodoma rekel, smo soglašali formalni predlagatelji
                  in Komisija za poslovnik kot matično delovno telo. Komisija za poslovnik ob tem
                  predlaga, da k prvi obravnavi sprejmete stališča, ki vam jih je pripravila v
                  svojih poročilih z dne 7. in 11. julija 1994. Dovolite, da jih ne berem, ker so se
                  mi druge stvari zdele pomembnejše.</p>
               <p>Komisija je po sprejemu mnenja Vlade, Sekretariata za zakonodajo in pravne zadeve,
                  delovnih teles Državnega zbora ter poslancev obravnavala tudi njihove predloge. Do
                  vseh se je opredelila v svojem poročilu z dne 26. julija 1994. Njena stališča so
                  razvidna iz pregleda, ki ste ga julija prav tako dobili. Če bodo ob teh vprašanjih
                  potrebne dodatne obrazložitve ali utemeljitve, jih bom dal, ko bo kakšen poslanec
                  to eventualno želel.</p>
               <p>In na koncu, predlagam vam, da predlog sprememb in dopolnitev poslovnika v prvi
                  obravnavi sprejmete in da sprejmete tudi stališča, ki vam jih je ob tem predlagala
                  Komisija za poslovnik. Hvala.</p>
            </sp>
            <sp xml:id="SDZ1-Redna-23-1994-09-15.sp35">
               <speaker>PODPREDSEDNIK DR. LEV KREFT:</speaker>
               <p>Hvala lepa. To je bil nastop tudi v imenu Komisije za poslovnik, če sem prav
                  razumel. Sprašujem, če želi besedo predstavnik Sekretariata za zakonodajo in
                  pravne zadeve. <stage>(Ne.)</stage> Želi predstavnik Vlade besedo? <stage>(Tudi
                     ne.)</stage> Želijo besedo predstavniki poslanskih skupin? <stage>(Ne.)</stage>
                  Besedo dajem poslankam in poslancem? Želi kdo besedo? Gospod Žarko Pregelj,
                  izvolite.</p>
            </sp>
            <sp xml:id="SDZ1-Redna-23-1994-09-15.sp36">
               <speaker>ŽARKO PREGELJ:</speaker>
               <p>Spoštovani! Kot član Komisije za poslovnik sem sodeloval pri pripravi predloga
                  sprememb in dopolnitev poslovnika in ga tudi s svojim podpisom podprl. Že takrat
                  smo pa na komisiji v bistvu prišli do sporne točke, kjer sem razmišljal in
                  predlagal tudi, da bi se pri teh spremembah in dopolnitvah poslovnika odločili za
                  nekoliko koalitično spremembo tistega dela poslovnika, ki določa sprejemanje
                  zakona. Menim, da so ta določila poslovnika v resnici za nas nekoliko nerodna,
                  predvsem zaradi tega, ker se celotna procedura pri sprejemanju tako velikega
                  števila zakonov in glede na vsa ta dejstva, ki jih je predsednik komisije pred tem
                  povedal, zelo vleče. Vemo, da smo večkrat pred enakimi dilemami tako v prvem
                  branju kot v drugem branju, kakor tudi v tretjem branju. S spreminjevalnimi
                  predlogi pri stališčih v prvem branju se odprejo večkrat tiste dileme, ki se nato
                  v drugi obravnavi razrešujejo v amandmajski fazi in ob eventualnem uspehu
                  amandmaja se podobna dilema odpre tudi v tretji obravnavi. Večkrat tudi amandma,
                  ki ne uspe v drugi obravnavi, zaradi sprejetega določenega redakcijskega amandmaja
                  lahko spet konkurira v tretji obravnavi. Mnenja sem, da je bila tretja obravnava
                  nekako oblikovana zato, da bi preprečili sprejem zakona, ki bi bil notranje
                  nekonzistenten. Zato je v resnici praksa pokazala, da smo to tretjo obravnavo
                  uporabili za čisto druge namene. V resnici mi v tretji obravnavi marsikdaj
                  postavimo pod vprašaj celotno konstrukcijo zakona, temeljne določbe itn. Menim, da
                  je pravilno, da je prva obravnava tako speljana kot je, se pravi, da matični odbor
                  pripravi stališče, Državni zbor o teh stališčih sklepa in naloži predlagatelju
                  obveze za pripravo drugega branja. Naslednja faza, to je drugo branje, pa sem
                  predlagal, naj bi se opravljala v matičnem odboru. Je sicer mogoče z marsikaterih
                  strani nekoliko vprašljivo, toda v Evropi v marsikaterih državah obstaja način, da
                  se zakon dograjuje in kuha in obdeluje v matičnem odboru več časa. Pri nas gre
                  večkrat to zelo bežno mimo in imamo celo možnost v drugem branju, da prihajamo z
                  amandmaji tik pred glasovanjem, kar jasno onemogoča opredelitev matičnega odbora.
                  V resnici si s tem nakopljemo vsaj dvojno, trojno delo, večkrat celo prekinitev
                  seje Državnega zbora. Nasploh pa, kot sem že prej omenil, se vse skupaj lahko
                  ponovi v tretjem branju.</p>
               <p>Zato je moj predlog, da matični odbor glasuje o amandmajih, ki so prispeli na
                  predlog zakona, ki je bil pripravljen za drugo branje, da pripravi konzistenten
                  predlog na podlagi razprave v odboru, nakar se zgodi še ena obravnava v Državnem
                  zboru, v tem primeru je bila na zboru to druga obravnava, in ta obravnava in
                  glasovanje o amandmajih naj bi bilo dokončno.</p>
               <p>Mi imamo, kot veste, še četrto fazo, čeprav je tako ne imenujemo. To je v resnici
                  tista faza, ko sekretariat ugotovi, da je bilo zaradi sprejetja posameznih
                  amandmajev porušeno notranje sorazmerje zakona. To mislim, da bi še ostalo, jasno
                  pod pristojnostjo sekretariata, ki naj bi na to opozoril in matični odbor, ki bi
                  za to pripravil ustrezen amandma. Na ta način bi verjetno uspeli skrajšati naša
                  plenarna zasedanja, predvsem v tisti najbolj mučni in mukotrpni fazi, to je
                  glasovanju o stotih in stotih amandmajih pri obsežnih zakonih. Na koncu pa se
                  lahko celo večkrat zgodi, da se ista zadeva ponovi v tretji obravnavi. To je bil
                  moj predlog, ki sicer v ta predlog komisije ni bil uvrščen, sam ga še nisem
                  pripravil, ker res gre za dokaj korenito spremembo, sem se pa odločil, da kljub
                  vsemu to pojasnim pred zborom in dam v razmislek, gre le za inovacijo, ki bi nam
                  nekako olajšala to delo in boj za sivo tipko. Hvala lepa.</p>
            </sp>
            <sp xml:id="SDZ1-Redna-23-1994-09-15.sp37">
               <speaker>PODPREDSEDNIK DR. LEV KREFT:</speaker>
               <p>Hvala lepa. želi še kdo besedo? Ker ne želi nihče več besede, zaključujem splošno
                  razpravo. Preden preidemo h glasovanju, vas želim obvestiti, da je posamezno
                  stališče ali sklep, glede na to, da posega v poslovniško materijo, na podlagi 94.
                  člena Ustave republike Slovenije sprejet, če zanj glasujeta dve tretjini navzočih
                  poslancev zbora.</p>
               <p>Matično delovno telo nam je predložilo svoja stališča in sklepe v gradivu z dne
                  5.7.1994, v novem gradivu pa ste dobili, to gradivo je 26.7. datirano, tudi
                  pregled stališč sklepov, dopolnjevalnih predlogov in spreminjevalnih predlogov k
                  stališčem in sklepom od prej. Ti dve gradivi potrebujemo za glasovanje.</p>
               <p>Najprej bi dal na glasovanje prvi predlog stališč in sklepov: "Državni zbor
                  republike Slovenije v prvi obravnavi sprejema predlog sprememb in dopolnitev
                  Poslovnika Državnega zbora in ugotavlja, da je primerna osnova za pripravo
                  predloga za drugo obravnavo." Glasujemo o prvem predlogu stališč in sklepov.
                  Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta predlog sklepa sprejeli.</p>
               <p>Pod 2. točko imamo najprej dva amandmaja k 2. točki. Prvega imate v pregledu
                  stališč, sklepov in dopolnjevlanih predlogov pod 2. točko, pod 1.točko imate v
                  bistvu amandma na 2. točko, če prav razumem.</p>
               <p>To se pravi, najprej bomo glasovali o predlogu, da se z amandmajem spremeni
                  amandma pod 2. točko, ta predlog se glasi: spremeni se predlagano spreminjevalno
                  stališče, ki ga je predlagala skupina poslancev, s prvim podpisanim gospodom
                  Petrom Tancigom, tako da se glasi: "Spremembe 119. in 122. člena ne veljajo za že
                  konstituirane poslanske skupine v Državnem zboru." Če to sprejmemo, seveda
                   stališče pod 2. točko odpade, stališče pod 2. točko pa se glasi: Doda se nova
                  alinea v 2. točki, ki se glasi: "Spremembe 119. in 122. člena začnejo veljati z
                  iztekom mandatne dobe sedanjega in s konstituiranjem novega Državnega zbora."
                  Predlagatelj je skupina poslancev s prvopodpisanim gospodom Petrom Tancigom.</p>
               <p>Najprej dajem na glasovanje spremljevalni predlog z alineo pod 1. točko in seveda
                  sprašujem.. <stage>(ne dokonča stavka.)</stage></p>
               <p>Želite besedo, gospod Žarko Pregelj, izvolite.</p>
               <p>Predlog komisije pod 1. točko, pod 2. točko pa predlog, na katerega komisija daje
                  amandma. Saj zaradi tega najprej dajem amandma na amandma na glasovanje.</p>
               <p><stage>(Ne.)</stage> Najprej odločamo o amandmaju na ta tekst, ki ga je dalo
                  matično delovno telo.                              </p>
               <p>Izvolite, gospod. Res je, da to spremeni, saj spreminjevalno stališče ni prava
                  dikcija. Moralo bi pisati, da se daje amandma na novo alineo.</p>
            </sp>
            <sp xml:id="SDZ1-Redna-23-1994-09-15.sp38">
               <speaker>MIRAN POTRČ:</speaker>
               <p>Ne vem spoštovane kolegice in kolegi, ali je vredno in ali imate željo, da se
                  nekatere stvari pojasnijo. Dva meseca je bil ta papir v predalih, ne v glavah.
                  Nekatere stvari so zelo enostavne. Ne vem, ali želite zavestno glasovati, pa da se
                  nekaj stavkov pove ali ne. V teh primerih bom šel gor.</p>
               <p>Gre za vprašanje poslanske skupine. Mi smo ugotavljali v komisiji, da sedanji
                  način ureditve, ko ni dovolj jasno, kdaj se poslanska skupina ustanovi, kdaj
                  preneha delati in podobno. Ne bom razlagal podrobnosti, niso najboljše. In dosegli
                  smo neki konsenz, da bi bilo prav za bodoče stvari drugače urediti.</p>
               <p>Vprašanje je, ali jih urejati z novim mandatom ali jih urejati za že obstoječe
                  poslanske skupine ali jih urejati za eventualna nova nastajanja poslanskih skupin
                  po teh, ki jih zdaj imamo.</p>
               <p>Nam se je v komisiji zdelo najbolj pošteno, da poslanske skupine, ki jih imamo in
                  ki smo jih oblikovali po dosedanjem poslovniku, imamo in da bi poseg v njih
                  pomenil verjetno neke odnose v Državnem zboru, ki nikomur ne bi koristili.</p>
               <p>Menili smo, da čakati na nov mandat nima smisla, ker ne vemo, kaj se bo dogajalo
                  še v naslednjih dveh letih in zato smo rekli: boljše, da rečemo, da sicer nove
                  poslovniške določbe, ko bodo sprejete veljajo, vendar ne za poslanske skupine,
                  kakršne so. In to je ta prvi amandma, ki ga je dal gospod predsedujoči na
                  glasovanje in se glasi: "Spremembe ne veljajo za že konstituirane poslanske
                  skupine v Državnem zboru." V imenu poslovniške komisije in tudi predlagateljev
                  predlagam, da tega sprejmete. Hvala.</p>
            </sp>
            <sp xml:id="SDZ1-Redna-23-1994-09-15.sp39">
               <speaker>PODPREDSEDNIK DR. LEV KREFT:</speaker>
               <p>Mislim, da vsebino zdaj razumemo. Resnično pa mi ni jasno, o katerem teh
                  amandmajev zdaj glasujemo. Glede na to, da je bil oddan amandma s prvopodpisanim
                  gospodom Petrom Tancigom in ima eno vsebino, in pa predlog, da se spremeni
                  predlagano spreminjevalno stališče matičnega delovnega telesa, ki ima drugo
                  vsebino in spreminja predlagani amandma. Menim, da moramo vendarle o prvotno danem
                  predlogu najprej glasovati.</p>
               <p>Prosim, gospod Peter Tancig, izvolite.</p>
            </sp>
            <sp xml:id="SDZ1-Redna-23-1994-09-15.sp40">
               <speaker>DR. PETER TANCIG:</speaker>
               <p>Spoštovani predsedujoči, kolegice, kolegi! Jaz bi vseeno uporabil tole formalno
                  analogijo z amandmaji in spremembami na amandmaje. Tako kot je zdaj postavljeno,
                  se mi zdi, da je pravno bolj čisto, da dejansko ne uvaja retroaktivne spremembe,
                  za katere vemo, da so v nekem smislu protiustavne. Zato bi vseeno predlagal, da
                  glasujemo o stališču, ki ga je predlagala komisija.</p>
            </sp>
            <sp xml:id="SDZ1-Redna-23-1994-09-15.sp41">
               <speaker>PODPREDSEDNIK DR. LEV KREFT:</speaker>
               <p>Hvala lepa.</p>
               <p>Torej dajem na glasovanje, tako kot sem na začetku rekel.</p>
               <p>Predlog za novo alineo, ki ga je podala komisija za poslovnik kot matično delovno
                  telo in ki se glasi: "Spremembe 119. in 122. člena ne veljajo za že konstituirane
                  poslanske skupine v Državnem zboru."</p>
               <p>Prosim, da ugotovimo sklepčnost. Ugotavljamo sklepčnost! <stage>(46
                     prisotnih.)</stage></p>
               <p>Kdo je za? <stage>(27 poslancev)</stage>. Kdo je proti? <stage>(15
                     poslancev)</stage>.</p>
               <p>Ugotavljam, da ta predlog ni sprejet.</p>
               <p>Zato dajem na glasovanje izvirni predlog skupine poslancev s prvopodpisanim
                  gospodom Petrom Tancigom, ki se glasi: "Doda se nova alinea v drugi točki, ki se
                  glasi: Spremembe 119. in 122. člena začnejo veljati z iztekom mandatne dobe
                  sedanjega in s konstituiranjem novega Državnega zbora."</p>
               <p>Prosim, da ugotovimo sklepčnost. Ugotavljamo sklepčnost! <stage>(42
                     prisotnih)</stage>. Ponovno prosim, da ugotovimo sklepčnost! <stage>(46
                     prisotnih)</stage>.</p>
               <p>Kdo je za? <stage>(33 poslancev)</stage>. Kdo je proti? <stage>(10
                     poslancev)</stage>.</p>
               <p>Ugotavljam, da smo ta dodatek druge alinee sprejeli.</p>
               <p>Imamo še predlog, da se doda k stališčem in sklepom 6. točka, ki se glasi:
                  "Predlagatelj najprej pri pripravi predloga sprememb in dopolnitev poslovnika
                  Državnega zbora za drugo obravnavo v 24. členu črta izraz "parlamentaren".
                  Predlagatelj je poslanska skupina SND, gospod Sašo Lap. Matično delovno telo tega
                  predloga ne podpira.      </p>
               <p>Želi kdo besedo? Ugotavljam, da ne, in dajem ta predlog na glasovanje. Prosim, da
                  ugotovimo sklepčnost. Ugotavljamo sklepčnost! <stage>(43 prisotnih.)</stage>
                  Ponovno vas prosim, da ugotovimo sklepčnost! <stage>(45 prisotnih)</stage>. Še
                  enkrat vas prosim, da ugotovimo sklepčnost! <stage>(46 prisotnih)</stage>.</p>
               <p>Kdo je za? <stage>(9 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da tega predloga nismo sprejeli in dajem na glasovanje tako
                  popravljeno 2. točko stališč in sklepov. Ali predlagate, da glasujemo posebej še o
                  dveh alineah, ki sta v izvirnem predlogu, o vsaki posebej? Ugotavljam, da ne, zato
                  dajem tako popravljeno 2. točko v celoti na glasovanje. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da 2. točka ni sprejeta.</p>
               <p>Če je 47 prisotnih, bi moralo biti 32. Saj lahko sam predlagam. Hvala lepa. Bomo
                  ponovili to glasovanje, vendar, se mi zdi, da če bomo to glasovanje zdajle peljali
                  do konca, je možno peljati do konca samo, če bomo res dejansko vsi sodelovali.
                  Kljub temu predlagam, da je bolje, mislim tudi zaradi tega, ker gre za pomembno
                  materijo, da to glasovanje preložimo prav tako na jutrišnji dan oziroma, ko se
                  ponovno vrnemo k 23. seji.</p>
               <p>To pomeni, da smo glasovali o amandmajih k stališčem in sklepom. Sprejeli smo prvo
                  stališče in sklep in da bomo glasovali o 2. točki v celoti naslednjič, ko bomo
                  nadaljevali. Ali je to v redu?</p>
               <p>Preden bom to naredil, dajem na glasovanje predlog, da se ponovi glasovanje o 2.
                  točki. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(2
                     poslanca.)</stage></p>
               <p>Ko se bomo torej vrnili k tej točki dnevnega reda, ki jo zdaj prekinjam, bomo
                  začeli s ponovnim glasovanjem o 2. točki stališč in sklepov.</p>
               <p>S tem zaključujem današnje zasedanje. Nadaljevali bomo jutri ob 10. uri z
                  glasovanjem o 2. točki dnevnega reda 15. izredne seje, to je lokalna
                  samouprava.</p>
            </sp>
            <stage type="time">(SEJA JE BILA PREKINJENA 15. SEPTEMBRA 1994 OB 18.53 URI IN</stage>
         </div>
      </body>
   </text>
</TEI>
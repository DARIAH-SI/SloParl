<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-34-1995-07-27">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2F8EF2721E4BFAE0C1257832004838F1</idno>
               <idno type="URI">2F8EF2721E4BFAE0C1257832004838F1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-34-1995-07-27.DZ" n="34">
               <name>Redna</name>
               <date when="1995-07-27"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-34-1995-07-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 27. JULIJA 1995 OB 10.12 URI.)</stage>
            <sp xml:id="SDZ1-Redna-34-1995-07-27.sp1">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam
                  nadaljevanje 34. seje Državnega zbora Republike Slovenije. Obveščen sem, da so
                  zadržani in se današnje seje ne morejo udeležiti naslednje poslanke in poslanci:
                  dr. Bojan Korošec, Andrej Lenarčič, Janez Vindiš, Mihaela Logar, Jurij Malovrh,
                  Mateja Kožuh-</p>
               <p>Novak, Lojze Peterle za dopoldanski del seje, Polonca Dobrajc in Jana Primožič za
                  pričetek seje.</p>
               <p>Prosim, da ugotovimo prisotnost v dvorani. Ugotavljamo prisotnost! Še ugotavljamo
                  prisotnost! Ugotavljam, da je v dvorani 69 poslank in poslancev. Zbor je torej
                  sklepčen in lahko odloča.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam. Današnje nadaljevanje 34. seje zbora bomo pričeli z včeraj prekinjeno
                  obravnavo 11. točke dnevnega reda, to je predloga zakona o spremembah in
                  dopolnitvah zakona o Agenciji Republike Slovenije za plačilni promet, nadziranje
                  in saniranje, in sicer z drugo obravnavo zakona v okviru hitrega postopka. Za tem
                  bomo sejo nadaljevali po dnevnem redu dalje, bomo videli katere točke so pač
                  pripravljene. Ob 14. uri bomo zaradi pomena točke, glede na to, da je danes, jutri
                  so vprašanja in pobude dejansko  zadnji, recimo, zakonodajno delovni dan,
                  obravnavali soglasje k statutu RTV, 35. točka dnevnega reda. Gospod Kopše ima
                  proceduralno besedo.  </p>
            </sp>
            <sp xml:id="SDZ1-Redna-34-1995-07-27.sp2">
               <speaker>JOŽEF KOPŠE:</speaker>
               <p>Gospod predsedujoči, kolegice in kolegi! Imam proceduralni predlog. Predlagam
                  Državnemu zboru, da ob 13. uri prekine današnje zasedanje Državnega zbora ter
                  omogoči sklic seje delovnih teles, to so: Odbor za finance in kreditno monetarno
                  politiko ob 13.20 uri, Komisije za volitve in imenovanje in administrativne zadeve
                  ob 13. uri, Odbor za notranjo politiko in pravosodje ob 13. uri in Odbor za
                  obrambo ob 13. uri. Upam, da bo, če je kaka obrazložitev potrebna, te seje so
                  zgolj delovne v okviru dnevnega reda Državnega zbora in je  nujno potrebno, da jih
                  skličem in da normalno na njih delujemo in da neke zaključke iz tega tudi
                  potegnemo iz teh sej, drugače bo onemogočeno nadaljevanje dela Državnega zbora,
                  ker ne bomo imeli zaključkov delovnih teles. Prosim gospod predsedujoči, da daste
                  na glasovanje moj proceduralni predlog.</p>
            </sp>
            <sp xml:id="SDZ1-Redna-34-1995-07-27.sp3">
               <speaker>PODPREDSEDNIK DR. LEV KREFT:</speaker>
               <p>Hvala lepa. Vašega proceduralnega predloga ne bom dal na glasovanje, ker je bilo
                  že odločeno, da Državni zbor ta teden dela, in to ves teden in te seje, smo že
                  ugotovili, da ne morejo biti sklicane za ta teden, ker dela Državni zbor, ki ima
                  prednost pred vsemi drugimi telesi, načrtovanje dela Državnega zbora pa vemo, kako
                  poteka, po katerih organih in jaz mislim, da takega proceduralnega predloga ne
                  morem in ne smem dati na glasovanje. Imate nov proceduralni predlog, izvolite
                  gospod Kopše.</p>
            </sp>
            <sp xml:id="SDZ1-Redna-34-1995-07-27.sp4">
               <speaker>JOŽEF KOPŠE:</speaker>
               <p>Gospod predsedujoči, predlagam vam, da pogledate, kdaj je bil sklic teh sej in
                  kdaj je bila odločitev Državnega zbora za nadaljevanje te seje in potem dajte
                  proceduralni predlog na glasovanje, ker seje so bile sklicane pred odločitvijo
                  Kolegija Državnega zbora za normalno nadaljevanje 27. t.m. Hvala lepa.</p>
            </sp>
            <sp xml:id="SDZ1-Redna-34-1995-07-27.sp5">
               <speaker>PODPREDSEDNIK DR. LEV KREFT:</speaker>
               <p>Hvala lepa. Torej, jaz kar se tega tiče, kdaj je bilo kaj sklicano, ne bom
                  ponavljal stvari, ki so bile že povedane, samo ugotavljam, da ima zasedanje
                  Državnega zbora prednost pred vsemi drugimi zadevami. In povedano je bilo tudi že,
                  zakaj se je ta Državni zbor pač začel kasneje kot je bil z načrtom predviden. Na
                  vprašanje o kolegiju je bil dan pisni odgovor, kolegij se je tudi danes zjutraj
                  sestal in mislim, da Državni zbor ne more opravljati posle kolegija, še zlasti
                  zaradi tega ne, ker je kolegij posvetovalno telo predsednika Državnega zbora, ki
                  ima v tem odnosu do kolegija polne kompetence in jih samo posvetovalno deli s
                  kolegijem. Tako da bi jaz predlagal da<gap n="..."/> Jaz sprejemam vaš predlog, da je bil
                  povedan in pač moram reči, da potem, ko smo že o tem razpravljali na začetku seje,
                  sredi seje, resnično ni nobenega razloga, da o tem glasujemo ponovno oziroma na ta
                  način kot ste predlagali. Hvala lepa.</p>
               <p>Prehajamo torej, kot sem napovedal, k <title>11. TOČKI DNEVNEGA REDA - OBRAVNAVA
                     PREDLOGA ZAKONA O SPREMEMBAH IN DOPOLNITVAH ZAKONA O AGENCIJI REPUBLIKE
                     SLOVENIJE ZA PLAČILNI PROMET, NADZIRANJE IN INFORMIRANJE</title>.</p>
               <p>Zakon smo obravnavali po hitrem postopku, zasedanje pa smo prekinili pred prehodom
                  na glasovanje o amandmajih, ki so bili vloženi v drugi obravnavi znotraj  hitrega
                  postopka. Poslanska skupina Slovenske ljudske stranke zaradi priprave amandmajev,
                  ki jih je želela dodatno vložiti, je včeraj zaprosila za odmor in prosim
                  predstavnika poslanske skupine, da vzame besedo, če seveda želi po odmoru. Besedo
                  ima gospod Žaro Pregelj. Izvolite.</p>
            </sp>
            <sp xml:id="SDZ1-Redna-34-1995-07-27.sp6">
               <speaker>ŽARKO PREGELJ:</speaker>
               <p>Spoštovani! Poslanska skupina se je sestala in obravnavala dodatne amandmaje;
                  zaradi časovne stiske sem samo jaz podpisan pod njimi, vsekakor smo jih pa vložili
                  in večina amandmajev izboljšuje tekst predvsem 3. člena zakona; so pretežno
                  redakcijske narave, dva sta pa tudi vsebinska. Tako predlagamo, da se v novem 1.e
                  členu opravi poročanje o lastninskem preoblikovanju podjetij vsake tri mesece, ne
                  pa polletno, kot je zdaj predlagano in določene spremembe so v 1.f členu, kjer
                  povzemamo dikcijo, ki je sicer uporabljena v zakonu o računskem sodišču<gap n="..."/></p>
            </sp>
            <sp xml:id="SDZ1-Redna-34-1995-07-27.sp7">
               <speaker>PODPREDSEDNIK DR. LEV KREFT:</speaker>
               <p>Se opravičujem, gospod Pregelj. Jaz bi prosil v dvorani za tišino in primerno
                  delovno vzdušje. Odmor je bil napovedan zaradi najave in priprave novih
                  amandmajev. Glede na to, da smo v hitrem postopku, je pričakovati, da bomo prišli
                  potem h glasovanju, ker smo do te točke prišli in če ne boste prisluhnili temu,
                  kar ima povedati naš poslanski kolega, gospod Žaro Pregelj, potem ne boste vedeli
                  kasneje o čem glasujemo. Tako, da bi jaz predlagal da tudi tisti, ki vas zadeva ne
                  zanima omogočite, da vsi slišimo poročilo o na novo vloženih amandmajih. Izvolite,
                  gospod Pregelj.</p>
            </sp>
            <sp xml:id="SDZ1-Redna-34-1995-07-27.sp8">
               <speaker>ŽARKO PREGELJ:</speaker>
               <p>V novem 1.f členu predlagamo drugačno dikcijo, ki smo jo pa povzeli, kot sem že
                  prej omenil, iz zakona o računskem sodišču, ker gre za podoben način financiranja.
                  No, na koncu je dodano še dopolnilo, ki je stimulativne narave, kajti ugotovili
                  smo, da bo osnovni problem Agencije za revidiranje, v kolikor se bo osamosvojila,
                  financiranje posameznih revizij. Po podatkih, ki jih imamo, se je zdaj del
                  sredstev za revidiranje uporabljal pač tudi iz prihodka pri opravljanju plačilnega
                  prometa, zaradi tega smo mnenja, da je potrebno zagotoviti sredstva za delo
                  Agencije za revidiranje tako v državnem proračunu na predlog, ki ga pripravi sama
                  agencija, vemo pa, da je državni proračun akt, s katerim se odloča, kjer večina
                  odloči in zato smo ugotovili, da utegne to biti premalo. In da ne bi bile revizije
                  oškodovane, vsekakor predlagamo še eno rešitev, in sicer, da ima agencija pravico
                  pridobiti sredstva za svoje delo v določeni višini od vrednosti oškodovanja
                  lastninskega preoblikovanja, ki ga Agencija za revidiranje z revizijo ugotovi.
                  Drugi amandmaji, sem že prej omenil, so predvsem redakcijski, tako je v 1.a členu
                  poudarek, da gre za izločitev Agencije za revidiranje iz sedanje Agencije za
                  plačilni promet, nadziranje in informiranje, v 3. členu pa predlagamo oziroma v
                  novem 1.d členu predlagamo, da se besedilo popravi na ta način, da je jasno, da so
                  Agenciji za revidiranje stalno na razpolago vsi podatki, potrebni za revidiranje
                  lastninskega preoblikovanja podjetij, s katerimi razpolagajo Agencije Republike
                  Slovenije za plačilni promet, nadziranje in informiranje, in davčni organi, kar
                  pomeni, da so agencija in davčni organi dolžni biti v neki določeni avtomatični
                  povezavi z Agencijo za revidiranje in da ni potrebno Agenciji za revidiranje
                  posebej zahtevati te podatkov. To bi bilo vse. Hvala lepa.</p>
            </sp>
            <sp xml:id="SDZ1-Redna-34-1995-07-27.sp9">
               <speaker>PODPREDSEDNIK DR. LEV KREFT:</speaker>
               <p>Hvala lepa. S tem prehajamo h glasovanju. Dopolnjen pregled amandmajev, v katerem
                  seveda teh, zdaj vloženih amandmajev še ni notri, zato vas bom na njih posebej
                  opozarjal, ste prejeli danes na mizo. Datum ima 26.7.1995, podčrtano je dopolnjen,
                  tako da mislim, da niso možne pomote. Upam, da ga imate vsi pred seboj.</p>
               <p>Dajem na glasovanje predlog proceduralne narave, da o vseh tistih členih, h
                  katerim ni bil vložen noben amandma, obravnavamo in glasujemo o njih skupaj.
                  Ugotovimo sklepčnost! <stage>(62 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta proceduralni sklep sprejeli.</p>
               <p>Dajem v obravnavo in na glasovanje 1. člen zakona ter amandma, ki se glasi:
                  besedilo 1. člena se spremeni tako, da se glasi: <q>"V zakonu o Agenciji Republike
                  Slovenije za plačilni promet, nadziranje in informiranje, Uradni list Republike
                  Slovenije številka 48/94 se spremeni naslov zakona tako, da se glasi zakon o
                  Agenciji Republike Slovenije za revidiranje in plačilni promet"</q>. Predlagatelj je
                  gospod Žarko Pregelj. Želi kdo besedo o tem členu in amandmaju? Gospod Žarko
                  Pregelj ima besedo.</p>
            </sp>
            <sp xml:id="SDZ1-Redna-34-1995-07-27.sp10">
               <speaker>ŽARKO PREGELJ:</speaker>
               <p>Spoštovani! Ta amandma je sicer redakcijske narave, ker popravlja naslov zakona v
                  skladu z naslednjim amandmajem k 2. členu, gre pa v bistvu za drugačen pristop k
                  spremembi zakona o Agenciji Republike Slovenije za plačilni promet, nadziranje in
                  informiranje. Predvsem predlagam enostavnejšo dikcijo. To je zakon o Agenciji
                  Republike Slovenije za revidiranje in plačilni promet. Poleg tega predlagam, da
                  glede na to, da je bilo v razpravi jasno rečeno, da gre zgolj za usklajevanje
                  zakona z odločbo Ustavnega sodišča, bistvo odločbe Ustavnega sodišča pa je v tem,
                  da agencija ni podrejena Vladi, potem je lahko tudi taka rešitev, da ostane
                  agencija enotna. Kasneje predlagam, da se razdeli na dva dela v organizacijskem
                  smislu in da enostavno deluje kot samostojna institucija javnega prava in ne kot
                  zavod, ki je Vladi podrejen. Hvala lepa.</p>
            </sp>
            <sp xml:id="SDZ1-Redna-34-1995-07-27.sp11">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Maks Lavrinc. Izvolite!</p>
            </sp>
            <sp xml:id="SDZ1-Redna-34-1995-07-27.sp12">
               <speaker>MAKSIMILJAN LAVRINC:</speaker>
               <p>Gospod predsedujoči, kolegice in kolegi! Obžalujem pravzaprav, da nas gospod Žarko
                  Pregelj tako podcenjuje. Amandma ni redakcijske narave. Amandma je vsebinske
                  narave. Namreč z amandmajem vzpostavljamo to, kar je do sedaj bilo in kar želimo
                  razdeliti.</p>
            </sp>
            <sp xml:id="SDZ1-Redna-34-1995-07-27.sp13">
               <speaker>PODPREDSEDNIK DR. LEV KREFT:</speaker>
               <p>Repliko ima gospod Žarko Pregelj. Izvolite!</p>
            </sp>
            <sp xml:id="SDZ1-Redna-34-1995-07-27.sp14">
               <speaker>ŽARKO PREGELJ:</speaker>
               <p>Spoštovani! Obžalujem, da gospod Lavrinc ni natančno poslušal. Jasno sem povedal,
                  zakaj je ta amandma redakcijske narave, kajti naslov sam po sebi ne more biti
                  vsebinski. Naslov je vedno posledica vsebine, ki jo zakon obravnava in šele na,
                  pač zaradi vrstnega reda, kot so členi v predlogu zakona, se začne pač tudi prvi
                  amandma pri 1. členu. Pojasnil sem, da pa je bistvo spremembe v naslednjem
                  amandmaju. In je ta prvi, ki ga bomo sicer prej obravnavali, posledica vsebinske
                  spremembe v 2. členu. Hvala lepa.</p>
            </sp>
            <sp xml:id="SDZ1-Redna-34-1995-07-27.sp15">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta amandma na
                  glasovanje. Ugotovimo sklepčnost! <stage>(64 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 1. člen v celoti. Ugotovimo sklepčnost! <stage>(64
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da smo 1. člen sprejeli.</p>
               <p>In dajem v obravnavo in na glasovanje 2. člen, h kateremu imamo vložena dva
                  amandmaja, in sicer: besedilo 1. člena se spremeni tako, da se glasi: <q>"Ta zakon
                  ureja ustanoviti organizacijo, pristojnost in delovanje Agencije Republike
                  Slovenije za revidiranje in plačilni promet, v nadaljnem besedilu agencija."</q>
                  Predlagatelj je gospod Žarko Pregelj. In drugi. Za 2. členom se doda nov 2.a člen,
                  ki se glasi: <q>"Agencija za revidiranje in plačilni promet je javni zavod,
                  sestavljen iz dveh samostojnih oddelkov, oddelka za revidiranje in oddelka za
                  plačilni promet."</q> Predlagatelj je gospod Žarko Pregelj. Želi kdo besedo o teh
                  amandmajih in členu? Ugotavljam, da ne in dajem naprej amandma pod točko 1 na
                  glasovanje. Prosim, da ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(37
                     poslancev.)</stage></p>
               <p>Ugotavljam, da prvi amandma ni bil sprejet.</p>
               <p>Dajem na glasovanje še drugi amandma. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(37
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Dajem na glasovanje 2. člen v celoti. Ugotovimo sklepčnost! <stage>(63
                     prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da smo ta člen sprejeli.</p>
               <p>Dajem v obravnavo in na glasovanje 3. člen z enajstimi amandmaji, ki jih imate v
                  pregledu in dodatnimi amandmaji, ki jih je vložil gospod Žarko Pregelj, na katere
                  vas bom posebej opozoril. Vsi dodatni amandmaji, ki jih je vložil, se namreč
                  tičejo tega 3. člena. Prosim, da poslušate tudi, ko bom prebiral amandmaje po
                  vrsti, kajti ta vrstni red je tudi vrstni red glasovanja kot sem si ga zastavil
                  glede na pregled amandmajev, ki jih je dodatno vložil gospod Žarko Pregelj.</p>
               <p>Torej pod točko 1 bomo glasovali najprej o amandmaju gospoda Žarka Preglja, ki se
                  glasi: v prvem odstavku 3. člena se spremeni naslov poglavja tako, da se glasi:
                  <q>"1.a - oddelek za revidiranje"</q>. Predlagatelj je gospod Žarko Pregelj.</p>
               <p>Nato bomo glasovali o amandmaju gospoda Žarka Preglja, ki ga nimate v pregledu.
                  Glasi pa se takole: v 3. členu se besedilo prvega odstavka novega 1.a člena
                  dopolni tako, da se glasi: <q>"S tem zakonom se na novo ustanovi Agencija Republike
                  Slovenije za revidiranje lastninskega preoblikovanja podjetij, v nadaljnjem
                  besedilu Agencija za revidiranje, z izločitvijo revidiranja lastninskega
                  preoblikovanja iz Agencije za plačilni promet, nadziranje in informiranje"</q>.</p>
               <p>Dalje bomo glasovali o amandmaju na amandma Odbora za finance in KPM pod točko 2.
                  V tretjem odstavku novega 1.a člena se besedilo: <q>"Agencija pri opravljanju teh
                  nalog lahko zahteva tudi podatke o podjetjih, ki so s podjetji, pri katerih
                  opravlja revidiranje, poslovno ali kapitalsko povezana"</q> črta in nadomesti z
                  naslednjim besedilom: <q>"Agencija pri opravljanju teh nalog lahko v podjetjih, ki so
                  s podjetji, pri katerih opravlja revidiranje, poslovno ali kapitalsko povezana,
                  opravi pregled poslovnih in kapitalskih transakcij, povezanih z revidiranjem
                  podjetja pred njegovim lastninskim preoblikovanjem"</q>. Predlagatelj je skupina
                  poslancev, prvopodpisani je gospod Janez Kopač.</p>
               <p>Dalje, pod točko 3, tretji odstavek novega 1.a člena se spremeni tako, da se
                  glasi: <q>"Agencija za revidiranje opravlja naloge revidiranja poslovanja podjetij
                  pred izvedbo lastninskega preoblikovanja v okviru pooblastil ter po postopkih,
                  določenih z zakoni, ki urejajo lastninsko preoblikovanje podjetij oziroma
                  privatizacijo pravnih oseb in na njihovi podlagi izdanih predpisih. Agencija pri
                  opravljanju teh nalog lahko zahteva tudi podatke o podjetjih, ki so s podjetji,
                  pri katerih opravlja revidiranje, poslovno in kapitalsko povezana"</q>. Predlagatelj
                  je Odbor za finance in kreditno-monetarno politiko, Vlada temu amandmaju ne
                  nasprotuje.</p>
               <p>Dalje, četrti, dejansko pa že peti. V tretjem odstavku novega 1.a člena se na
                  koncu črta pika in doda besedilo: <q>"in revidiranje dela Agencije Republike
                  Slovenije za privatizacijo in preoblikovanje družbene lastnine v postopkih
                  lastninskega preoblikovanja podjetij"</q>. Amandma je predlagala gospa Metka
                  Karner-Lukač, odbor amandmaja ne podpira.</p>
               <p>Za tem sledi novo vloženi amandma, ki ga nimate v pregledu. Ta amandma se glasi: v
                  3. členu se besedilo novega 1.b člena spremeni tako, da se glasi: <q>"Agencija za
                  revidiranje ima statut in poslovnik, ki določata njeno organiziranost in
                  poslovanje"</q>. Amandma je vložil gospod Žarko Pregelj.</p>
               <p>Dalje. Pod točko 5 imate v pregledu naslednji amandma. V 1.b členu se na koncu
                  stavka doda naslednji stavek: <q>"Poslovniku Agenciji za revidiranje da soglasje
                  Državni zbor Republike Slovenije"</q>. Predlagatelj je Odbor za finance in
                  kreditno-monetarno politiko, Vlada amandmaju ne nasprotuje.</p>
               <p>Za tem bomo glasovali o dveh dodatno vloženih amandmajih gospoda Žarka Preglja, in
                  sicer prvi. V 3. členu se besedilo novega 1.d člena spremeni tako, da se glasi:
                  <q>"Agenciji za revidiranje so stalno na razpolago vsi podatki, potrebni za
                  revidiranje lastninskega preoblikovanja podjetij, s katerimi razpolagajo Agencija
                  Republike Slovenije za plačilni promet, nadziranje in informiranje in davčni
                  organi"</q>. Ter naslednji: <q>"V 3. členu se besedilo prvega odstavka novega 1.e člena
                  spremeni tako, da se glasi: Agencija za revidiranje vsake tri mesece poroča
                  Državnemu zboru o opravljenih postopkih revidiranja lastninskega preoblikovanja
                  podjetij. Sledilo bo glasovanje o amandmajih, ki jih imate v pregledu pod točko 6.
                  V prvem odstavku novega 1.e člena se na koncu črta pika in doda besedilo: "</q>In o
                  revidiranju dela Agencije Republike Slovenije za privatizacijo in preoblikovanje
                  družbene lastnine<q>". Predlagateljica je gospa Metka Karner-Lukač, odbor amandmaja
                  ne podpira. Za tem pa bomo glasovali o amandmaju, ki ga je predlagal gospod Žarko
                  Pregelj in se glasi, nimate ga v pregledu: "</q>V 3. členu se besedilo prvega odstavka
                  novega 1.f člena spremeni tako, da se glasi: <q>"Sredstva za delo Agencije za
                  revidiranje določi Državni zbor na predlog Agencije za revidiranje in so sestavni
                  del proračuna Republike Slovenije"</q>.</p>
               <p>Nadaljujemo s točko 7 v pregledu. Drugi odstavek 1.f člena se črta, predlagatelj
                  je Odbor za finance in kreditno-monetarno politiko, Vlada amandmaju ne nasprotuje
                  in temu sledi zadnji, na novo dodatno vloženi amandma gospoda Žarka Preglja, ki se
                  glasi: v 3. členu se besedilo novega 1.f člena dopolni z novim odstavkom, ki se
                  glasi: <q>"Agencija za revidiranje ima pravico pridobiti sredstva za svoje delo v
                  višini tisočine vrednosti oškodovanja lastninskega preoblikovanja, ki ga Agencija
                  za revidiranje z revizijo ugotovi."</q> Dalje, ker ni več novih, dodatno vloženih
                  amandmajev, pa bomo glasovali po vrsti o amandmajih, kot so vloženi. Pod točko 8.
                  V prvem g) členu se beseda <q>"organa"</q> nadomesti z besedo <q>"organi"</q>, beseda <q>"sta"</q> se
                  nadomesti z besedo <q>"so"</q>, za besedo <q>"revidiranje"</q> se črta beseda <q>"in"</q> ter postavi
                  vejica in doda beseda <q>"generalni"</q>, za besedo <q>"direktor"</q> pa se doda naslednje
                  besedilo <q>"namestnik generalnega direktorja"</q>. Predlagatelj je Odbor za finance in
                  kreditno-monetarno politiko, Vlada amandmaju ne nasprotuje.</p>
               <p>Pod točko 9, v drugem odstavku novega 1.h člena se za besedama <q>"Državni zbor"</q> doda
                  besedilo <q>"iz vrst neodvisnih strokovnjakov"</q>, predlagateljica je gospa Metka
                  Karner-Lukač, odbor amandma podpira.</p>
               <p>10., v 2.i členu se pred besedo <q>"direktorja"</q> doda beseda <q>"generalnega"</q>, za besedo
                  <q>"agencije"</q> pa naslednje besedilo <q>"in namestnika generalnega direktorja"</q>.
                  Predlagatelj je Odbor za finance in kreditno-monetarno politiko, Vlada mu ne
                  nasprotuje.</p>
               <p>In pod točko 11, za 1.i členom se dodata nova 1.j in 1.k člen, ki se glasita. 1.j
                  člen; generalni direktor Agencije za revidiranje ima pravico do plače in drugih
                  prejemkov v višini, določeni za predsednika Ustavnega sodišča, namestnik
                  generalnega direktorja ima pravico do plače in drugih prejemkov v višini, določeni
                  za sodnika ustavnega sodišča, za druge pravice generalnega direktorja in
                  namestnika generalnega direktorja se uporabljajo določbe zakona, ki urejajo te
                  pravice za funkcionarje v državnih organih. 1.k člen, za pravice vodilnih delavcev
                  in delavcev agencije za revidiranje do plače, nadomestil ter drugih prejemkov in
                  povračil ter za druge pravice se uporabljajo določbe zakona, ki urejajo to
                  področje za delavce v državnih organih. Predlagatelj je skupina poslancev, s
                  prvopodpisanim gospodom Janezom Kopačem in dajem ta člen in vse te amandmaje v
                  obravnavo. Želi kdo besedo? Gospod Žarko Pregelj, potem pa še gospod Maks
                  Lavrinc.</p>
            </sp>
            <sp xml:id="SDZ1-Redna-34-1995-07-27.sp16">
               <speaker>ŽARKO PREGELJ:</speaker>
               <p>Spoštovani! Dovolite mi, da najprej ugotovim, da je korektno ugotoviti, da je prvi
                  amandma, ki sem ga vložil, brezpredmeten, ker je bil povezan z  amandmaji, ki jih
                  je zbor zavrnil, medtem je o ostalih možno glasovati in bi posebej rad opozoril na
                  amandma k novemu 1.a členu, s katerim predlagam, da se poudari, da se na novo
                  ustanavlja agencija, in sicer tako, vsaj Agencija za revidiranje, in sicer tako,
                  da se izloča revidiranje lastninskega preoblikovanja za Agencijo za plačilni
                  promet, nadziranje in informiranje. Mislim, da je to korektno, kajti sicer bi
                  zgledalo, kot da smo zdaj pa čisto na novo postavili nov institut, v resnici je to
                  en institut, ki ima neko določeno kontinuiteto oziroma naj bi jo imel. Ravno
                  zaradi kontinuitete revidiranja mislim, da je smiselno sprejeti tak amandma. Potem
                  v naslednjem amandmaju, k 1.b členu ugotavljam, da ima vsaka pravna oseba oziroma
                  oseba javnega prava statut, tukaj pa govorimo zgolj o poslovniku, poslovnik ni
                  dovolj. Ni dovolj tudi zato, ker je zakon dokaj suhoparen, kar se tiče določil, ki
                  določajo organiziranost in sploh vse tisto, kar se običajno naredi s statutom.
                  Zato menim, da je prav, da ima ta Agencija za revidiranje tudi statut, jasno da
                  lahko tudi poslovnik in oba skupaj potem potrdi Državni zbor oziroma v naslednji
                  obravnavi bi pač to popravili v kolikor bi bilo pač to določilo sprejeto.</p>
               <p>Pri dopolnilu 1.b člena, kot sem že prej omenil, predlagam, da ima Agencija za
                  revidiranje na razpolago vse podatke, ki so potrebni za opravljanje revizije.
                  Menim, da je sedanja rešitev, da ji te podatke šele na njeno zahtevo posredujeta
                  tako Agencija za plačilni promet kot davčni organ, da tukaj utegne biti
                  pomanjkljivost in je pravilneje, da je razpoložljivost podatkov avtomatizem. Torej
                  se avtomatično vsi podatki, do katerih prideta tako agencija kot davčni organ,
                  redno dnevno pošiljajo Agenciji za revidiranje.</p>
               <p>Pri 1.e členu, sem že prej omenil, gre za tri mesece in ne za polletno poročanje.
                  Do zdaj smo imeli prakso, da nam je SDK oziroma sedanja Agencija pošiljala
                  poročila o lastninskem preoblikovanju vsake tri mesece in ne vidim razloga, da se
                  to ne bi nadaljevalo.</p>
               <p>V 1.f členu predlagam v prvem odstavku drugačno dikcijo. Ta dikcija je pobrana iz
                  zakona o Računskem sodišču in mislim, da je veliko bolj čista kot je sedanja, zato
                  predlagam, da jo zbor sprejme. Zadnje dopolnilo je  mogoče najbolj sporno oziroma
                  se bo mogoče komu zdelo nerazumljivo, gre pa za to, da ima Agencija pravico
                  pridobiti sredstva za svoje delo v višini tisočine vrednosti oškodovanja
                  lastninskega preoblikovanja, ki ga z revizijo ugotovi. Že prej sem omenil, da bo
                  očitno najtežji problem nove Agencije za revidiranje financiranje revizij. Tukaj
                  lahko taka ali drugačna večina v Državnem zboru znatno omeji finančna sredstva.
                  Glede na to, da je agencija že sedaj ugotovila dokaj velika oškodovanja družbenega
                  premoženja, glede na to, da je v svetu pri podobnih zadevah v navadi, da se taka
                  dobra dela ustrezno plačajo, menim, da je prav, da dobi določeno vrednost od tega
                  oškodovanja in osebno menim, da je to tisočina vrednosti primerno plačilo za
                  korektno delo. To so bistveni amandmaji oziroma dopolnila in spremembe in s
                  sprejetjem teh, ki jih predlagam, bi mogoče ta zakon bil vsaj deloma sprejemljiv
                  oziroma nekoliko bolj korekten, kot je zdaj v prvotnem predlogu. Hvala lepa.</p>
            </sp>
            <sp xml:id="SDZ1-Redna-34-1995-07-27.sp17">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Maks Lavrinc. Če sem prav razumel, gospod Pregelj,
                  vi umikate amandma, ki je v pregledu pod točko 1. Gospod Maks Lavrinc ne bo
                  govoril. Gospa Metka Karner-Lukač, potem pa še gospod Janez Kopač.</p>
            </sp>
            <sp xml:id="SDZ1-Redna-34-1995-07-27.sp18">
               <speaker>METKA KARNER-LUKAČ:</speaker>
               <p>Spoštovane gospe in gospodje! K temu členu sta vložena dva moja amandmaja, pod
                  številko 4 in pod številko 6. Opravičujem se in sedaj popravljam ta amandma, in
                  sicer samo v tistem delu, kjer ni pravilno navedeno ime agencije. Tukaj piše:
                  Agencija Republike Slovenije za privatizacijo in preoblikovanje družbene lastnine.
                  Popravljam, pravilno se glasi: Agencija Republike Slovenije za prestrukturiranje
                  in privatizacijo. Mislila sem, da opravlja samo prestrukturiranje in privatizacijo
                  družbene lastnine, pa očitno še kaj drugega, zato je prišlo tudi do te napake.
                  Torej popravljam.</p>
               <p>Za našo poslansko skupino, spoštovane poslanke in poslanci, pa tudi verjetno za
                  opozicijo, je sprejetje tega amandmaja ključno, kajti govori o tem, da se razširi
                  pristojnost te novo ustanovljene agencije, če bo ustanovljena, in sicer, da lahko
                  revidira tudi delo, ki ga je opravila Agencija za prestrukturiranje in
                  privatizacijo na področju lastninskega preoblikovanja podjetij. Torej ta agencija,
                  ta nova agencija naj bi revidirala, ali otvoritvene bilance in pa cenitve
                  izkazujejo pravilno in pošteno vrednost družbenega kapitala. Mislim, spoštovane
                  poslanke in poslanci koalicijskih strank, da morate tukaj opozicijo razumeti, da
                  želi prav z neodvisno institucijo imeti tudi kontrolo nad izvršilno vejo oblasti,
                  kamor pa agencija spada. Še enkrat poudarjam, spoštovane gospe in gospodje, za
                  nas, za opozicijo je ta amandma ključnega pomena. To je amandma pod številko 4.
                  Amandma pod številko 6 pa je vložen, je posledično, če je sprejet, amandma pod
                  številko 4.</p>
            </sp>
            <sp xml:id="SDZ1-Redna-34-1995-07-27.sp19">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Kopač.</p>
            </sp>
            <sp xml:id="SDZ1-Redna-34-1995-07-27.sp20">
               <speaker>JANEZ KOPAČ:</speaker>
               <p>Hvala za besedo. Rad bi opozoril na tri amandmaje, ki jih je predlagal gospod
                  Pregelj, in povedal svoje mnenje o njih. Gre za amandma, ki predvideva, da ima
                  Agencija za revidiranje lastninskega preoblikovanja podjetij poleg poslovnika tudi
                  statut. Ta amandma je bil seveda vložen za tem, ko je Odbor za finance vložil
                  amandma, s katerim govori, da Državni zbor daje soglasje na poslovnik. Pri tem smo
                  se zgledovali po analogiji z Računskim sodiščem, ki nam jo je Ustavno sodišče tudi
                  posebej zapovedalo. Zato seveda temu amandmaju nasprotujem, kajti to pomeni, da bi
                  agencija imela nek statut, v katerem bi uredila vse, kakor bi sama želela, medtem
                  ko v poslovniku ne bi nič preostalo za odločanje nič. To bi podprl, če bi tako
                  ureditev veljala tudi pri računskem sodišču, vendar ne velja, kar pomeni torej, da
                  se želi ali pa, da gospod Pregelj želi, da bi Agencija za revidiranje lastninskega
                  preoblikovanja podjetij lahko kaj skrivala pred Državnim zborom, kar pa menim, da
                  ni prav. Drugi amandma, o katerem govori je ta, da naj bi Agencija za revidiranje
                  lastninskega preoblikovanja podjetji predlagala svoj predlog proračuna zase,
                  neposredno Državnem zboru. Mislim, da je to za podpreti, kajti če se dosledno
                  držimo analogije z Računskim sodiščem, potem tudi v tem primeru seveda velja tako
                  in bilo bi korektno omogočiti to neodvisnost tudi v tem pogledu, tudi Agenciji za
                  revidiranje lastninskega preoblikovanja podjetij.</p>
               <p>Tretji amandma, ki pa govori o tem, da bi Agencija za revidiranje lastninskega
                  preoblikovanja podjetij lahko sama zaračunavala provizijo v višini 1 tisočinke, če
                  sem prav razumel to številko, tistega, kar odkrije. Je pa milo rečeno nekoliko
                  čudna. Predstavljajte si, da je neka neodvisna institucija, na primer Ustavno
                  sodišče zaračunava provizijo v višini 1 tisočinke ne vem česa. Potem, da Računsko
                  sodišče zaračunava provizijo v višini 1 tisočinke na primer tistega, kar odkrije,
                  da je šlo za neracionalno rabo proračunskih sredstev in podobno. Menim, da je
                  seveda zaračunavanje provizije nezdružljivo z neodvisnostjo take institucije. Taka
                  institucija, moram znova poudariti, ni privatne narave, tako kot je po izreku
                  Ustavnega sodišča stanje sedaj, ampak je javna institucija. In javna institucija,
                  posebej nadzorna institucija ne more živeti od provizije. Mislim, da je to
                  nezdružljivo z načinom razmišljanja, kakršen pač velja v Evropi in ga je
                  utemeljeval, če ne drugega, filozof Veber. No, kakor koli že. Od vseh amandmajev,
                  ki jih je vložil poslanec Pregelj, mislim da bi bilo korektno in pravilno podpreti
                  samo tistega, ki govori, da tudi Agencija za revidiranje lastninskega
                  preoblikovanja podjetij predlaga svoj predlog proračuna neposredno Državnemu
                  zboru. Državni zbor pa seveda, tako kot v primeru Ustavnega sodišča, Računskega
                  sodišča in drugih tovrstnih institucij, potem sam določi višino tega proračuna v
                  aktu z imenom proračun. Hvala lepa.</p>
            </sp>
            <sp xml:id="SDZ1-Redna-34-1995-07-27.sp21">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Jožef Kopše. Izvolite!</p>
            </sp>
            <sp xml:id="SDZ1-Redna-34-1995-07-27.sp22">
               <speaker>JOŽEF KOPŠE:</speaker>
               <p>Kolegice in kolegi! Ker včeraj predlagani sklep v Državnem zboru ni bil sprejet s
                  tem da se ta zakon umakne iz dnevnega reda, začasno mislim, da je četrti amandma
                  gospe Karner-Lukač izredno pomemben. O vsem tem delu, kaj na bi tam urejali, je
                  gospa Karner-Lukač lepo povedala. Bom pa vendarle povedal nekatere povode in
                  razloge, zakaj mislim, če je že zakon sprejet, tak kot je, in očitno bo s to
                  večino v parlamentu, potrebno razmisliti pri glasovanju v četrtem amandmaju. To je
                  apel vam, kolegice in kolegi predvsem iz teh naslednjih razlogov, ki jih bom sedaj
                  povedal. Ta amandma posega v tisto, da omogoča nadzor javnosti, s tem Državnega
                  zbora in javnosti vendar z enim delom procesa, ki teče in ne majhnim delom, ker ne
                  vemo praktično kaj se dogaja, ker sicer zbiramo poročila. To je vladna ustanova.
                  Ker pa je vlada več kot očitno poskuša na vsak način s svojo večino vladajoče
                  koalicije v parlamentu obdržati izven nadzora te strukture, je toliko bolj
                  pomembno, da ta amandma sprejmemo in da zahtevamo tole. Poglejte, kolegice in
                  kolegi, mi smo v tem Državnem zboru od vsega začetka, ker smo začeli z vladno
                  koalicijo štirih strank, danes pri vladni koaliciji treh strank, z veliko večino
                  poslancev v Državnem zboru te močne koalicije in je javnost že več ali manj zaradi
                  različnega postopka te koalicijske vlade pomanjkljivo ali enostransko obveščana na
                  to obveščanje skrbijo predvsem rezultati dela tega zbora, spremljajoči z aferami.
                  Kaj je v naši državi bilo temeljno pri nastopu tega mandata, mandata te vlade,
                  tudi že prejšnje, temeljni je bil proces lastninjenja, ki poteka. Lastninjenje je
                  edina in največja stvar, ki nam lahko omogoči prehod iz tako imenovanega
                  socialističnega samoupravnega sistema v tržni sistem. Vlada je v svojem zagonu, da
                  to čimprej opravi, naredila tudi nekaj velikih napak. Te napake so bile odkrivane
                  preko bivše SDK. Odgovor vlade na te napake je bil naslednji: odstranitev te
                  kontrolne organizacije na način, ki ga je razveljavilo Ustavno sodišče; ker to ni
                  bilo zadosti, je vlada poskušala dobiti pod nadzor nekatera sredstva javnega
                  obveščanja; odstranitev direktorja RTV, ki je bil motejši faktor. Ustavno sodišče
                  je drugače odločilo. Vsi ti postopki se danes nadaljujejo, gospe in gospodje,
                  tukaj, s tem zakonom. Ker se nismo odločili včeraj, da bi ta zakon zadržali
                  takšnega kot je, smatram, da je nujno zaradi demokracije, zaradi pogleda javnosti
                  na te dogodke, zaradi res občutljive teme, da ta amandma zdaj sprejmemo in da bomo
                  imeli vpogled v velik del lastninjenja, ki ga do sedaj nimamo in ga nismo imeli na
                  pravi način. Hvala lepa.</p>
            </sp>
            <sp xml:id="SDZ1-Redna-34-1995-07-27.sp23">
               <speaker>PREDSEDNIK DR. LEV KREFT:</speaker>
               <p>Hvala lepa, gospa Metka Karner-Lukač.</p>
            </sp>
            <sp xml:id="SDZ1-Redna-34-1995-07-27.sp24">
               <speaker>METKA KARNER-LUKAČ:</speaker>
               <p>Spoštovane gospe in gospodje! Okrog tega amandmaja sem pričakovala večjo
                  diskusijo, da se boste tudi sami spoštovani koalicijski poslanci do tega tukaj
                  opredelili, vendar se niste. Odbor je ta amandma zavrnil, bi pa prosila, tukaj so
                  predstavniki Vlade, da povedo pred tem zborom svoje mnenje, kajti zelo pomembno
                  je, kakšno stopnjo kontrole neodvisne institucije želijo zagotoviti nad delom
                  institucije izvršilne oblasti, torej nad to Agencijo za prestrukturiranje in
                  privatizacijo. Pa bi prosila predstavnika Vlade, če se do tega amandmaja opredeli
                  in seveda tudi posledično potem do amandmaja  pod številko 6, ki govori, da bi
                  morala ta nova agencija vsaj enkrat letno o revizijskih ugotovitvah, ki so bile
                  opravljene na Agenciji za prestrukturiranje in privatizacijo, obveščati Državni
                  zbor. Hvala lepa.</p>
            </sp>
            <sp xml:id="SDZ1-Redna-34-1995-07-27.sp25">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ivo Hvalica, izvolite.</p>
            </sp>
            <sp xml:id="SDZ1-Redna-34-1995-07-27.sp26">
               <speaker>IVO HVALICA:</speaker>
               <p>Hvala lepa. Spoštovani! Ob tem zakonu bi rad opozoril na nekaj. S pregledom
                  amandmajev boste opazili, da so predlagatelji amandmajev posamezniki ali pa Odbor
                  za finance. Toda, govorimo o revidiranju, tudi o Agenciji za revidiranje, tu pa bi
                  moral biti matični odbor Komisija za lastninsko preoblikovanje in nihče drug.
                  Ponovno bi rad opozoril na to, kar je že povedal predsednik Komisije za lastninsko
                  preoblikovanje, odnosno Rejčeve komisije, kar je povedal gospod Izidor Rejc, da je
                  Komisija za lastninsko preoblikovanje ta zakon zavrnila. In, iz tega aspekta bi
                  prosil, iz tega, da tudi potegnete zaključke. Torej, komisija, ki je kompetentna
                  za, bi rekel, en del razdeljene agencije je ta zakon zavrnila. Vi pa vztrajate,
                  vztrajate in vztrajate in izgleda, kot da je tu samo odbor za finance, kot da
                  nobenega drugega ni. Na vsak način se bom pridružil tistemu, kar je povedala že
                  gospa Metka Karner-Lukačeva. Opozicija čaka zdaj na sprejem njenih amandmajev, s
                  katerimi poskuša delno korigirati to zadevo. Če tu ne bomo dosegli svojega,
                  vnaprej že povem, mi tu, vsaj naša stranka ne bo sodelovala. Hvala.</p>
            </sp>
            <sp xml:id="SDZ1-Redna-34-1995-07-27.sp27">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Žarko Pregelj, izvolite.</p>
            </sp>
            <sp xml:id="SDZ1-Redna-34-1995-07-27.sp28">
               <speaker>ŽARKO PREGELJ:</speaker>
               <p>Spoštovani! Glede na povedano s strani gospoda Kopača vlagam še dodatni amandma na
                  amandma matičnega odbora k novemu 1.b členu, ki ga imate pod številko 5, in sicer
                  tako, da predlagam, da se pred besedo <q>"poslovnik"</q> dodata še besedi <q>"statutu in"</q>.
                  Torej, bi se celoten amandma odbora potem glasil: <q>"K statutu in poslovniku
                  Agencije za revidiranje da soglasje Državni zbor Republike Slovenije"</q>. Vztrajam na
                  tem, da ima Agencija za revidiranje tudi statut. Namreč, zakon o Računskem sodišču
                  je bistveno bolj temeljit in natančen kot je zakon o Agenciji za revidiranje.
                  Razlika je več kot očitna. V zakonu o Računskem sodišču so jasno zapisane vse
                  pristojnosti sodnikov, kdo je lahko sodnik, kako je izvoljen, kdaj in tako naprej.
                  V zakonu o Agenciji za revidiranje tega nič ni. Predvidevam, da bo to ali v
                  statutu, ne more biti pa v poslovniku,  v poslovniku ne morejo biti statusne
                  opredelitve. Poslovnik opredeljuje delovanje. Lahko jih povzema, ampak ne more
                  biti to akt, ki določa status določene pravne osebe oziroma javne pravne osebe v
                  tem primeru. Zato menim, da je prav, ker je zakon pač preveč suhoparen glede
                  pojasnjevanja organizacije in statusa Agencije za revidiranje, da se pač predvidi
                  tudi statut. Hvala lepa, bom takoj.</p>
            </sp>
            <sp xml:id="SDZ1-Redna-34-1995-07-27.sp29">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Boste pa pisno vložili, gospod Pregelj, saj gre za
                  malenkost, se lahko vpiše v tekst notri. Želi besedo predstavnik Vlade, ker je
                  bilo postavljeno vprašanje? Izvolite!</p>
            </sp>
            <sp xml:id="SDZ1-Redna-34-1995-07-27.sp30">
               <speaker>BORIS KOVAČIČ:</speaker>
               <p>Hvala za besedo. Torej menimo, da je četrti amandma, ki ga je vložila gospa
                  Karner-Lukačeva, nesprejemljiv, ker s tem negiramo institut Računskega
                  sodišča<gap n="..."/></p>
            </sp>
            <sp xml:id="SDZ1-Redna-34-1995-07-27.sp31">
               <speaker>PODPREDSEDNIK DR. LEV KREFT:</speaker>
               <p>Je že v redu. Sprejemam na znanje, saj roke tudi vidimo. Izvolite, nadaljujte
                  prosim.</p>
            </sp>
            <sp xml:id="SDZ1-Redna-34-1995-07-27.sp32">
               <speaker>BORIS KOVAČIČ:</speaker>
               <p><gap n="..."/> ker pristojno za nadzor nad to institucijo je Računsko sodišče. Hvala.</p>
            </sp>
            <sp xml:id="SDZ1-Redna-34-1995-07-27.sp33">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospa Metka Karner-Lukač.</p>
            </sp>
            <sp xml:id="SDZ1-Redna-34-1995-07-27.sp34">
               <speaker>METKA KARNER-LUKAČ:</speaker>
               <p>Se opravičujem gospodu državnemu sekretarju za ta medklic. Gospod državni
                  sekretar, Računsko sodišče ima v tem primeru popolnoma drugo vlogo. Računsko
                  sodišče, pa si poglejte v zakon, jaz sem si ga šla včeraj pogledat, kaj je
                  pristojnost Računskega sodišča. Računsko sodišče lahko kontrolira samo
                  razpolaganje agencije s tistim delom, kjer gre za javni denar in proračunski
                  denar. Računsko sodišče ne bo kontroliralo ali otvoritvene bilance in cenitve
                  izkazujejo pravilno, realno in pošteno vrednost družbenega kapitala. Menda se s
                  tem strinjate. Torej Računsko sodišče ima popolnoma drugo vlogo. Ta kontrolna
                  agencija pa naj bi kontrolirala ravno to, kar Računsko sodišče ne more. Ni dvoma,
                  da bo za tiste zadolžitve, ki jih Računsko sodišče ima, to opravila. V to ne
                  posega ta moj amandma. Posega v drugo, pomembnejše vsebinsko področje. In ne vem,
                  kako to, da je do te vaše pomote prišlo, kot strokovnjaku in državnemu sekretarju,
                  mi to res ni jasno.</p>
            </sp>
            <sp xml:id="SDZ1-Redna-34-1995-07-27.sp35">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, gospod Baškovič, izvolite!</p>
            </sp>
            <sp xml:id="SDZ1-Redna-34-1995-07-27.sp36">
               <speaker>MILAN BAŠKOVIČ:</speaker>
               <p>Hvala lepa. Tu gre za celo serijo amandmajev. Razprava se sedaj vodi o celi
                  seriji, sem pričakoval, da bi potem vendarle o posameznih posebej govoril, ker pa
                  izgleda, da to ne bo možno, bi pa samo na nekaj rad opozoril, kar pa mislim, da
                  ima nekoliko pravno barvo, če temu tako rečem. Namreč glede statuta, poslovnika in
                  tako naprej, se predlaga amandma, dal ga je gospod Pregelj, po katerem naj bi
                  Agencija za revidiranje imela statut in poslovnik. V amandmaju, ki ga daje odbor,
                  pa tudi v tekstu samem se govori samo o poslovniku in potem z amandmajem pod točko
                  5 se potem daje soglasje Državnega zbora k poslovniku. To je popolnoma posnetek
                  situacije, kot je  pri Računskem sodišču. Ustavno sodišče je v svojih
                  obrazložitvah znane odločbe ves čas dalo vedeti, da če že ta Agencija za
                  revidiranje obstaja oziroma kolikor je še podaljšek starega sistema varovanja
                  družbene lastnine, dokler ta še je, menilo, da naj bi bila situacija status in
                  položaj agencije<gap n="..."/></p>
            </sp>
            <sp xml:id="SDZ1-Redna-34-1995-07-27.sp37">
               <speaker>PODPREDSEDNIK DR. LEV KREFT:</speaker>
               <p>Samo moment. Se opravičujem, gospod Baškovič. Drugič ponavljam prošnjo, da umirite
                  razgovore v dvorani na pod sobno jakost, ker sicer se ne slišimo, gre pa za
                  pomembne zadeve, kot smo videli, z amandmaji pri tem členu odločamo dejansko že o
                  obliki zakona v drugi obravnavi v celoti in bi prosil res, da omogočite tistim, ki
                  spremljajo sprejemanje tega zakona s pozornostjo, da jim omogočite, da to
                  spremljajo na ustrezen način. Prosim, izvolite, gospod Baškovič.</p>
            </sp>
            <sp xml:id="SDZ1-Redna-34-1995-07-27.sp38">
               <speaker>MILAN BAŠKOVIČ:</speaker>
               <p>Hotel sem še to dodati v razmislek. Namreč Ustavno sodišče je v tej svoji znani
                  odločbi, kjer je  nekatere člene razveljavilo direktno, nekatere smiselno,
                  nekatere v kolikor se nanašajo na to in to ter to, je treba dobro brati. Potem je
                  v obrazložitvah tudi napisalo, in na to se sklicujejo tudi predlagatelji zakona in
                  nekaterih amandmajev, da naj bi Agencija za plačilni promet v tem sklopu revizije,
                  to je bilo ves čas poudarjeno, ko se je še nanašala na družbeno lastnino in na</p>
               <p>položaj te institucije, ki je bila še SDK po prejšnjem ustavnem sistemu, dokler
                  obstaja še ta relacija, da ji gre položaj analogno Računskemu sodišču. Zdaj ima
                  Računsko sodišče poslovnik kot ga ima tudi Ustavno sodišče. K poslovniku
                  Računskega sodišča daje soglasje Državni zbor, k Ustavnemu sodišču tega nimamo,
                  ker je drugače po ustavi njegova samostojnost zagotovljena oziroma ta povezava
                  odpade. Zdaj se predlaga z amandmajem gospoda Preglja, da naj ima Agencija poleg
                  poslovnika tudi statut, vendar tako, da se ne ločuje, kaj je stvar statuta in kaj
                  stvar poslovnika. To je potegnjeno skupaj, pravi, ki določata njeno organiziranost
                  in poslovanje. Organiziranost v osnovah mora biti stvar zakona, ki to institucijo
                  postavlja. Če kaj manjka, je treba zakon dopolniti. Ne more pa taka institucija,
                  ki ima položaj Računskega sodišča, se pravi državne institucije, ne gre smiselno
                  skupaj, da bi imela statut, kot ga imajo nekatera podjetja, zavodi in tako naprej.
                  To je čisto druga kategorija. Poslovnik pa vendarle lahko nekoliko razvija oblike
                  dela poslovanja, zato je poslovnik in tam se lahko praktične izpeljave, če so
                  potrebne, tudi urejajo. Tako smo napravili pri Računskem sodišču, kdaj ožji senat,
                  širši senat, inštance med njimi in tako naprej. Ta razmerja so normalna. Čeprav
                  tukaj ne gre za noben organ, ki bi imel znotraj sebe še neke organe odločanja in
                  tako naprej, ožje senate, širše, ker gre za drug vidik. Gre za praktično
                  revidiranje in poslovanje na tej podlagi po postopkih, ki jih zakon razdeljuje.
                  Skratka, zame je tak predlog s tega vidika problematičen, zlasti pa bi bilo tudi
                  nekaj neobičajnega, mislim tudi sistemsko zgrešenega, če bi potem in statut in
                  poslovnik Državni zbor moral gledati in dajati soglasja. Da bi bil statut poseben
                  akt, ki bi urejal organizacijo in ne vem kaj še, pa brez uvida Državnega zbora, pa
                  spet ne gre. Jaz bi predlagal, da ostanemo pri poslovniku. Naj bo temeljito
                  pripravljen. Naj ga Državni zbor potem pogleda in da soglasje in tam vidimo, kaj
                  vse tja sodi, kaj pa gre mogoče mimo zakona. To sem hotel opozoriti, da bi imeli
                  to pred seboj, da ne bi napravili nekega prejudica, ki ga še nimamo in tudi v
                  bodoče bi jih ne mogli imeti, glede te dvojnosti urejanja in posledic, ki bi temu
                  lahko sledile. Hvala lepa.</p>
            </sp>
            <sp xml:id="SDZ1-Redna-34-1995-07-27.sp39">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Žaro Pregelj, potem pa še gospod Izidor
                  Rejc.</p>
            </sp>
            <sp xml:id="SDZ1-Redna-34-1995-07-27.sp40">
               <speaker>ŽARKO PREGELJ:</speaker>
               <p>Spoštovani! Jaz se s pravnim mnenjem sicer strinjam, toda moti me, glejte, če
                  primerjam zakon o Agenciji za revidiranje, dejansko bo to v novem zakonu en sam
                  člen, ki ima sicer podčlene in vsega skupaj jih je šest ali sedem. Vsi so izredno
                  suhoparni, ampak to ni glavni razlog. Glavni razlog je, da manjkajo določene
                  opredelitve v zakonu. ZakZakon o računskem sodišču jasno pove sestavo Računskega
                  sodišča, kjer so jasno razdelane pristojnosti, tako predsednika kot posameznih
                  članov, potem so jasno opredeljene pravice vodij služb, pomemben pa se mi zdi
                  tisti del zakona o Računskem sodišču, kjer jasno opredeljuje kdo je lahko član,
                  kako je lahko izvoljen, kako je razrešen, s čim njegova funkcija ni združljiva in
                  podobno. Mi se moramo zavedati, da gre pri revidiranju lastninskega preoblikovanja
                  za izredno podobne zadeve. V zakonu o Računskem sodišču so celo določene
                  sorodstvene vezi oziroma jih ne sme biti med posameznimi člani in podobno. Potem
                  je del, ki govori o pristojnostih. Pristojnosti so v zakonu o Agenciji za
                  revidiranje opredeljene zgolj v 1.a, 1.č in 1.d členu. Tukaj menim, da gre spet
                  premalo široko zadeva v razdelavo in lahko se marsikaj s poslovnikom naredi, kar
                  se tiče delovanja, toda ta zakon je preozek za to, da bi lahko zadoščal. Zato bi
                  verjetno bilo korektno, da bi že predlagatelj ravno zaradi analogije z zakonom o
                  Računskem sodišču, na podlagi mnenja Ustavnega sodišča ta zakon bistveno bolje
                  pripravil. Mislim, da je tukaj kritika upravičena in ta poizkus, ki sem ga
                  poskušal pač s predlogom o statutu, naj bi pač reševal, kar se rešiti da. Napaka
                  bo storjena ravno tako, če statuta ne bo, ker je zakon pomanjkljiv in mislim, da
                  bo bistveno manjša napaka, če bo Agencija za revidiranje imela statut in če bo ta
                  statut, kot predlagam z amandmajem na amandma odbora, potrdil tudi Državni zbor.
                  Hvala lepa.</p>
            </sp>
            <sp xml:id="SDZ1-Redna-34-1995-07-27.sp41">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Izidor Rejc.</p>
            </sp>
            <sp xml:id="SDZ1-Redna-34-1995-07-27.sp42">
               <speaker>IZIDOR REJC:</speaker>
               <p>Spoštovani gospod podpredsednik, gospe in gospodje! Ta amandma gospe Karnerjeve
                  pod točko 4 ima neko vlogo ali neko vsebino, vendar nam bodi jasno, da Računsko
                  sodišče kontrolira javne porabnike, mislim javno porabo. Med te spada tudi
                  Agencija za prestrukturiranje, ker vemo, da smo v proračunu zagotovili določena
                  sredstva, ki jih poleg tega, kar jih sami pridelajo s svojimi strokovnimi deli,
                  pomenijo njej normalno delovanje. Vendar Računsko sodišče kontrolira samo javno
                  porabo. Se pravi, kako so se ta sredstva uporabila za plače, za stroške in
                  skratka, ali je bila ta poraba gospodarna. To je bistvo Računskega sodišča. Tu pa
                  gre za kontinuiteto oziroma za nadaljevanje odločb oziroma revizijskih postopkov,
                  ki se naj potem izcedijo v odločbi oziroma v tem, ko Agencija za prestrukturiranje
                  da seveda svoj pristanek, da je prvi in drugi itn., da se zadeva lahko potem
                  registrira. Torej nad tem pa gotovo ni posebne kontrole. Je sicer nadzorni odbor,
                  ki pa, kolikor jaz vem, nisem še zasledil nobenega poročila, da bi se tu soočeval
                  s tem, kaj je agencija in s svojimi postopki in seveda družbeni pravobranilec, ko
                  se borijo za to, da se družbena lastnina ovrednoti tako, kot je in kaj je potem
                  končni vpis ali pa končno dovoljenje za vpis v sodni register in s tem tudi konec
                  lastninskega preoblikovanja in, ali vse to gre skupaj. To je namreč ta dilema, ali
                  se to ujame, ali se ne ujame in tu pa gotovo, da kakšne posebne kontrole ni.
                  Hvala.</p>
            </sp>
            <sp xml:id="SDZ1-Redna-34-1995-07-27.sp43">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Žarko Pregelj. Izvolite.</p>
            </sp>
            <sp xml:id="SDZ1-Redna-34-1995-07-27.sp44">
               <speaker>ŽARKO PREGELJ:</speaker>
               <p>Spoštovani! Kar se tiče tretjega odstavka novega 1.a člena, bi dodatno opozoril
                  naslednje. Razlogi, da se ne podpirajo predlagani amandmaji predvsem gospe Metke
                  Karner-Lukač, mislim, da so napačno interpretirani. Računsko sodišče - v 19. členu
                  zakona o Računskem sodišču je jasno zapisano - opravlja nadzor nad poslovanjem -
                  poudarek je poslovanjem - in sicer pravnih oseb javnega prava. Torej, če bo
                  Agencija za revidiranje pravna oseba javnega prava, bo Računsko sodišče
                  nadzorovalo njeno poslovanje. To pomeni, da bo nadzorovalo tista sredstva Agencije
                  za revidiranje, ki jih bo ta dobila s strani državnega proračuna. Nikakor pa ne bo
                  Računsko sodišče nadzorovalo revizij, ki jih ta Agencija za revidiranje opravlja.
                  Tako tudi ne nadzoruje odločitev Agencije za privatizacijo in podobno. Mislim, da
                  gre tukaj za bistveno razliko. Eno je poslovanje, drugo je delo posamezne pravne
                  osebe javnega prava. Zato menim, da je ta dopolnitev zakona nujna. Mi se moramo
                  zavedati, da je nadzor, ki ga opravlja parlamentarna Komisija za nadzor
                  lastninskega preoblikovanja, v resnici formalen. Mi ne moremo, nimamo nobenih
                  pristojnosti oziroma tudi nobenih možnosti, da bi direktno opravljali revizije, da
                  bi direktno prihajali do ugotovitev o tem, kako posamezne agencije opravljajo
                  svoje zakonske obveznosti. Zato smo popolnoma odvisni od poročil in je nujno, da
                  pri tako zapletenih zadevah, kot so revizije lastninskega preoblikovanja in hkrati
                  tako pomembnih in temeljnih zadevah, imamo nekega državnega generalnega revizorja,
                  ki mu bomo po novem rekli Agencija za revidiranje. Mislim, da je to osnovna
                  poanta, če imamo dober namen s spremembo sedaj veljavnega zakona. Nasprotovanje
                  temu dopolnilu je jasen dokaz, da se želi v resnici onemogočiti pravo revidiranje
                  lastninskega preoblikovanja. Revizija določenih dejavnosti mora biti vedno možna.
                  Brez te zelo tehnične operacije ni demokracije in zato - še enkrat poudarjam -
                  menim, da je potrebno spoštovati in upoštevati predlog, ki ga predlaga v bistvu
                  gospa Lukačeva v imenu celotne opozicije in apeliram na pozicijo, da tokrat ravna
                  v skladu z vestjo in da ravna korektno. Tukaj gre za korektnost. Nič drugega kot
                  za korektnost. Obstajajo določeni problemi, ki so bili prejšnjemu SDK-ju -
                  namenoma rečem SDK-ju - očitani, da so sposobni zgolj knjigovodske revizije. Jaz
                  sem si ogledal nekaj takih revizij. Resnica je, da je res izredno pedantno,
                  natančno pregledovanje čisto knjigovodskih, računovodskih zadev, toda že v teh
                  klasičnih poročilih SDK so bile opazke, kot češ, da je šlo za evidentno
                  oškodovanje premoženja oziroma podpis podjetju škodljivih pogodb. Ravno od tukaj
                  naprej pride tista prava revizija, ki ugotovi, zakaj je prišlo do podpisa
                  škodljivih pogodb za posamezno podjetje. Eklatanten primer je znameniti koprski
                  Slavnik, kjer je šlo za očitno tako dejanje, zato menim, da je potrebno v ta zakon
                  to dopolnitev vnesti in jo tudi pri realizaciji omogočiti z ostalimi členi.</p>
            </sp>
            <sp xml:id="SDZ1-Redna-34-1995-07-27.sp45">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, gospod Maks Lavrinc, izvolite.</p>
            </sp>
            <sp xml:id="SDZ1-Redna-34-1995-07-27.sp46">
               <speaker>MAKSIMILJAN LAVRINC:</speaker>
               <p>Hvala za besedo predsedujoči. Kolegice in kolegi. Ostalo bi na nekaj stvari
                  neodgovorjeno, če ne bi nihče povedal o tem, kar je govoril moj predhodnik, gospod
                  Žaro Pregelj. Malo je škoda, da ni tukaj predstavnikov Vlade, ki bi sledili tej
                  diskusiji in bi odgovorili na posamezne teze. Gre za to. Prvič je revizija urejena
                  z zakonom o reviziji. Imamo revizijske hiše, imamo revizijski inštitut. Ti so
                  usposobljeni in pooblaščeni, da te stvari opravljajo. Drugo. S temi dopolnili bomo
                  pooblastili Agencijo za revidiranje, da bo vse poslovne dogodke praktično do tega
                  lastninskega preoblikovanja v vseh podjetjih preverjala, celo tiste povezane osebe
                  smo dali zraven. Skratka vse v zvezi s poslovnimi dogodki. To za kar so
                  usposobljeni in kar znajo. Ne morejo pa pooblastila, ki smo jih dali Agenciji za
                  lastninsko preoblikovanje preverjati, ker za to niti znanja nimajo in, bom rekel,
                  Agenciji smo dali tudi nadzorni odbor. Ta ima pravico in dolžnost, da kontrolira
                  delo agencije in ima možnost naročiti katerokoli revizijsko hišo. Kakršno koli, za
                  kolikor koli denarja. Kontrolorjev je na vsak način in v vseh zakonih več kot
                  dovolj, jaz sem prepričan. Seveda se pa vedno najde še vprašanje, kdo pa te končne
                  kontrolorje kontrolira? Nikjer ne vidim nobenega razloga, da bi bila to ravno
                  Agencija za revidiranje, SDK. Še posebej bi vas spomnil na besede, ki jih je tukaj
                  povedala gospa Pucova, tudi oni so ga lomili in tudi tisto, kar so ponudili takrat
                  v teh lastninskih preoblikovanjih, je bilo treba kontrolirati. Potem postavljam
                  vprašanje, zakaj pa ne bi agenciji dali pooblastila, da kontrolira tudi tisto, kar
                  pelje in opravlja Agencija za revidiranje oziroma SDK.</p>
            </sp>
            <sp xml:id="SDZ1-Redna-34-1995-07-27.sp47">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Žarko Pregelj, potem pa še gospa Metka Karner-Lukač.
                  Verjetno gre v obeh primerih za pojasnila oziroma replike. Je to točno?</p>
            </sp>
            <sp xml:id="SDZ1-Redna-34-1995-07-27.sp48">
               <speaker>ŽARKO PREGELJ:</speaker>
               <p>Gospod Lavrinc. Z Agencijo za plačilni promet, nadziranje in informiranje, kar se
                  tiče, da rečem, v tehničnem smislu nimamo nobenih slabih izkušenj člani komisije
                  za nadzor lastninskega preoblikovanja, medtem ko z Agencijo za lastninsko
                  preoblikovanje in privatizacijo pa imamo slabe izkušnje. Dobili smo jih na
                  poročilih, ki so bila nepopolna in jih še zdaj ta agencija ni izpopolnila. Šlo je
                  za tisto pristojnost agencije, ko je dajala soglasje na prodajo določenega dela
                  sredstev, osnovnih sredstev posameznih podjetij v okviru lastninskega
                  preoblikovanja. To pristojnost je Agencija za privatizacijo imela, zakon ji je dal
                  to pristojnost z namenom, da bi preprečevala nekontroliran odliv kapitala v obliki
                  osnovnih sredstev iz podjetij. Agencija nam je pripravila poročilo, iz katerega pa
                  ni bilo razvidno, kakšna so razmerja, kajti razmerje je bilo pa predpisano,
                  razmerja med prodanimi vrednostmi in celotno vrednostjo podjetja in tega agencija
                  ni naredila. Mi smo ugotovili, da ni naredila, ne moremo pa nad tem ničesar več
                  storiti, dokler nam nek revizor ne pokaže, ali je agencija delala korektno ali ne.
                  Ne vem, zakaj bi tukaj najemali zasebnega revizorja, ki dela na tržnem principu,
                  če pa zdaj z zakonom ustanavljamo nadrevizorja, ki je jasno javna državna pravna
                  oseba. Hvala lepa.</p>
            </sp>
            <sp xml:id="SDZ1-Redna-34-1995-07-27.sp49">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospa Metka Karner-Lukač ima repliko, potem pa seveda še gospod Maks
                  Lavrinc.</p>
            </sp>
            <sp xml:id="SDZ1-Redna-34-1995-07-27.sp50">
               <speaker>METKA KARNER-LUKAČ:</speaker>
               <p>Spoštovane gospe in gospodje! Pravzaprav imam repliko na to, kar je povedal gospod
                  Maks Lavrinc. Namreč omenil je funkcijo nadzornega odbora. Prvič, nadzorni odbor,
                  bom rekla, je bolj politično telo nadzora, kajti vemo, da so člane nadzornega
                  odbora imenovale politične stranke v parlamentu. To je eno. Če pogledamo sestavo
                  nadzornega odbora, ga ne sestavljajo strokovnjaki, ki bi lahko preverjali, ali te
                  bilance in cenitve, še enkrat poudarjam, izkazujejo pravilno vrednost in pošteno
                  vrednost družbenega kapitala, ali je notri zajeto tudi vse tisto, kar je, recimo,
                  v tujini. Ampak ne samo vložki pravnih oseb, tudi še premoženje na računih itn. Te
                  ocene ne morejo dati. Govorite mi, da so za to pooblaščene revizijske hiše, ki se
                  jo lahko naroči. Vse to je sicer res, vendar to pomeni še enkrat dodatni
                  strošek.</p>
               <p>Zdaj bom pa ponovila tisto, kar sem včeraj povedala in na kar mi je repliciral
                  gospod Janez Kopač, da nimam prav. V obrazložitvi tega zakona lepo, jasno in
                  glasno piše, da z ustanovitvijo te nove agencije za revidiranje se bodo
                  proračunski stroški povečali za 800 milijonov tolarjev. Torej, zakaj ne bi potem
                  ta agencija imela tudi vlogo, da revidira delo Agencije za privatizacijo? Nadalje
                  vam moram povedati, da mi nimamo nobenih poročil, kot sem že rekla in je tudi
                  gospod Rejc to povedal, torej predsednik te komisije, kaj se pravzaprav tam
                  dogaja. Vemo samo to, da je bila odvzeta licenca dvema cenilcema, cenilki, drugi
                  cenilec pa je menda v postopku za odvzem licence. Torej, in licenco mu bodo
                  odvzeli in to je najbrž vse. Vprašanje pa je, koliko cenitev so ti cenilci
                  naredili in na osnovi te cenitve so se mnoga podjetja preoblikovala. Ne razumem
                  vas, zakaj nasprotujete tem revizijam? Kaj se dogaja v Agenciji za privatizacijo?
                  Dajte razumeti opozicijo, da želi tudi nad to pomembno vejo izvršilne oblasti
                  imeti kontrolo. Saj vendar gre za obsežno zadevo, za obsežen projekt
                  privatizacije.</p>
               <p>Zelo bi bila srečna, če bi, recimo, ta novoustanovljena agencija preverila od 200
                  vpisanih podjetij v sodni register, recimo, za pet podjetij otvoritvene bilance
                  oziroma pravilno vrednost družbenega kapitala na podlagi cenitve cenilca. Najbolj
                  bi bila srečna, če bi prišla pred nas z ugotovitvijo, da je vse v redu. In to nam,
                  prosim, omogočite. Nič drugega. Zakaj nasprotujete, da jasno v zakon napišemo, da
                  je to tudi pristojnost te nove agencije.</p>
               <p>Kar se tiče strokovnjakov, ali ima agencija usposobljene strokovnjake za to, ali
                  ne, se lahko postavlja tudi drugo vprašanje. Ali imajo te revizijske hiše, ki
                  lahko potem še najemajo revizorje, tudi za to potrebna znanja? Tudi to vprašanje
                  je možno postaviti. Mislim pa, da v roku šestih mesecev, ko se bo ta agencija
                  ustanovila, lahko, če nimajo ti ljudje potrebnega znanja, v tem času to znanje
                  pridobijo. Nobeden problem. Torej v tem grmu tiči zajec.</p>
               <p>Gospe in gospodje, če temu nasprotujete, verjemite mi, da boste nosili tudi vse
                  posledice takih odločitev. Opozicija, to smo se dogovorili, v kolikor to ne bo
                  sprejeto, pri tem zakonu nadalje ne bo sodelovala. Ker če nam tega ne omogočite,
                  potem v tem parlamentu nimamo kaj delati pri tej točki in jo boste sprejemali
                  sami. Hvala lepa.</p>
            </sp>
            <sp xml:id="SDZ1-Redna-34-1995-07-27.sp51">
               <speaker>PODPREDSEDNIK DR. LEV KREFT:</speaker>
               <p>Hvala lepa. To sprejemam tudi kot najavo v smislu poslovnika, če do te situacije
                  pride, tako da se ve, da je situacija najavljena. Hvala lepa. Besedo ima gospod
                  Maks Lavrinc, ki je prosil za repliko. Se je odpovedal repliki. Želi še kdo
                  besedo, razen tistih, ki govorijo ves čas, ne da bi jim besedo dal, seveda. Gospod
                  Baškovič, izvolite.</p>
            </sp>
            <sp xml:id="SDZ1-Redna-34-1995-07-27.sp52">
               <speaker>MILAN BAŠKOVIČ:</speaker>
               <p>V zvezi s tem zadnjim problemom bi rad na nekaj opozoril, da ne bi bilo kasneje
                  prevelikih težav. Namreč, če prav preberem ta amandma gospe Metke Karner-Lukač, se
                  tukaj dodaja nova naloga, ki ni revidiranje lastninskega preoblikovanja. Ni
                  revidiranje oškodovanja družbene lastnine in tako naprej po kriterijih 48. in 48.a
                  člena zakona o lastninskem preoblikovanju in tako naprej, ampak gre za revidiranje
                  dela agencije v postopkih preoblikovanja, seveda. Sedaj če naj agencija to se
                  sprašujem, revidira, to se pravi, ima javno pooblastilo, kaj naj revidira, bi
                  morali biti elementi izdelani v tem zakonu oziroma ta pravila, ker mora agencija
                  imeti zakonito podlago in elemente za revizijo. Revizije v normalnih civilnih
                  postopkih in tako naprej, upravnih, so vedno na nekaj oprte. Ali je to kršeno ali
                  je ono kršeno, ali je ta element treba posebej pogledati in tako naprej.
                  Revidiranje dela na splošno je zame tako pomanjkljiv pojem in nedodelan, da bi
                  lahko rekel to, kar večkrat Ustavno sodišče reče, da je norma neizvedljiva,
                  nejasna in torej ni v skladu z načelom pravne države. To me muči pri tej stvari,
                  in potem celo poroča o tem Državnemu zboru. O revidiranju dela Agencije za
                  prestrukturiranje in privatizacijo in tako naprej. Dela, drugo bi bilo revizija
                  finančnih nekaterih stvari, oškodovanj po elementih, ki so nekje določeni, to pa
                  ne vem kdo bo te elemente, si jih bo agencija sama dala, tega pooblastila v zakonu
                  niti nima. Ta nedodelanost je tista, na katero opozarjam. Hvala lepa.</p>
            </sp>
            <sp xml:id="SDZ1-Redna-34-1995-07-27.sp53">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospa Metka Karner-Lukač ima besedo.</p>
            </sp>
            <sp xml:id="SDZ1-Redna-34-1995-07-27.sp54">
               <speaker>METKA KARNER-LUKAČ:</speaker>
               <p>Hvala gospod Baškovič, da ste me na to opozorili, ker glede na to, da v zakonu o
                  Agenciji Republike Slovenije za prestrukturiranje in privatizacijo točno piše, kaj
                  dela, kaj je njeno delo, torej priprava programov oziroma odobritev programov,
                  preverja to in to, to tam točno piše in sem mislila, da je s tako oblikovanim
                  amandmajem jasno, zato bom prosila vašo strokovno službo, da mi pri tem amandmaju
                  pomaga, da ne bo kakšnega dvoma in bi prosila predsedujočega, da mi v imenu
                  poslanske skupine odobri pol ure. Ne vem če bomo mogli v roku pol ure to
                  pripraviti. Če mi boste pomagali v tem času narediti, gospod Baškovič, bi bilo pol
                  ure dovolj pavze. Bomo najprej za pol ure prosili. Da ja ne bi prišlo, zaradi
                  nejasno oblikovanega amandmaja, ki res bistveno širi, oziroma uvaja nove
                  pristojnosti agenciji, da ne bi ta Državni zbor samo iz teh formalnih razlogov
                  zadevo zavrnil. Prosim, če daste poslanski skupini pol ure pavze.</p>
            </sp>
            <sp xml:id="SDZ1-Redna-34-1995-07-27.sp55">
               <speaker>PODPREDSEDNIK DR. LEV KREFT:</speaker>
               <p>Delo bomo nadaljevali ob 12. uri.</p>
            </sp>
            <stage type="time">(Seja je bila prekinjena ob 11.33 uri in se je nadaljevala ob 12.10
               uri.)</stage>
            <sp xml:id="SDZ1-Redna-34-1995-07-27.sp56">
               <speaker>PODPREDSEDNIK DR. LEV KREFT:</speaker>
               <p><gap n="..."/> Karner-Lukač, ki bo predstavila dodatno vložene amandmaje, zaradi katerih je
                  bil sklican odmor, vas prosim, da ugotovimo prisotnost. Ugotavljamo prisotnost! Še
                  vedno ugotavljamo prisotnost! 59 poslank in poslancev je seveda dovolj, da Državni
                  zbor sklepčno odloča, besedo ima gospa Metka Karner-Lukač, izvolite.</p>
            </sp>
            <sp xml:id="SDZ1-Redna-34-1995-07-27.sp57">
               <speaker>METKA KARNER-LUKAČ:</speaker>
               <p>Spoštovane gospe in gospodje, vsak čas boste dobili amandma tudi v pisni obliki.
                  Umikam prejšnji amandma in vlagam novega. Strokovna služba je pri tem sodelovala
                  in mi pomagala ta amandma oblikovati in se glasi takole: <q>"in revidiranje dela
                  Agencije Republike Slovenije za prestrukturiranje in privatizacijo v postopkih
                  lastninskega preoblikovanja podjetij glede zakonitosti in pravilnosti izkazovanja
                  vrednosti družbenega kapitala, na podlagi katere se je pravna oseba lastninsko
                  preoblikovala."</q> Torej ta agencija bo imela možnost vpogleda v otvoritvene bilance
                  in pa v ocenitve in ali je ta družbeni kapital pravilno ugotovljen. V toliko gre.
                  Torej je ta amandma ožji, ampak to je popolnoma dovolj, tako da je sedaj tudi po
                  mnenju strokovne službe jasno, kaj lahko naredi, mislim, kakšna je njena
                  pristojnost. Zdaj pa, spoštovane poslanke in poslanci, ni razlogov, da bi z vidika
                  nejasnosti ta amandma padel. Hvala.</p>
            </sp>
            <sp xml:id="SDZ1-Redna-34-1995-07-27.sp58">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Janez Kopač, izvolite.</p>
            </sp>
            <sp xml:id="SDZ1-Redna-34-1995-07-27.sp59">
               <speaker>JANEZ KOPAČ:</speaker>
               <p>Hvala lepa. Lahko smo slišali že prej v razpravi pa tudi od predstavnikov Agencije
                  za plačilni promet, nadziranje in informiranje, da oni tega znanja vsaj zaenkrat
                  nimajo. Imajo pa drugo znanje - revidirati poslovne dogodke. Zato menim, da je
                  mnogo boljši od tega amandmaja amandma Odbora za finance, gre za amandma k 3.
                  členu, s katerim se tretji odstavek novega 1. člena spremeni, tako da se glasi:
                  <q>"Agencija za revidiranje opravlja naloge za revidiranje podjetij pred izvedbo
                  lastninskega preoblikovanja v okviru pooblastil ter po postopkih določenih
                  zakonov, ki urejajo lastninsko preoblikovanje podjetij oziroma privatizacijo
                  pravnih oseb"</q> in tako naprej in tako naprej, pa tudi pri kapitalsko poslovno
                  povezanih osebah. Gre za to, da se s tem ukinja rok 31.12.1992, se pristojnost
                  Agencije za revizijo poslovnih dogodkov pred izvedbo lastninskega preoblikovanja
                  razpotegne tudi v leto 1993, 1994, morebiti tudi 1995, kjer je pač to aktualno;
                  torej na ves čas trajanja družbene lastnine in s tem se da tej agenciji
                  pristojnost, da preverja tisto, kar zna - poslovne dogodke, ki so pripeljali na
                  koncu do te otvoritvene bilance. Torej menim, da ta amandma predvideva nekaj, kar
                  bo mnogo bolje opravljeno, bo pa na koncu koncev doseglo podoben ali pa isti cilj,
                  pripeljalo do očiščenja situacije na podlagi katere je bila potem narejena
                  otvoritvena bilanca. Revidiranje dela, torej samega programa lastninskega
                  preoblikovanja in njegove ocene in tako naprej, pa ni stvar, ki bi sodila v
                  delokrog Agencije za revidiranje, niti v sedanji zakonodaji niti v kakšni drugi in
                  treba je reči, da ta zakon, zakon o spremembi zakona o Agenciji za plačilni
                  promet, nadziranje in informiranje predvideva v bodoči Agenciji za revidiranje
                  nadaljevanje tistih nalog, ki so že sedaj opredeljene v drugih zakonih plus ta
                  razširitev, o kateri sem ravnokar govoril na podlagi amandmaja Odbora za finance.
                  Je pa stvar drugih zakonov, torej zakona o lastninskem preoblikovanju podjetji
                  navsezadnje in njegove morebitne spremembe, ali se želi še nekaj, kar je bilo
                  sicer določeno v tistih zakonih in nima nobene zveze s tem zakonom, ki ureja to
                  institucijo, spremeniti in tako naprej. In v tem primeru seveda bi pa potem bilo
                   treba določiti nekoga, ki bi to delal. Tukaj notri, bom rekel s padalsko akcijo
                  spreminjat zakon o lastninskem preoblikovanju podjetij pa se mi zdi neprimerno.
                  Zato mislim, da je rešitev, ki jo je predlagal odbor mnogo bolj konsistentna,
                  pripelje, kot poudarjam še enkrat, do istega ali podobnega cilja. Torej, do
                  čiščenja stvari, izkazanih v otvoritvenih bilancah zaradi morebitnih nepravilnosti
                  po 31.12.1992., vendar še v času trajanja družbene lastnine in zato tega
                  amandmaja, ki ga je predlagala poslanka Lukačeva jaz ne bom podprl, seveda bom pa
                  podprl amandma Odbora za finance. Hvala lepa.</p>
            </sp>
            <sp xml:id="SDZ1-Redna-34-1995-07-27.sp60">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospa Metka Karner-Lukač ima besedo.</p>
            </sp>
            <sp xml:id="SDZ1-Redna-34-1995-07-27.sp61">
               <speaker>METKA KARNER-LUKAČ:</speaker>
               <p>Imam pravzaprav repliko na izvajanje spoštovanega poslanca gospoda Janeza Kopača.
                  To, kar ste govorili, gre za dve stvari. Tudi ta amandma, ki ga je odbor
                  predlagal, bom jaz podprla, ker je pameten. Ampak govori čisto o drugi stvari.
                  Čisto o drugi stvari, gospod Kopač, govori. Dejstvo pa je, da ne bom tukaj več
                  hodila za to govornico, ker se lahko še cel dan okrog tega prerekamo. Dejstvo je,
                  da ne želite nobene kontrole nad to institucijo izvršilne oblasti. Torej, da ne
                  želite, da bi kdo kontroliral, ali je izkazana vrednost družbenega kapitala, na
                  kateri so se podjetja lastninila, velikokrat tudi na podlagi ocenjene vrednosti,
                  poštena, realna in pravilna. Tega pač nočete, nočete, jaz ne trdim, da so napake,
                  ki jih je agencija naredila. Morda pa so. Zakaj pa ne? Še enkrat poudarjam. Vsaka
                  institucija je lahko zmotljiva, je podkupljiva in s super kontrolo se ta možnost
                  močno zmanjša. Ne bom prišla več gor in obrazlagala te zadeve, ker vem, da to zelo
                  dobro, v potankosti dobro, in v globino razumete. Ampak pač želite, da se te
                  zadeve ne bi izvajale. In to je vse. Hvala.</p>
            </sp>
            <sp xml:id="SDZ1-Redna-34-1995-07-27.sp62">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Izidor Rejc, izvolite!</p>
            </sp>
            <sp xml:id="SDZ1-Redna-34-1995-07-27.sp63">
               <speaker>IZIDOR REJC:</speaker>
               <p>Spoštovani podpredsednik, gospe in gospodje! To, kar je gospod Kopač povedal, je
                  gotovo dobro, vendar to je malo drugo področje. V tem primeru je šlo pa za
                  preoblikovanje tistega predloga, ki ga je gospa Metka Karner-Lukač dala in je
                  skupaj s sekretariatom preoblikovan in seveda umeščen tako, da ima svojo podlago.
                  To sta res dve stvari in menim, da je treba obe stvari podpreti.</p>
            </sp>
            <sp xml:id="SDZ1-Redna-34-1995-07-27.sp64">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima državna sekretarka, gospa Milojka Kolar. Izvolite.</p>
            </sp>
            <sp xml:id="SDZ1-Redna-34-1995-07-27.sp65">
               <speaker>MILOJKA KOLAR:</speaker>
               <p>Hvala za besedo. Spoštovani zbor! Rada bi samo s strokovnega vidika par stvari
                  obrazložila. V skladu z zakonom o lastninskem preoblikovanju se je podjetje lahko
                  lastninilo na osnovi različnih načinov izračuna vrednosti družbenega kapitala. En
                  in obvezen način izračuna je bila otvoritvena bilanca, za katero je bila
                  metodologija tudi predpisana. Drugič se je podjetje lahko ocenilo tudi po eni
                  izmed katerikoli drugih vrednosti, pošteni vrednosti, izračunani na različni
                  metodologiji. Ena od teh vrednosti je bila lahko tudi izračun družbenega kapitala
                  na osnovi neto aktive, se pravi premoženja v aktivi, minus obveznosti. Naslednji
                  možni način vrednosti, po katerem se je podjetje lastninilo, pa je bila dinamična
                  ocena izračuna poštene vrednosti družbenega kapitala. To govorim zaradi tega, ker
                  so za vse te tri vrednosti cenitve premoženja različne metodologije in če zdaj
                  govorimo, veste, da so bili potrebni posebni izpiti podeljevanja licence cenilcem,
                  ki so vsako to podjetje ocenjevali najmanj po teh treh vrednostih in običajno tudi
                  še po likvidacijski vrednosti. Zdaj se sprašujem samo to, glede na to, da smo tem
                  cenilcem dali licence, smo jim zaupali te vrednosti in da se je verjetno precejšen
                  del podjetij olastninil tudi po dinamični vrednosti, da ima Agencija za
                  prestrukturiranje poseben nadzorni odbor, ki ga vodi profesor doktor Mramor kot
                  eden največjih strokovnjakov za izračune te vrednosti, da je moral vsak cenilec
                  povzetek, cenitveno poročilo poslati temu nadzornemu odboru, ki redno zaseda, ki
                  pregleda vse te cenitvene izvide, pokliče na zagovore cenilce. Kot vem, je bilo
                  tudi nekaj opominov oziroma odvzem licenc, vemo pa, da Agencija za plačilni promet
                  strokovnjakov, ki bi znali kontrolirati izračune vrednosti družbenega kapitala za
                  lastninjenje po dinamični vrednosti in po neto aktivi nima. Kaj to pomeni? To
                  pomeni, da bi zdaj Agencija za plačilni promet zopet najela te iste cenilce in
                  bomo nekje v začaranem krogu, ker bo zdaj mogoče drugi cenilec kontroliral tistega
                  prejšnjega cenilca, ki je za podjetje izračunal dinamično oceno. V tem smislu
                  težko razumem. Potem dajmo raje vprašati ta nadzorni strokovni svet, ki ima te
                  cenitvene izvide, da poda poročilo, ker vem, da normalno deluje, sklicuje seje,
                  gleda cenitvena poročila itd. Hvala.</p>
            </sp>
            <sp xml:id="SDZ1-Redna-34-1995-07-27.sp66">
               <speaker>PODPREDSEDNIK DR. LEV KREFT:</speaker>
               <p>Gospod Henigman, potem pa še gospa Metka Karner-Lukač in gospod Žarko Pregelj.</p>
            </sp>
            <sp xml:id="SDZ1-Redna-34-1995-07-27.sp67">
               <speaker>BENJAMIN HENIGMAN:</speaker>
               <p>Hvala za besedo. Spoštovani! Menim, da je s to dopolnitvijo amandmaja gospa Metka
                  Karner-Lukač dovolj jasno povedala, kaj je bistvo tega nadzora nad Agencijo za
                  privatizacijo. Dejstvo je, da zakon o lastninskem preoblikovanju podjetij v svojem
                  49. členu govori, kakšni so načini in kakšne so pristojnosti nadzora v lastninskem
                  preoblikovanju, v 48. členu ZLPP pa se govori, kateri so kriteriji oziroma, katere
                  so tiste točke, na katerih se to revidiranje opravlja. Ne bom trdil, da je ta
                  amandma tako matičnega delovnega telesa kot dodaten, nujen, je pa gotovo koristen,
                  da pomaga definirati pristojnosti nove Agencije za revidiranje. Treba pa je seveda
                  povedati, da gre tukaj za to, da se tisto, kar je bivša SDK, ali pa Agencija za
                  plačilni promet, nadziranje in informiranje ugotovila v svojih revizijskih
                  postopkih, da se izvede do konca. Ker ima Agencija za plačilni promet ingerenco
                  nad tem, da izda revizijsko poročilo in da potem podjetja prostovoljno uskladijo
                  zadeve, je seveda stvar v tistem kontekstu v privatizacijskem programu notri. Za
                  tisti del, kjer pa je agencija izdala odločbo, kjer se podjetja niso hotela sama
                  uskladiti, pa menim, da je ta dodatni amandma primeren, ker gre za tisto, da ima
                  Agencija za privatizacijo dolžnost, da upošteva odločbo Agencije za plačilni
                  promet, da v postopkih sprovedbe zakona o lastninskem preoblikovanju upošteva vse,
                  kar je Agencija za plačilni promet ugotovila. Zato mislim, da ni nič narobe in da
                  je prav, da podpremo ta amandma. Drugo pa je, kdo koga nadzira - ali gospa
                  Logarjeva nadzira gospo Pucovo, ali gospa Pucova gospo Logarjevo. To pa po tem
                  dopolnilu ni več stvar tega amandmaja, ker se tukaj jasno ve, da Agencijo za
                  privatizacijo nadzira Ministrstvo za ekonomske odnose, nadzorni odbor in pa svet
                  Agencije za privatizacijo. Hvala.</p>
            </sp>
            <sp xml:id="SDZ1-Redna-34-1995-07-27.sp68">
               <speaker>PODPREDSEDNIK DR. LEV KREFT:</speaker>
               <p>Hvala. Besedo ima gospa Metka Karner-Lukač. Za njo bo na vrsti še gospod
                  Pregelj.</p>
            </sp>
            <sp xml:id="SDZ1-Redna-34-1995-07-27.sp69">
               <speaker>METKA KARNER-LUKAČ:</speaker>
               <p>Sedaj vam pa res obljubim, da sem zadnjič tukaj glede tega amandmaja, ampak ne
                  morem ostati dolžna odgovora na to, kar je povedala gospa državna sekretarka.
                  Glede na to, da ste navedli ime tega strokovnjaka, ki je predsednik nekega
                  posebnega strokovnega nadzornega odbora te Agencije za privatizacijo, potem še
                  toliko bolj utemeljeno zahtevam, da se sprejme ta amandma oziroma da zbor o tem
                  odloči, kajti ta isti strokovnjak usklajuje bilance in cenitve tudi v podjetjih in
                  za to dobiva honorar. Ali vam je to dovolj? In še nekaj. Tudi gospod Rupnik je
                  velik strokovnjak. In je velik strokovnjak, pa je v postopku za odvzem licence.
                  Ali vam je to dovolj? Ali so to dovolj močni argumenti, da uvedemo posebno
                  revizijo?  V sedanji agenciji za plačilni promet so revizorji, ki na tem področju
                  že delajo. Mislim, da so njihove možganske celice, no pa na drugem področju, ki je
                  pa blizu tega, sprejemljive glede na znanje, ki ga že imajo, da bodo v šestih
                  mesecih, ko bo ta agencija začela delovati, lahko se primerno usposobili, tudi to
                  je možnost. Torej, ne se sklicevati na to, da so skoraj kreteni, ki pa tega niso
                  sposobni storiti. Hvala.</p>
            </sp>
            <sp xml:id="SDZ1-Redna-34-1995-07-27.sp70">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Žarko Pregelj, izvolite</p>
            </sp>
            <sp xml:id="SDZ1-Redna-34-1995-07-27.sp71">
               <speaker>ŽARKO PREGELJ:</speaker>
               <p>Spoštovani! V razpravi so bile izražene misli, da je Agencija Republike Slovenije
                  za prestrukturiranje enakopravna Agenciji za revidiranje oziroma agenciji, ki zdaj
                  to opravlja na podlagi zakona. Menim, da to ni tako. V zakonu o lastninskem
                  preoblikovanju podjetij so jasne obveznosti Agencije za privatizacijo, ko mora v
                  določenih postopkih čakati na revizijska poročila, ki jih opravi po zakonu o SDK,
                  to pa je Agencija za plačilni promet in nadziranje. Razvidno je, da Agencija za
                  lastninsko preoblikovanje opravi oceno vrednosti podjetja, tako da na podlagi
                  normativov, ki jih je sama izdala, na podlagi licenc, ki jih sama izdaja, pride do
                  teh ocenjenih vrednosti. Že tukaj, glejte, prihaja do določenih, mogoče lahko
                  rečemo enostranskosti, ko v bistvu agencija sama določa kriterije, sama izdaja
                  licence oziroma predpisuje pogoje za licence in sama na koncu izda končne odločbe.
                  To je na podlagi 37. in 38. člena zakona o Agenciji Republike Slovenije. Opozoril
                  bi še na 44. člen prehodnih določb zakona o lastninskem preoblikovanju podjetij,
                  kjer je pristojnost Agencije za lastninsko preoblikovanje, da dokler se podjetja
                  ne preoblikujejo, dovoljuje tem podjetjem s predhodnim soglasjem vlaganje ali
                  kakršno koli razpolaganje s sredstvi večje vrednosti, če to presega okvir rednega
                  poslovanja. In ta sredstva večje vrednosti v obračunskem letu ne smejo presegati
                  tolarske protivrednosti 100.000 ECU-jev ali 10% knjižne vrednosti družbenega
                  kapitala podjetja. Ta dejanja ni nihče revidiral, nihče jim ni in ni mogel
                  oporekati. Še enkrat poudarjam, ko je agencija podala poročilo o teh transakcijah,
                  je podala nepopolno poročilo. Potem imamo v 48. in 49. členu, predvsem v 49. členu
                  jasno povedano, da Agencija za lastninsko preoblikovanje do zaključka revizijskega
                  postopka ne sme izdati soglasja k programu lastninskega preoblikovanja ne po 19.
                  ne po 20. členu. Potem imamo tukaj jasno zapisano, da revizijo lahko zahtevajo
                  poleg vseh, ki so našteti v drugem odstavku 49. člena, med njimi so javni tožilec,
                  javni pravobranilec, družbeni pravobranilec samoupravljanja, Agencija in tako
                  naprej, tudi lahko zahteva revizijski organ, to je pa v bistvu sedanja Agencija za
                  plačilni promet in nadzor oziroma po novem Agencija za revidiranje. Iz zakona, iz
                  smisla zakona o lastninskem preoblikovanju, je jasno razvidna določena
                  superiornost Agencije za plačilni promet nadziranje in informiranje nad Agencijo
                  za lastninsko preoblikovanje. Res je, da je v 37. členu tudi določilo, ki daje
                  Agenciji za lastninsko preoblikovanje pravico, da izda odločbo, ki je dokončna in
                  da se zoper to odločbo lahko sproži upravni spor. Jasno je, da to še vedno ne
                  pomeni, da Agencija za revidiranje ne bi bila tista, ki bi lahko sprožila upravni
                  spor, če bi ugotovila določene napake. Tako da je že na podlagi sedaj veljavnih
                  določil zakona o lastninskem preoblikovanju možna taka pristojnost Agencije za
                  revidiranje, da revidira in s tem nadzoruje delo Agencije za lastninsko
                  preoblikovanje podjetij in prestrukturiranje in osebno menim, da je sprejem tega
                  amandmaja, ki ga je pripravila gospa Lukačeva, v resnici srž sprememb tega zakona,
                  da v kolikor večina v tem zboru na to pristane, potem se bodo lahko zadeve
                  korektno peljale naprej. Hvala lepa.</p>
            </sp>
            <sp xml:id="SDZ1-Redna-34-1995-07-27.sp72">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prihajam k glasovanju.
                  Amandma, ki ga imate v pregledu navedenega kot prvega, je umaknjen, zato dajem na
                  glasovanje amandma iz dodatnega števila amandmajev, ki jih je vložil gospod Žarko
                  Pregelj. Zdaj ste te amandmaje že v pisni obliki dobili. Ta amandma se glasi: v 3.
                  členu se besedilo prvega odstavka novega 1.a člena spremeni, tako da se glasi: <q>"S
                  tem zakonom se na novo ustanovi Agencija Republike Slovenije za revidiranje
                  lastninskega preoblikovanja podjetij - v nadaljnjem besedilu Agencija za
                  revidiranje - z izločitvijo revidiranja lastninskega preoblikovanja iz Agencije za
                  plačilni promet, nadziranje in informiranje."</q> Prosim, gospod Pregelj, obrazložitev
                  glasu.</p>
            </sp>
            <sp xml:id="SDZ1-Redna-34-1995-07-27.sp73">
               <speaker>ŽARKO PREGELJ:</speaker>
               <p>Spoštovani! Podpiram ta amandma predvsem z osnovnim namenom, da v zakonu jasno in
                  razvidno povemo, da gre za preoblikovanje nekdanje Agencije za plačilni promet,
                  nadziranje in informiranje, in sicer za tako preoblikovanje, da se iz te agencije
                  izloči tista dejavnost revidiranja lastninskega preoblikovanja, ki jo ta agencija
                  izvaja na podlagi zakona o lastninskem preoblikovanju in da ne bi prihajalo do
                  zavajanj, da gre za čisto neko novo agencijo, da gre v bistvu za - poudarjam -
                  kontinuiteto delovanja. Hvala.</p>
            </sp>
            <sp xml:id="SDZ1-Redna-34-1995-07-27.sp74">
               <speaker>PODPREDSEDNIK DR. LEV KREFT:</speaker>
               <p>Hvala. Ali želi še kdo obrazložiti svoj glas? <stage>(Ne.)</stage> Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Na glasovanje dajem amandma na amandma Odbora za finance in kreditno monetarno
                  politiko, ki ga imate v pregledu pod točko 2. Vložila ga je skupina poslancev s
                  prvopodpisanim gospodom Janezom Kopačem. Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo ta amandma na amandma sprejeli.</p>
               <p>Na glasovanje dajem še amandma pod točko 3, na katerega se je ta prejšnji amandma
                  na amandma nanašal. Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta amandma sprejeli.</p>
               <p>Na glasovanje dajem namesto umaknjenega amandmaja pod 4. točko amandma, ki ga je
                  vložila gospa Metka Karner-Lukač, s tem da moram opozoriti, da je v bistvu ta
                  amandma zdaj brezpredmeten, ker smo prejšnjega sprejeli, ki je spremenil celotno
                  besedilo tega odstavka in mislim, da ga lahko vložite v tretji obravnavi. Je, ker
                  se glasi - v tretjem odstavku novega 1.a člena se na koncu črta pika. Mi smo pa
                  cel tretji odstavek že spremenili v celoti. Ni pa bil vaš amandma vložen kot
                  amandma na amandma pod točko 3. Ne govorim o vsebinski brezpredmetnosti. Govorim o
                  tem, da je bil vložen kot amandma. Predlagam, da ga vložite v tretji obravnavi.
                  Mislim, da je to najbolj korektno po poslovniku - kot amandma na amandma, ki je
                  bil sprejet. Nadaljujemo z glasovanjem. Na glasovanje dajem drugi amandma -
                  proceduralno. Ne morete zdaj popravljati. Mi smo že sprejeli ta amandma. Ne more
                  zdaj vlagati amandmaja na amandma. Ne morete spreminjati že sprejetega teksta. To
                  se ne da, gospod Pregelj. V tretji obravnavi se lahko vloži ta amandma kot amandma
                  na to, kar smo sprejeli. Na glasovanje dajem amandma gospoda Preglja iz dodatnega
                  spiska amandmajev, ki se glasi: v 3. členu se besedilo novega 1.b člena spremeni
                  tako, da se glasi: <q>"Agencija za revidiranje ima statut in poslovnik, ki določata
                  njeno organiziranost in poslovanje."</q> Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Na glasovanje dajem amandma, ki ga imate v pregledu pod 5. točko matičnega
                  delovnega telesa. Na ta amandma je bil najprej vložen amandma, in sicer gospoda
                  Žarka Preglja, ki se glasi, da se v tem amandmaju pod 5. točko, besedi <q>"poslovnik"</q>
                  dodata še besedi <q>"statuta"</q> <q>"in"</q>. Tako bi se cel amandma glasil: <q>"K statutu in
                  poslovniku agencije."</q> In dajem najprej ta amandma na amandma na glasovanje. Vem,
                  niso v prvič sprejeli, pač če ne umika amandmaja, dajem na glasovanje najprej
                  amandma na amandma pod 5. točko, ki sem ga povedal. Lahko ga povem še enkrat, če
                  komu ni jasno. To je amandma gospoda Preglja, da se v 5. točki dodamo <q>"statutu
                  in"</q>, in se nadaljuje poslovnik agencije. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta amandma na amandma ni bil sprejet in dajem na glasovanje amandma
                  po točko 5. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta amandma sprejeli.</p>
               <p>In dajem na glasovanje amandma gospoda Žarka Preglja, ki ga nimate v pregledu,
                  glasi pa se: V 3. členu se besedilo novega 1.d člena spremeni tako, da se glasi:
                  <q>"Agenciji za revidiranje so stalno na razpolago vsi podatki potrebni za
                  revidiranje lastninskega preoblikovanja podjetij, s katerimi razpolagajo Agencija
                  Republike Slovenije za plačilni promet, nadziranje in informiranje in davčni
                  organi."</q> Ugotovimo sklepčnost! Obrazložitev glasu gospod Žarko Pregelj.
                  Izvolite!</p>
            </sp>
            <sp xml:id="SDZ1-Redna-34-1995-07-27.sp75">
               <speaker>ŽARKO PREGELJ:</speaker>
               <p>Spoštovani! Dikcija tega amandmaja sledi osnovni vsebini novega 1.d člena, s tem
                  da obveznost Agencije za plačilni promet in davčnega organa, da so dolžni
                  posredovati informacije, spremeni v avtomatizem, kjer se razume, da so te
                  informacije avtomatično stalno na razpolago Agenciji za revidiranje. Mislim, da je
                  taka dikcija primernejša kot v osnovnem tekstu. Hvala lepa. Glasoval bom seveda
                  za.</p>
            </sp>
            <sp xml:id="SDZ1-Redna-34-1995-07-27.sp76">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas. Ugotavljam da ne in dajem na
                  glasovanje amandma, ki sem ga že prebral. Ugotovimo sklepčnost! <stage>(61
                     prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Dajem na glasovanje naslednji amandma gospoda Žarka Preglja, ki ga nimate v
                  pregledu, ampak v dodatnem listu. V 3.</p>
               <p>členu se besedilo prvega odstavka novega 1.e člena spremeni tako, da se glasi:
                  <q>"Agencija za revidiranje vsake tri mesece poroča Državnemu zboru o opravljenih
                  postopkih revidiranja lastninskega preoblikovanja podjetji."</q> Ugotovimo sklepčnost!
                     <stage>(61 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da smo ta amandma sprejeli.</p>
               <p>S tem je seveda amandma, mislim, da gospe Metke Karner-Lukač, pod točko 6
                  brezpredmeten oziroma ga umikate.</p>
               <p>Prehajamo na glasovanje o naslednjem amandmaju iz dodatnih predlogov gospoda
                  Žarkota Preglja, in sicer je to amandma: v 3. členu se besedilo prvega odstavka
                  novega 1.f člena spremeni tako, da se glasi: <q>"Sredstva za delo Agencije za
                  revidiranje določi Državni zbor na predlog Agencije za revidiranje in so sestavni
                  del proračuna Republike Slovenije"</q>. Dajem ta amandma na glasovanje. Ugotovimo
                  sklepčnost! <stage>(61 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje amandma, ki ga imate pod točko 7, matičnega delovnega telesa,
                  da se črta drugi odstavek 1.f člena. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje še zadnji iz dodatnega predloga amandmajev gospoda Žarkota
                  Preglja, ki se glasi: v 3. členu se besedilo novega 1.f člena dopolni z novim
                  odstavkom, ki se glasi: <q>"Agencija za revidiranje ima pravico pridobiti sredstva za
                  svoje delo v višini tisočine vrednosti oškodovanja lastninskega preoblikovanja, ki
                  ga Agencija za revidiranje z revizijo ugotovi"</q>. Gospod Žarko Pregelj bo obrazložil
                  svoj glas. Izvolite.</p>
            </sp>
            <sp xml:id="SDZ1-Redna-34-1995-07-27.sp77">
               <speaker>ŽARKO PREGELJ:</speaker>
               <p>Spoštovani! Podpiram ta amandma, ker menim, da bo omogočal, da se bo lastninsko
                  preoblikovanje lahko revidiralo do konca in da ne bo prišlo do tistega trenutka,
                  ki pač lahko nastane s sprejetjem premajhne postavke za te namene v okviru
                  državnega proračuna. Menim, da je tak pristop pravilen in upam na vaše
                  razumevanje. Hvala lepa.</p>
            </sp>
            <sp xml:id="SDZ1-Redna-34-1995-07-27.sp78">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? <stage>(Ne.)</stage> Zato dajem ta
                  amandma na glasovanje. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Dajem na glasovanje amandma matičnega delovnega telesa, ki ga imate v pregledu pod
                  točko 8. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje še amandma gospe Metke Karner-Lukač pod točko 9. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(54 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje amandma matičnega delovnega telesa pod točko 10. Ugotovimo
                  sklepčnost! <stage>(54 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo ta amandma sprejeli in dajem na glasovanje še amandma pod točko
                  11. na 4. strani. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da samo tudi ta amandma sprejeli in dajem na glasovanje 3. člen v
                  celoti. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da smo 3. člen sprejeli in prehajam k 4. členu, h kateremu je bil
                  vložen en sam amandma, mislim pa, da je v skladu s prejšnjo vašo opombo, gospod
                  Pregelj, tudi ta verjetno umaknjen. Prihajamo k 8. členu in dajem na glasovanje
                  dva amandmaja. Prvič, črta se 8. člen - predlagatelj skupina poslancev
                  prvopodpisani gospod Benjamin Henigman, in drugi, 8. člen se spremeni tako, da se
                  glasi: <q>"Prejemnik čeka predloži prejete čeke iz tekočih računov fizičnih oseb, ki
                  so trasirani na banki in hranilnico banki s katero ima sklenjeno depozitno
                  pogodbo. Podrobnejše navodilo o unovčenju čeka prepiše Banka Republike Slovenije."</q>
                  Predlagatelji so gospodje Janez Kopač, Stane Frim in Feri Horvat, besedo pa ima
                  gospod Benjamin Henigman. Izvolite!</p>
            </sp>
            <sp xml:id="SDZ1-Redna-34-1995-07-27.sp79">
               <speaker>BENJAMIN HENIGMAN:</speaker>
               <p>Hvala za besedo. Spoštovane kolegice in kolegi! Kot ste videli, je Vlada oziroma
                  predlagatelj predvidel črtanje 21. člena, ki je po starem zakonu definiralo način
                  unovčevanje čekov preko stare Službe Družbenega knjigovodstva oziroma potem
                  Agencije. Sedaj so trije poslanci v imenu poslanskih skupin vložili novi amandma k
                  8. členu oziroma dodaten amandma, kjer smo predlagali, da ta člen ostane. Seveda
                  ne morem v lastnem imenu predlagati umik tega amandmaja desetih podpisnikov, bi pa
                  predlagal, da bi najprej glasovali o amandmaju treh podpisanih, Kopača, Frima in
                  Horvata, in če bo ta amandma sprejet, potem menim, da ne bi bilo potrebno
                  glasovati o amandmaju desetih podpisnikov. Hvala lepa.</p>
            </sp>
            <sp xml:id="SDZ1-Redna-34-1995-07-27.sp80">
               <speaker>PREDSEDNIK DR. LEV KREFT:</speaker>
               <p>S tem ste sicer predlagali, po mojem, nepotrebno še eno glasovanje več, ker moramo
                  mi prej glasovati o vrstnem redu glasovanja, potem pa še o drugem amandmaju. Želi
                  še kdo besedo? <stage>(Nihče.)</stage> Ali vztrajate pri tem, da glasujemo po tem
                  vrstnem redu? Tukaj smo v dvomu, ali se o takih predlogih lahko glasuje, glede na
                  to, da je prvi predlog zelo jasno napisan in pomeni poslovniško nekaj, o čemer se
                  absolutno najprej glasuje. Gre za črtanje celotnega člena. In v tem primeru, da je
                  to sprejeto, je pač naslednji brezpredmeten. Vašo razpravo bi bilo treba razumeti
                  pač kot to, da se sam kot prvopodpisani odrekate temu amandmaju, ki ga ne morete
                  umakniti, ker pač ne zmorete zaradi vseh podpisnikov in da glasujete za to, da se
                  sprejme drugi. Predlagam, da ne bi zapletali tukaj procedure. Kot rečeno, je
                  vprašanje, ali lahko o takem proceduralnem predlogu sploh glasujemo glede na to,
                  da je poslovnik glede vrstnega reda glasovanja na tem področju izrecen. Če gre za
                  predlog za črtanje, je to najbolj oddaljeno od osnovnega predloga in se o tem pač
                  mora najprej glasovati. Je v redu? Se razumemo? Dobro.</p>
               <p>Torej dajem na glasovanje amandma pod točko 1 k 8. členu. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(35
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta amandma sprejeli. Spremenili smo celotni 8. člen.</p>
               <p>9. člen z amandmajem, ki se glasi: v novem 63. členu se tretji odstavek spremeni
                  tako, da se glasi: <q>"Predsednika in štiri člane sveta agencije imenuje Vlada, enega
                  člana imenuje Banka Slovenije in enega člana Gospodarska zbornica Slovenije"</q>.
                  Predlagatelj je matično delovno telo, Vlada amandmaju nasprotuje. Želi kdo besedo?
                  Gospod Žarko Pregelj, izvolite.</p>
            </sp>
            <sp xml:id="SDZ1-Redna-34-1995-07-27.sp81">
               <speaker>ŽARKO PREGELJ:</speaker>
               <p>Spoštovani! Gre za zanimiv pojav, ko se v svetu agencije, ki ima očitno vlogo,
                  nekaj takega kot nadzorni odbor v družbah, predlaga izredno mešana sestava s tem
                  seveda, da se svet, ki je sedaj na podlagi 5. in predvsem 7. člena odgovoren
                  Vladi, da se v ta svet agencije vmeša še Banko Slovenije in najbolj me pa čudi
                  amandma k temu členu, in sicer matičnega odbora, ki predlaga še enega člana iz
                  Gospodarske zbornice Slovenije. Mislim, da v tem primeru res pride do mešanja
                  hrušk in jabolk na istem drevesu in da to nikakor ne gre. Gospodarska zbornica je
                  sicer lahko oseba javnega prava, toda to je za določen namen, agencija za plačilni
                  promet je pa spet drugi namen in ne vidim tukaj zdaj razloga, zakaj se naenkrat
                  pojavi v svetu, kjer običajno sedijo predstavniki ustanoviteljev ali pa lastnikov,
                  zdaj pa Gospodarska zbornica Slovenije. Mislim, da je ta pristop nesprejemljiv in
                  navaja na določene lobijske povezave. Hvala lepa.</p>
            </sp>
            <sp xml:id="SDZ1-Redna-34-1995-07-27.sp82">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Janez Kopač, izvolite.</p>
            </sp>
            <sp xml:id="SDZ1-Redna-34-1995-07-27.sp83">
               <speaker>JANEZ KOPAČ:</speaker>
               <p>Hvala lepa. Tega amandmaja, čeprav ga je sprejel Odbor za finance, jaz ne podpiram
                  in ga nisem niti na odboru. Menim, da je neprimerno nadomeščati člane monetarne
                  ali pa predstavnike monetarne oblasti s predstavniki Gospodarske zbornice. Lahko
                  bi pa šli sicer tudi do diskusije o tem, da če so pa že te notri, zakaj pa niso
                  potem še iz kakšne druge zbornice in podobno. Vsekakor pa gre za vodenje
                  institucije, ki je servis oziroma infrastruktura vsem, tako gospodarstvu kot
                  drugim. In menim, da je najbolj primerno, da jo vodijo predstavniki izvršne
                  oblasti in predstavniki monetarne oblasti, ker se tudi obe funkciji notri mešata,
                  drugi pa naj zraven ne bili. V tem primeru se strinjam z argumentacijo poslanca
                  Preglja. Nasprotujem temu amandmaju. Hvala.  </p>
            </sp>
            <sp xml:id="SDZ1-Redna-34-1995-07-27.sp84">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, izvolite gospod Stane Frim.</p>
            </sp>
            <sp xml:id="SDZ1-Redna-34-1995-07-27.sp85">
               <speaker>STANE FRIM:</speaker>
               <p>Hvala. Prav tako tudi sam in naša poslanska skupina nasprotujemo temu amandmaju.
                  Ker če ga v povezavi s tretjim amandmajem k 14. členu gledamo, pa dejansko ta
                  stvari obrača. Naš interes pa je, da se ob nekje enakem vplivu tako Vlade, kot
                  tudi Banke Slovenije zagotovi pač ta postopen prenos tega plačilnega prometa v
                  konkurenčne oziroma v poslovne banke in s tem je na poti ustvarjanja konkurence.
                  Takšen položaj oziroma takšna sestava sveta pa žal tega ne zagotavlja. Hvala.</p>
            </sp>
            <sp xml:id="SDZ1-Redna-34-1995-07-27.sp86">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta amandma k 9. členu
                  na glasovanje. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(5 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da amandma ni bil sprejet in dajem 9. člen v celoti na glasovanje.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta člen sprejeli.</p>
               <p>Dajem v obravnavo in na glasovanje 14. člen z amandmajem gospe Metke Karner-Lukač,
                  ki se glasi: V 73. členu se prvi odstavek spremeni tako, da se glasi;<gap n="..."/> Potem ga
                  pa ne bom bral.</p>
            </sp>
            <sp xml:id="SDZ1-Redna-34-1995-07-27.sp87">
               <speaker>METKA KARNER-LUKAČ:</speaker>
               <p>Spoštovane gospe in gospodje! Včeraj smo o tem členu pravzaprav veliko
                  razpravljali. Potem smo se tudi dobili z državnimi sekretarji Ministrstva za
                  finance in pa s strokovno službo, kjer so mi povedali, da bi bolj sodil k 3. členu
                  in smo ustrezno temu tudi besedilo oblikovali in bom v tretji obravnavi vložila k
                  3. členu. Mislim, računam na to, no sicer tudi z drugim zakonom je to
                  zagotovljeno, da boste takrat to stvar, ki je usklajena tudi s strokovne strani in
                  s strani ljudi, ki smo mi pomagali pri tem, da boste pa v tretji obravnavi
                  podprli, sedaj bom pa umaknila. Hvala lepa.</p>
            </sp>
            <sp xml:id="SDZ1-Redna-34-1995-07-27.sp88">
               <speaker>PODPREDSEDNIK DR. LEV KREFT:</speaker>
               <p>Hvala lepa. Torej imamo še dva amandmaja k 14. členu. Pod točkama 2 in 3. Pod
                  točko 2, amandma na amandma pod točko 3. Amandma Odbora za finance in kreditno
                  monetarno politiko k 14. členu se spremeni tako, da se na koncu besedila črta pika
                  in doda besedilo, in ki jih sprejme Državni zbor na predlog Vlade Republike
                  Slovenije in Banke Slovenije. Predlagatelj je gospod magister Igor Omerza. Nanaša
                  se pa to na amandma Odbora za finance in kreditno monetarno politiko. Pod točko 3,
                  v 73. členu se besedilo tretjega odstavka v celoti nadomesti z novim besedilom, ki
                  se glasi: Ne glede na določbe prve alinee 4. člena zakona lahko te naloge
                  opravljajo tudi poslovne banke na podlagi dovoljenja Banke Slovenije in ministra,
                  pristojnega za finance. Zaporedje in način prenosa nalog plačilnega prometa
                  določita sporazumno Banka Slovenije in minister, pristojen za finance. Pri izdaji
                  dovoljenja sta Banka Slovenije in minister, pristojen za finance, dolžna
                  zagotoviti nemoteno izvajanje nalog iz 4. člena zakona. Banka Slovenije in
                  minister, pristojen za finance, sta dolžna do 1.1.1996 objaviti kriterije, v
                  skladu s katerimi banke lahko izvajajo naloge iz prve alinee 4. člena. Vlada
                  amandma podpira. Želi kdo besedo o teh dveh amandmajih in tem členu? Ja, prosim
                  gospod Baškovič, izvolite!</p>
            </sp>
            <sp xml:id="SDZ1-Redna-34-1995-07-27.sp89">
               <speaker>MILAN BAŠKOVIČ:</speaker>
               <p>Hvala lepa. Tudi tukaj bi rad opozoril na nekatere zadeve, ki se mi zdijo pomembne
                  ob tem, ko se sprejema tak ali drugačen amandma ali osnovna rešitev. Namreč, mi
                  smo v našem mnenju opozorili na ta 14. člen, mislim na tretji odstavek, ki govori
                  o tem fenomenu plačilnega prometa, ki se opravlja preko agencije oziroma na drug
                  način. No, mi smo najprej rekli, da to hkrati, kot je sedaj v 3. členu, v odstavku
                  hkrati pisati datum in hkrati, vezati na posebni zakon, da je ta stvar dosti
                  nejasna in se med sabo smiselno izključuje. No, hkrati pa se je potem pojavil
                  seveda amandma, najprej odbora, ki mu Vlada priteguje in pa še amandma, ki je bil
                  potem dan s strani gospoda Omerze, kjer se nekatere stvari vendarle morajo po
                  mojem še razjasniti. V utemeljitvi amandmaja je bilo rečeno nekaj, kar po mojem ne
                  drži povsem oziroma bi bilo treba dodatno pojasniti, kaj drži in kaj ne. Namreč
                  ideja je bila s strani Banka Slovenije, češ da bi se s takim predlogom, kot je
                  sedaj formuliran v tem velikem besedilu amandmaja odbora, dala pravna podlaga za
                  opravljanja plačilnega prometa tudi preko bančnega sistema oziroma poslovnih bank
                  in tako naprej. Predlagatelja bi prosil, če je to pomembno, da se pove, da že
                  osnovni zakon o Agenciji za plačilni promet, nadziranje in informiranje določa v
                  svojem 4. členu, kjer gre za opis nalog, najprej, da agencija opravlja plačilni
                  promet v državi, ampak potem, ko govori poglavje o tem plačilnem prometu, pa je v
                  6. členu napisano tole: <q>"Plačilni promet poleg agencije opravljajo tudi Banka
                  Slovenije, banke in hranilnice ter pošta, v skladu s tem zakonom in drugimi
                  predpisi in potem agencije in druge organizacije - to se pravi bančne, poštne itd.
                  - opravljajo plačilni promet po enotni metodologiji dela itd."</q> gre potem to
                  poglavje, kjer se govori o tem plačilnem prometu za pravne osebe, za fizične se
                  posebej ne omenja, ampak zopet enotni način in postopek opravljanja plačilnega
                  prometa ter enotno metodologijo<gap n="..."/> <stage>(Nerazumljiva beseda.)</stage>
                  <gap n="..."/>plačilnega prometa predpiše agencija v soglasju z Banko Slovenije. Zakonitost
                  in pravilnost opravljanja plačilnega prometa nadzira Banka Slovenije, ki lahko v
                  ta namen predpiše posebne ukrepe in potem še nekaj teh določb. Se pravi, da o
                  plačilnem prometu izven agencije je ta zakon že nekaj povedal. Ob osamosvojitvenih
                  predpisih 25.6.1991 smo sprejeli zakon o bankah in hranilnicah, kjer je rečeno v
                  2. členu: <q>"Banka lahko opravlja naslednje bančne posle, in pod 3, opravlja posle
                  plačilnega prometa."</q> To se pravi, sam naslov plačilni promet je v bankah legitimno
                  postavljen. V kolikor tu še moti, ali gre tukaj za posebnosti podjetij, pravnih
                  oseb, ki imajo opravka z družbeno lastnino itd., iz vseh teh določb ni povsem
                  jasno. Verjetno gre tu še za dosti izvršilnih predpisov teh navodil itd., vendar,
                  da se s tem šele ustvarja podlaga za bančni sistem, s tem ne bi mogel soglašati in
                  bi bilo treba tudi rešitve potem tako pisati in tako razumeti, da gre verjetno za
                  neko postopno prilagajanje v celotnem sistemu, medtem ko pa 73. člen osnovnega
                  zakona, ki se s tem spreminja, ni bil tempiran v tem smislu, da ureja posle
                  plačilnega prometa, ampak ob predpostavkah, ki so bile dane, v tretjem odstavku
                  govori o usodi agencije na tem področju. Se pravi, da je bil postavljen na
                  ohranjanje funkcije, ki je prehodnega značaja in je napisal takole: <q>"Lokacijski
                  deli agencije, ki opravljajo naloge nadziranja, naloge plačilnega prometa in
                  statistike, informiranje itd., opravljajo ta dela v agenciji vse dokler ne bodo na
                  podlagi drugih zakonov te naloge prenešene na druge institucije."</q> Torej agencijski
                  del teh nalog je bil tu obravnavan kot en del nalog SDK in se je samo temu dala
                  varovalka in se ne govori o drugem. Drugi so imeli iz drugih naslovov že možnost
                  vstopanja, ampak to, kar je agencija delala, se ohranja, tako je vsaj napisano,
                  dokler ne bodo drugi zakoni to regulirali. Se pravi, to bi lahko mirno ostalo kot
                  naslov, za kakršenkoli drugi zakon, ki bi to urejal na področju plačilnega
                  prometa, statistike, informiranja itn. Zato, ker je bilo teh nejasnosti, smo mi
                  potem v našem mnenju rekli, že spet nekaj prelagamo na druge predpise, pa na
                  kasnejši datum itn., kot pooblastilo je treba to v tistem posebnem drugem zakonu
                  pač urediti, imamo vso možnost in ni potrebno tukaj še enkrat to ponovno, iz
                  nekega drugega zornega kota to prehodno določbo urejati. In tako, kot je zdaj
                  postavljena, ima pa nekaj drugih pasti, na katere bi rad opozoril. Prvič, ne glede
                  na določbe prve alinee 4. člena gotovo ni najbolj logično, ker tam že ima to
                  pooblastilo. Gre samo za razvijanje eventualno na tej podlagi nekih dodatnih
                  pravil. Potem je zame s pravnega vidika problematično to, da je to očitno zakonska
                  materija, ki je v par zakonih že urejena in tudi v tem zakonu, v 73. členu, kot
                  prehodna določba in je torej s tega vidika sporno, da bi sedaj s</p>
               <p>tem javnim pooblastilom, s to pristojnostjo, če ji tako rečem, po zakonu
                  razpolagala banka in pa minister za finance. Se pravi, bi ona dva sedaj odrejala,
                  ali velja, kdaj velja, kako velja, ob kakšnih pogojih in celo z nekimi dovoljenji
                  to potem uvajala. To ni korektno pravno sistemsko, ker take reči, kot je bilo že
                  povedano, naj zakon uredi, ta, oni, drugi, tretji, katerikoli, ampak zakon s tem,
                  da je na koncu še rečeno, da sta ta dva, se pravi banka in minister, dolžna do 1.
                  januarja 1996 objaviti kriterije, po katerih bi lahko banke te naloge izvajale. Že
                  ta jezik objaviti seveda ni prav in morda sprejeti ali kakorkoli, objava je samo
                  neka tehnična zadeva. Ampak kriterije v tem primeru prepuščamo zopet nekomu
                  drugemu, dajemo neka dovoljenja, arbitraže itn., tudi pred tem, brez kriterijev,
                  če se tako razume stavek, kot je zapeljan, čeprav bi morali biti tu kriteriji na
                  prvem mestu, če bi že govorili o taki konstrukciji, ampak te kriterije naj bi,
                  tako kot predlaga poslanec Omerza. Mislim, da edino to bi bilo še nekako skladno z
                  materijo in z zakonskim pristopom, da osnovne kriterije, osnovna izhodišča
                  vendarle da zakon, če hočemo to stvar urejati. Torej naj bi zakon prvič ta prehod
                  direktno uredil in drugič osnovna merila za to pooblastilo napisal, potem bi bila
                  stvar, čeprav je dosti problemov, za mene vendarle pravno bolj korektnejša s tem,
                  da pa je seveda še ta dodatek, ki ga gospod Omerza daje in ga samo <q>"prilimamo"</q>,
                  dodamo temu tekstu, ki terja potem seveda preoblikovanje celote, ker ne more biti
                  potem ta konstrukcija samo dodana, da Državni zbor sprejme kriterije zato, ker bi
                  verjetno morali biti ti kriteriji stvar akta, se pravi najbrž zakona, eksplicitno,
                  če to obrnemo, ne more potem ostati predhodno, da te kriterije objavita banka in
                  minister. To enostavno ne gre logično skupaj. Ali je treba potem tudi to
                  pospraviti in nadomestiti s tem vsebino tega predloga glede kriterijev, ali pa v
                  tretji fazi vse skupaj na novo temeljito in korektno urediti. Hvala lepa.</p>
            </sp>
            <sp xml:id="SDZ1-Redna-34-1995-07-27.sp90">
               <speaker>PODPREDSEDNIK DR. LEV KREFT:</speaker>
               <p>Hvala lepa. Jaz se opravičujem za ta podaljšek. Glasovanje bomo seveda opravili po
                  odmoru. Torej nadaljujemo delo ob drugi uri.</p>
            </sp>
            <stage type="time">(Seja je bila prekinjena ob 13.10 uri in se je nadaljevala ob 14.15
               uri.)</stage>
            <sp xml:id="SDZ1-Redna-34-1995-07-27.sp91">
               <speaker>PODPREDSEDNIK DR. LEV KREFT:</speaker>
               <p>Kolegi poslanci, gospe in gospodje! Državni zbor nadaljuje z delom na svoji 35.
                  seji. Ja, 34. in prosim, da ugotovimo prisotnost v dvorani. Ugotavljamo
                  sklepčnost! V dvorani je 49 poslank in poslancev, torej je Državni zbor sklepčen
                  in lahko odloča. Kot sem najavil že v dopoldanskem delo, bomo nadaljevali delo
                  sedaj najprej s 35. točko dnevnega reda, to je s predlogom soglasja statuta
                  javnega zavoda Radio televizije Slovenija, potem se bomo pa seveda vrnili k
                  prekinjeni  11. točki in nadaljevali z glasovanjem v drugi obravnavi in potem  po
                  vrstnem redu dalje, če bomo do tega seveda prišli. Prehajam torej na 35. točko
                  dnevnega reda. Proceduralno? Izvolite, gospod Tone Anderlič ima proceduralni
                  predlog.</p>
            </sp>
            <sp xml:id="SDZ1-Redna-34-1995-07-27.sp92">
               <speaker>TONE ANDERLIČ:</speaker>
               <p>Proceduralni predlog je v bistvu vprašanje, na kakšen način smo na to točko
                  prišli, ker ni bilo jasno obrazloženo, zakaj je potrebno preskočiti dnevni red
                  oziroma točke dnevnega reda in nadaljevati z to točko. Najprej bi želel pojasnilo,
                  sicer pa proceduralno predlagam, da gremo po dnevnem redu naprej tako, kot je bilo
                  sedaj zastavljeno oziroma tam kjer smo končali dopoldne. Hvala.</p>
            </sp>
            <sp xml:id="SDZ1-Redna-34-1995-07-27.sp93">
               <speaker>PODPREDSEDNIK DR. LEV KREFT:</speaker>
               <p>Hvala lepa. To je predlog matičnega delovnega telesa in seveda glede na to, da mu
                  ugovarjate, ga bom dal na glasovanje pač v skladu s poslovnikom. Dajem torej na
                  glasovanje predlog, da Državni zbor preide sedaj na</p>
               <p>35. točko dnevnega reda, to je na obravnavo predloga soglasja k statutu javnega
                  zavoda Radio televizija Slovenija.</p>
               <p>Ugotovimo sklepčnost! Glasujemo o proceduralnem predlogu, da preidemo na 35. točko
                  dnevnega reda, kot sem najavil dopoldne. Ugotavljamo sklepčnost! Svoj glas bo
                  obrazložil, ne ni obrazložitev glasu. Proceduralno, imam že proceduralni predlog
                  na glasovanju, gospod Pukl.</p>
            </sp>
            <sp xml:id="SDZ1-Redna-34-1995-07-27.sp94">
               <speaker>VITODRAG PUKL:</speaker>
               <p>Hvala lepa za besedo.</p>
            </sp>
            <sp xml:id="SDZ1-Redna-34-1995-07-27.sp95">
               <speaker>PODPREDSEDNIK DR. LEV KREFT:</speaker>
               <p>Pa prosim za mir v dvorani.</p>
            </sp>
            <sp xml:id="SDZ1-Redna-34-1995-07-27.sp96">
               <speaker>VITODRAG PUKL:</speaker>
               <p>Ker ste me spraševali, naš odbor je za to, da sedaj obravnavamo 35. točko, in
                  sicer da damo predlog k statutu javnega zavoda Radio televizije Slovenije, da damo
                  o tem soglasje. Namreč, ta zavod posluje sedaj na čuden način. Uporablja določbe
                  statuta, ki še ni veljavi in seveda starega statuta, ki je nesprejemljiv. Predlog
                  našega odbora je, da mi sedaj takoj obravnavamo 35. točko dnevnega reda in ker je
                  pač bilo nekaj nejasnosti glede tega, predlagam, da glasujemo za to. Hvala
                  lepa.</p>
            </sp>
            <sp xml:id="SDZ1-Redna-34-1995-07-27.sp97">
               <speaker>PODPREDSEDNIK DR. LEV KREFT:</speaker>
               <p>Hvala lepa. Torej dobili ste obrazložitev prvotnega predlagatelja in dajem ponovno
                  na glasovanje predlog, da Državni zbor preide na 35. točko dnevnega reda.
                  Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Vračam se k 11. točki dnevnega reda, kjer smo ostali pri razpravi in glasovanju o
                  14. členu in amandmajih, ki so bili vloženi k temu členu. Sprašujem, če želi o tem
                  še kdo besedo? Ugotavljam, da ne in prehajam h glasovanju.</p>
               <p>Na glasovanje dajem amandma na amandma Odbora za finance in kreditno-monetarno
                  politiko, ki ga je vložil gospod magister Igor Omerza. V pregledu ga imate pod
                  točko 2 med amandmaji k 14. členu. Kot vemo, je bil amandma pod točko 1 umaknjen.
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma na amandma ni bi sprejet.</p>
               <p>Dajem na glasovanje še amandma Odbora za finance in kreditno-monetarno politiko,
                  ki jo imate na strani 6 pod točko 3. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da smo ta amandma sprejeli.</p>
               <p>Dajem ta 14. člen na glasovanje. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo ta člen sprejeli.</p>
               <p>Dajem v obravnavo in na glasovanje 15. člen ter amandma, ki se glasi: tretji in
                  četrti odstavek tega člena se črtata in nadomestita z novim tretjim in četrtim
                  odstavkov, ki se glasita: <q>"Začete postopke revizije na podlagi zakonov, ki
                  opredeljujejo lastninsko preoblikovanje podjetij in na njihovi podlagi izdanih
                  predpisih, ki so na dan 31.12.1995 nedokončani, prevzame Agencija za revidiranje.
                  Agencija za revidiranje dokonča pričete postopke na način, določen v zakonih in
                  predpisih iz prejšnjega odstavka"</q>. Predlagatelj je Odbor za finance in
                  kreditno-monetarno politiko, Vlada mu ne nasprotuje. Želi kdo besedo?
                     <stage>(Ne.)</stage></p>
               <p>Dajem ta amandma na glasovanje. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje 15. člen v celoti. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo 15. člen v celoti sprejeli.</p>
               <p>V obravnavo in na glasovanje dajem 17. člen z dvema amandmajema, in sicer, prvi:
                  na začetku stavka se pred besedo <q>"delavci"</q> dodata besedi <q>"vodilni in"</q>.
                  Predlagatelj je Odbor za finance in kreditno-monetarno politiko, Vlada mu ne
                  nasprotuje. In drugi: v 17. členu se doda nov drugi odstavek, ki se glasi:
                  <q>"Delavci Agencije za revidiranje po končanih postopkih revidiranja lastninskega
                  preoblikovanja podjetij nadaljujejo z delom v davčni upravi Republike Slovenije"</q>.
                  Predlagatelj je Vlada, odbor amandma podpira. Želi kdo besedo o teh dveh
                  amandmajih in 17. členu? Gospod Žarko Pregelj ima besedo.</p>
            </sp>
            <sp xml:id="SDZ1-Redna-34-1995-07-27.sp98">
               <speaker>ŽARKO PREGELJ:</speaker>
               <p>Spoštovani! Razpravljamo v zvezi z amandmajem matičnega odbora, ki predlaga, da se
                  pred besedo delavci v 11. členu doda besedi <q>"vodilni in"</q>. Vseeno menim, da dikcija
                  tako popravljenega člena ne bo ravno lepa. Vodilni in delavci, ki opravljajo
                  naloge revidiranja lastninskega preoblikovanja podjetij v Agenciji postanejo s 1.
                  januarjem 1996 delavci Agencije za revidiranje. Ne vem, verjetno bi veliko
                  primerneje bilo zapisano vodilni delavci in ostali delavci, ki opravljajo naloge
                  revidiranja. Vsekakor gre za določeno dikcijsko nerodnost. Drugi amandma, ki ga
                  predlaga vlada, je pa po svoje zanimiv, gre za to, da delavci Agencije za
                  revidiranje po končanih postopkih revidiranja lastninskega preoblikovanja podjetij
                  nadaljujejo z delom v Davčni upravi Republike Slovenije. S tem verjetno Vlada želi
                  nekako zagotoviti določeno korektnost do sedanjih delavcev Agencije in pač
                  omogočiti neko nadaljnjo strokovno prihodnost, ne vem pa, če je to ista zadeva.
                  Verjetno je del revizorjev zlahka opravljalo revizijska dela v davčni upravi, vsi
                  pa verjetno ne. To bi verjetno bila ugodnejša rešitev, da bi ta Agencija imela
                  pristojnosti o katerih smo danes že veliko razpravljali in tudi naprej. Vsekakor
                  je pa sedaj ta amandma eden tistih, ki lahko zadržijo verjetno neizbežen odliv
                  sposobnih kadrov iz Agencije za revidiranje, saj bodo ob dejstvu, da bodo verjetno
                  njihove plače nižje, ob dejstvu, da njihova prihodnost nebo zagotovljena oziroma
                  manj perspektivna verjetno iskali možnosti stabilnejše zaposlitve v ostalih
                  organih ali pri Davčni upravi ali pa v okviru Agencije za plačilni promet,
                  nadziranje in informiranje. Bi pa verjetno bilo prav, da bi slišali mnenje. Tak
                  instrument, kot ga tukaj vlada predlaga, zadostuje ali utegne kljub vsemu
                  povzročiti določen osip in odliv sposobnih kadrov. Hvala lepa.</p>
            </sp>
            <sp xml:id="SDZ1-Redna-34-1995-07-27.sp99">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Baškovič, izvolite! Ugotavljam, da si imamo
                  še dosti za povedati, vsaj če pogledam dvorano, tako da, če želite, lahko drugi
                  teden še delamo. Hočem reči, da bi bilo dobro, da bi bilo malo miru v dvorani.
                  Izvolite, gospod Baškovič.</p>
            </sp>
            <sp xml:id="SDZ1-Redna-34-1995-07-27.sp100">
               <speaker>MILAN BAŠKOVIČ:</speaker>
               <p>Skoraj se ne bi oglasil, ampak vendar, ker me skrbi končna redakcija besedila, pa
                  bi rad na to opozoril, kar je že gospod Pregelj nekako začel pa bi druge plati rad
                  nekaj povedal. Namreč mi smo tukaj, predlaga se s tem amandmajem, da se napravi
                  razlika s pojmom med vodilnimi delavci in delavci. Zdaj delavci, če jih širše
                  pojmujemo, so vsi, vodilni, tehnični, administrativni, drugi in tako naprej. Če
                  rečemo vodilni in delavci, potem je tukaj nekaj, kar je jezikovno nekako
                  nepopolno, če bi rekli vodilni delavci in drugi delavci bi bilo boljše, vendar pa
                  tu zopet smiselno prihajamo v težave, če potem vidimo cilj tega člena, postanejo
                  delavci Agencije, tukaj je pa konec - so pa vsi delavci. To je sedaj nekaj, kar me
                  moti, čisto jezikovno. Delavce smo najprej razdelili na dve kategoriji in jih
                  potem proglasili za delavce kar tako. Če bi v tem kdo iskal kakšen pomen, bi
                  rekel, da smo jih degradirali. Najbrž to ni smisel in namen in bi bilo boljše
                  pustiti pri miru, če so vsi delavci, ali pa zaposleni in konec. Tu pa še tem bolj
                  bije v oči drugi odstavek, ki ga predlaga Vlada. Ta pa zopet izhaja iz tega prvega
                  - delavci agencije potem nadaljujejo. Se pravi, pa spet samo nekaj. Tisti, ki smo
                  jih prej zreducirali. Dajte malo misliti na to, ali pa bomo morali potem
                  redigirati v tretji obravnavi. Vidim že težave. Hvala.</p>
            </sp>
            <sp xml:id="SDZ1-Redna-34-1995-07-27.sp101">
               <speaker>PODPREDSEDNIK DR. LEV KREFT:</speaker>
               <p>Ali želi še kdo besedo? Ugotavljam, da ne in prehajam h glasovanju. Najprej dajem
                  na glasovanje amandma k 17. členu pod točko 1. Ali želite obrazložiti svoj glas?
                  Gospod Pregelj bo obrazložil svoj glas.</p>
            </sp>
            <sp xml:id="SDZ1-Redna-34-1995-07-27.sp102">
               <speaker>ŽARKO PREGELJ:</speaker>
               <p>Spoštovani! Glasoval bom proti temu amandmaju. Zame je bila strokovna razlaga
                  čisto jasna in mislim, da je ta amandma popolnoma nepotreben. Spet bi rad
                  poudaril, da je pranje zamorca zato, ker se misli, da je črn, ker je umazan, v
                  resnici je pa črn, ker je črn, da je nepotrebno in je ta amandma dejansko
                  nepotreben. Zadošča dikcija, ki je že sedaj v predlogu zakona. Hvala.</p>
            </sp>
            <sp xml:id="SDZ1-Redna-34-1995-07-27.sp103">
               <speaker>PODPREDSEDNIK DR. LEV KREFT:</speaker>
               <p>Hvala. Ali želi še kdo obrazložiti svoj glas? Gospod Kopač bo obrazložil svoj
                  glas?</p>
            </sp>
            <sp xml:id="SDZ1-Redna-34-1995-07-27.sp104">
               <speaker>JANEZ KOPAČ:</speaker>
               <p>Hvala. Dikcija, ki jo je predlagal odbor, je sicer povzeta po prvotnem besedilu
                  zakona, tako da se z avtorstvom ravno ne bi ponašali, vseeno pa lahko rečem, da
                  ima verjetno gospod Pregelj prav.</p>
            </sp>
            <sp xml:id="SDZ1-Redna-34-1995-07-27.sp105">
               <speaker>PODPREDSEDNIK DR. LEV KREFT:</speaker>
               <p>Prosil bi, da pri obrazložitvi glasu ne polemizirate z drugimi. Obrazložite svoj
                  glas, prosim.</p>
            </sp>
            <sp xml:id="SDZ1-Redna-34-1995-07-27.sp106">
               <speaker>JANEZ KOPAČ:</speaker>
               <p>Tudi sam bom glasoval proti temu amandmaju, ker je nepotreben zaradi tega, ker če
                  bo sprejet amandma k 19. členu, ki spreminja tekst in iz njega izloča besedico
                  vodilni in, ki pa jo ekstra s tem amandmajem prenaša še v 17. člen, potem se mi
                  zdi, da je stvar čista, kar pomeni, da bom glasoval proti temu amandmaju in pa za
                  amandma, ki spreminja 19. člen. Tudi tam gre za amandma odbora in doseženo bo
                  isto, kot bi bilo, če bi bil sprejet ta amandma, ampak mislim, da je nepotreben
                  zaradi svoje nerodnosti. Hvala.</p>
            </sp>
            <sp xml:id="SDZ1-Redna-34-1995-07-27.sp107">
               <speaker>PODPREDSEDNIK DR. LEV KREFT:</speaker>
               <p>Hvala. Ali želi še kdo obrazložiti svoj glas? Ugotavljam, da ne in dajem amandma
                  pod točko 1 na glasovanje. Ugotovimo sklepčnost! <stage>(45 prisotnih.)</stage>
                  Ugotovimo sklepčnost! <stage>(44 prisotnih.)</stage> Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(1 poslanec.)</stage> Je kdo proti? <stage>(44
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Dajem na glasovanje amandma pod točko 2. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je ta amandma sprejet in dajem na glasovanje 17. člen v celoti.
                  Ugotovimo sklepčnost! <stage>(43 prisotnih.)</stage> Ugotovimo sklepčnost!
                     <stage>(45 prisotnih.)</stage> Tretjič in zadnjič vas prosim, da ugotovimo
                  sklepčnosti, zadnjič pred odmorom, ki sledi. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da smo ta člen sprejeli in dajem v obravnavo in na glasovanje 19. člen
                  in amandma, ki se glasi: ta člen se spremeni tako, da se glasi: <q>"Generalna
                  direktorica, namestnik generalne direktorice in pooblaščeni delavci agencije
                  lahko, ne glede na določbo 1.i člena, nadaljujejo z delom v Agenciji za
                  revidiranja do poteka dobe, za katero so imenovani v agenciji. Posebej iz prvega
                  odstavka tega člena morajo svojo namero, da nadaljujejo z delom v Agenciji za
                  revidiranje sporočiti do 31.10.1995 Državnemu zboru Republike Slovenije."</q>
                  Predlagatelj je Odbor za finance in kreditno monetarno politiko. Vlada temu
                  amandmaju ne nasprotuje. Želi kdo besedo? Ja, prosim gospod Žarko Pregelj,
                  izvolite.</p>
            </sp>
            <sp xml:id="SDZ1-Redna-34-1995-07-27.sp108">
               <speaker>ŽARKO PREGELJ:</speaker>
               <p>Spoštovani! Amandma je sam po sebi zanimiv, toda glede na to, da je v prehodnih
                  določbah, ima vsekakor določen učinek tudi na osnovni del zakona o Agenciji za
                  revidiranje, ta je pa, kot veste, v celoti v 3. členu. V 3. členu je že potrjen v
                  drugi obravnavi novi 1.h člen, kjer je razvidno oziroma se popravljam, 1.i člen,
                  kjer je razvidno da direktorja Agencije za revidiranje imenuje Državni zbor za
                  dobo štirih let. Sedaj se pojavlja tale prehodna določba, ki očitno uvaja
                  nadaljevanje mandata sedanjega direktorja oziroma direktorice Agencije za plačilni
                  promet, nadziranje in informiranje in bo v resnici nekoliko v nasprotju s 1.i
                  členom. Mislim, da je treba to, predno se odločimo o tem členu nekako razčistiti
                  in bi pričakoval, da nam pri tem pomaga Sekretariat za zakonodajo. Namreč gre za
                  kolizijo osnovne temeljne določbe zakona s prehodno določbo, ki ima pač lahko
                  določen smisel, sploh če gre za kontinuiteto opravljanja revidiranja lastninskega
                  preoblikovanja. Mislim, da je bila osnovna poanta v razpravi, da bi vodstvo
                  oziroma celotna organizacija, ki opravlja lastninsko revidiranje, ostala taka, kot
                  je sedaj oziroma, da ne bi prišlo do krnitve. Zato osebno se z vsebino tega
                  amandmaja strinjam. Zanimam me, kakšna je v bistvu sinergija s 3. členom, z
                  njegovim novim 1.i členom. Hvala lepa.</p>
            </sp>
            <sp xml:id="SDZ1-Redna-34-1995-07-27.sp109">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Jadranka Šturm-Kocjan. Izvolite.</p>
            </sp>
            <sp xml:id="SDZ1-Redna-34-1995-07-27.sp110">
               <speaker>JADRANKA ŠTURM-KOCJAN:</speaker>
               <p>Hvala za besedo, gospod predsedujoči. Gospe in gospodje! Torej ugotavljam, da v
                  tej državi so še ljudje, ki so bolj zaščiteni, kot poslanke in poslanci, ali vsaj
                  enako zaščiteni. Prejšnji člen delavcem agencije omogoča nadaljevanje dela v
                  davčni upravi, sedaj pa tudi generalni direktorici in ostalim tako rekoč omogočamo
                  vse, kar so do sedaj imeli. Mislim, da lahko iz tega ugotovim, da so tudi delavci
                  v Agenciji za plačilni promet na nek način privilegirani in v posebnem položaju.
                  Kot prejšnjega, tudi tega člena ne bom podprla. Hvala.</p>
            </sp>
            <sp xml:id="SDZ1-Redna-34-1995-07-27.sp111">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne.</p>
               <p>Dajem najprej amandma na glasovanje. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo ta amandma sprejeli in s tem spremenili člen v celoti.</p>
               <p>V obravnavo dajem in na glasovanje še 20. člen in amandma, ki se glasi: v tem
                  členu se besede <q>"nadziranje"</q> črtajo in nadomestijo z besedami <q>"prenehajo
                  uporabljati besede nadziranje in informiranje"</q>. Predlagatelj je Odbor za finance
                  in kreditno-monetarno politiko, Vlada temu amandmaju ne nasprotuje. Želi kdo
                  besedo? Ugotavljam, da ne in dajem amandma na glasovanje. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje še 20. člen v celoti. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta člen sprejeli.</p>
               <p>Dajem v obravnavo in na glasovanje vse ostale člene zakona, h katerim ni bil
                  vložen noben amandma. Želi kdo besedo? Gospod Žarko Pregelj, izvolite.</p>
            </sp>
            <sp xml:id="SDZ1-Redna-34-1995-07-27.sp112">
               <speaker>ŽARKO PREGELJ:</speaker>
               <p>Spoštovani! Za 21. člen gre. Običajno se norma v tem članu pojavi, kadar se želi
                  objaviti zakon v krajšem času kod je petnajst dni, vsaj tako sem jaz poučen.
                  Običajno zakone, ki jih sprejmemo po hitrem postopku, objavimo v Uradnem listu in
                  začnejo veljati takoj naslednji dan. Tako, da je že tukaj presenetljiva dikcija.
                  Nikakor pa ne razumem kaj pomeni <q>"uporablja pa se od prvega januarja 1996"</q> naprej.
                  Če zakon velja, velja, ni več kaj uporabljati potem. Tako, da tukaj mislim, da je
                  vgrajen določen nesmisel, pa bi prosil sekretariat, če poda odgovor. Hvala
                  lepa.</p>
            </sp>
            <sp xml:id="SDZ1-Redna-34-1995-07-27.sp113">
               <speaker>PODPREDSEDNIK DR. LEV KREFT:</speaker>
               <p>Želi še kdo besedo o ostalih členih? <stage>(Nihče.)</stage> Zato dajem vse ostale
                  člene zakona na glasovanje. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo vse ostale člene zakona v drugi obravnavi sprejeli in dajem
                  obravnavo še naslov zakona. Želi kdo besedo še o naslovu zakona? Gospod Žarko
                  Pregelj, izvolite!  Želi še kdo besedo o naslovu zakona? Ugotavljam, da ne in ga
                  dajem na glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo naslov zakona sprejeli in s tem zaključujem v okviru druge
                  obravnave obravnavo tega zakona, ki ga obravnavamo po hitrem postopku in prehajamo
                  k tretji obravnavi in sprašujem. Gospod Žarko Pregelj se je že prej javil.</p>
            </sp>
            <sp xml:id="SDZ1-Redna-34-1995-07-27.sp114">
               <speaker>ŽARKO PREGELJ:</speaker>
               <p>Spoštovani! Menim, da je potreben čistopis. Glede na veliko število sprejetih
                  amandmajev je težko pripraviti dodatne amandmaje v okviru tretje obravnave brez
                  čistopisa. Zato predlagam, da se pripravi čistopis in da se potem opravi tretja
                  obravnava. Naša poslanska skupina, kot je bilo napovedano, bo vložila še nekaj
                  amandmajev v okviru tretje obravnave.</p>
            </sp>
            <sp xml:id="SDZ1-Redna-34-1995-07-27.sp115">
               <speaker>PODPREDSEDNIK DR. LEV KREFT:</speaker>
               <p>Hvala lepa. Torej na glasovanje dajem proceduralni predlog, da to točko dnevnega
                  reda prekinemo do časa, ko bomo dobili čistopis zakona na osnovi glasovanja v
                  drugi obravnavi. Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(23  poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta predlog ni bil sprejet. Proceduralni predlog ima še gospa Meta
                  Karner-Lukač.</p>
            </sp>
            <sp xml:id="SDZ1-Redna-34-1995-07-27.sp116">
               <speaker>METKA KARNER-LUKAČ:</speaker>
               <p>Spoštovani gospe in gospodje! Ker nam niste omogočili, da bi dobili čistopis, zelo
                  pomembne stvari so bile sprejete. Opozorjeni ste bili, da bomo v tretji obravnavi
                  vložili še kar nekaj amandmajev. Ne vemo jih kam vložiti, ker je tako nepregledno,
                  kaj je bilo sprejeto in kaj ni bilo. Jaz, ker nam tega niste omogočili, v imenu
                  poslanske skupine zahtevam dve uri pavze, med tem časom se bomo pa poslanci
                  opozicije posvetovali, če bomo sploh še sodelovali pri tej točki, pri delu tega
                  zbora. Hvala.</p>
            </sp>
            <sp xml:id="SDZ1-Redna-34-1995-07-27.sp117">
               <speaker>PODPREDSEDNIK DR. LEV KREFT:</speaker>
               <p>Hvala lepa. Se vam ne zdi, da bi bilo primerno, če gre za to drugo, da bi se
                  mogoče hitreje dogovorili. Če ne boste vlagali amandmaja, ampak ne boste
                  sodelovali, bi mogoče bilo dobro, če bi imeli krajšo pavzo. Če pa se boste
                  odločili, da vlagate amandmaje, se pa potem odločimo za nadaljnje delo.          
                                                   </p>
            </sp>
            <sp xml:id="SDZ1-Redna-34-1995-07-27.sp118">
               <speaker>JANA PRIMOŽIČ:</speaker>
               <p>Mi želimo sodelovati, vendar nam dajte možnost dve uri, da pregledamo vse to, kar
                  je bilo sprejeto in da vložimo amandmaje za tretje branje. Želimo sodelovati. Še
                  enkrat poudarjam, v kolikor nam tega ne boste omogočili, potem pa ne bomo.</p>
            </sp>
            <sp xml:id="SDZ1-Redna-34-1995-07-27.sp119">
               <speaker>PODPREDSEDNIK DR. LEV KREFT:</speaker>
               <p>Jaz seveda ne morem po poslovniku nič drugega, kot da vam to omogočim. Zato je s
                  tem zasedanje Državnega zbora za danes končano. Jutri bomo nadaljevali s točko
                  vprašanja in pobude. Hvala lepa.</p>
            </sp>
            <stage type="time">(SEJA JE BILA PREKINJENA 27. JULIJA 1995 OB 14.46 URI IN</stage>
         </div>
      </body>
   </text>
</TEI>
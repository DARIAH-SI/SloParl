<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <bibl>
               <idno type="custom" subtype="session">BDEC6DB9A305B02BC12578320048389D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=I&amp;type=sz&amp;uid=BDEC6DB9A305B02BC12578320048389D</idno>
            </bibl>
         </sourceDesc>
         <sourceDesc>
            <p>Information about the source</p>
         </sourceDesc>
      </fileDesc>
  </teiHeader>
  <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <head type="session">12. izredna seja</head>
            <docDate>(20. julij 1994)</docDate>
            <castList>
               <castItem>Sejo je vodil: dr. Lev Kreft, podpredsednik Državnega zbora.</castItem>
            </castList>
            <stage>Seja se je pričela ob 19.06 uri.</stage>
            <sp>
               <speaker>PODPREDSEDNIK DR. LEV KREFT:</speaker>
               <p>Prosim vse tiste, ki jih trenutno ni v dvorani, da v dvorano pridejo. Ponovno prosim, da se zagotovi prisotnost poslank in poslancev v dvorani.</p>
               <p>Spoštovane kolegice poslanke in kolegi poslanci, gospe in gospodje, pričenjam 12. izredno sejo Državnega zbora Republike Slovenije. Glede na izredni sklic veljajo opravičila, sicer oddana za današnjo sejo.</p>
               <p>Prosim, da ugotovimo prisotnost v dvorani. Prosim, da vsi prisotni pri tem sodelujete. Ugotavljam, da je v dvorani 58 poslank in poslancev. Tako je zbor sklepčen in lahko odloča.</p>
               <p>Na to sejo sem vabil predstavnike Vlade Republike Slovenije in jih lepo pozdravljam.</p>
               <p>Prehajamo k določitvi dnevnega reda. Sklicana je 12. izredna seja na osnovi dogovora na kolegiju predsednika Državnega zbora. Skladno z navedenim, za današnjo sejo predlagam eno samo <title>TOČKO DNEVNEGA REDA</title>, to je <title>PREDLOG ODLOKA O SPREMEMBI ODLOKA O RAZPISU REFERENDUMA ZA USTANOVITEV OBČINE KOPER</title>.</p>
               <p>Želi v zvezi s tem predlogom dnevnega reda kdo besedo? Ugotavljam, da ne in ga dajem na glasovanje. Želite besedo? Besedo ima gospa Jana Primožič. Izvolite. O dnevnem redu govorimo. Na glasovanje dajem torej dnevni red, kot ga je predložil, tudi v skladu s kolegijem, sklicatelj. Ugotovimo sklepčnost! (61 prisotnih.)</p>
               <p>Kdo je za? (48 poslancev.) Je kdo proti? (2 poslanca.)</p>
               <p>Prehajamo na obravnavo <title>1. TOČKE DNEVNEGA REDA: PREDLOG ODLOKA O RAZPISU REFERENDUMA ZA USTANOVITEV OBČINE KOPER</title>.</p>
               <p>Predlog odloka je v obravnavo zboru predložila Komisija za lokalno samoupravo. Želi poročevalec komisije besedo? Besedo ima dr. Ciril Ribičič. Izvolite.</p>
            </sp>
            <sp>
               <speaker>DR. CIRIL RIBIČIČ:</speaker>
               <p>Hvala lepa za besedo. Spoštovani! Po odločbi Ustavnega sodišča Državni zbor ni več vezan na odločitve referenduma, vendar to ni razlog za današnjo sejo in za predlog odložitve referenduma na Koprskem. Razlog je pravzaprav praktične narave. Nam je poslala posebno pismo Skupščina občine Koper, se pravi predstavniški organ te občine, ki ima v skladu z našo odločitvijo podaljšan mandat in nas opozorila na svoje stališče, da ni mogoče izvesti referenduma 31. julija. Prej bi še pojasnil, zakaj smo to sejo morali sklicati na hitro in danes. Če bi želeli, da se odlok, ki je sprejet in ki je veljaven, izvrši na tak način, kot ga je mogoče še izvršiti do 31. julija, potem bi morali o tem odločiti danes. Namreč, v kolikor računajo v Kopru na preložitev, bo jutri že za kaj takega prepozno. Naj vas seznanim z nekaj dejstvi.</p>
               <p>Ustavno sodišče je sprejelo 7. julija sklep, s katerim je zadržalo izvrševanje odloka o razpisu referenduma za ustanovitev občine Koper. V obrazložitvi tega sklepa je zapisalo, da bi lahko prišlo do nepotrebnih stroškov v primeru, da bi pozneje Ustavno sodišče razveljavilo ta odlok kot protiustaven in da se je zaradi tega poslužilo tega sklepa, da bi preprečilo nepotrebne stroške. Ob tem je Ustavno sodišče poudarilo, da je potrebno na podlagi tega sklepa zadržati izvajanje vseh opravil, ki so potrebna za izvedbo referenduma za ustanovitev občine Koper.</p>
               <p>Rad bi posebej poudaril, da Ustavno sodišče ni obveščalo občine Koper in republiške volilne komisije, ki je zadolžena za izvajanje tega odloka preko Državnega zbora, ampak neposredno. Skratka Republiška volilna komisija je neposredno na podlagi sklepa Ustavnega sodišča ustavila vse priprave na referendum in isto velja tudi za občino Koper.</p>
               <p>Pozneje je prišlo do tega, vendar se je samo odločanje v Ustavnem sodišču nekoliko zavleklo in da je zaradi tega nastala večja praznina oziroma precej dolg čas dni, ko priprave na referendum niso tekle. Ko je bila enkrat odločba sprejeta, so nastali pogoji, da se nadaljujejo priprave na referendum, vendar so nastale zaradi tega zastoja precejšnje težave.</p>
               <p>V komisiji se nismo želeli nasloniti samo na pismo občinske skupščine, predstavniškega organa koprske občine, ampak smo želeli tudi mnenje Republiške volilne komisije. To mnenje nam je predstavil sekretar Republiške volilne komisije gospod Golobič, ki je tukaj in vam ga bo lahko tudi bolj natančno pojasnil. Povedal je, da bi seveda bilo možno v skrajnem primeru koncem julija izvesti referendum v Kopru, vendar ne na enako korekten način, kot je bil izveden v drugih delih Slovenije. Gre za posebne probleme, zlasti v zvezi z obveščanjem upravičencev, zlasti v zvezi z glasovanjem po pošti oziroma z glasovanjem tistih, ki glasujejo prej, ne pa na nedeljo oziroma na dan referenduma. Zato komisija, da bi zagotovila enakopraven položaj volivk in volivcev na Koprskem, predlaga odložitev referenduma, in sicer smo se odločili, da predlagamo odložitev referenduma na nedeljo, 11. septembra. Ta datum smo sprejeli zaradi tega, ker menimo, da bi izvedba referenduma 11. septembra sama po sebi ne ovirala morebitnega dogovora v parlamentu in spremenjenih predpisov, skratka ne bi ovirala uveljavljanja procesa lokalne samouprave na sploh.</p>
               <p>Rad bi povedal, da je odlok pripravljen na podlagi sklepa komisije, ob sodelovanju pravnih strokovnjakov Vlade, tega parlamenta in pa komisije. Komisija torej predlaga preložitev in prosim Državni zbor, da to preložitev sprejme. Torej, da sprejme predlog odloka, katerega praktična posledica je, da bi referendum izvedli 11. septembra, ne pa 31. julija, kot je zapisano v veljavnem odloku. Hvala lepa.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve? (Ne.) Želi predstavnik Vlade besedo? (Ne.) Želijo besedo predstavniki poslanskih skupin? Besedo ima gospa Jana Primožič. Izvolite!</p>
            </sp>
            <sp>
               <speaker>JANA PRIMOŽIČ:</speaker>
               <p>Hvala lepa. Spoštovani vsi v teh poznih večernih urah! Naš amandma poslanske skupine Slovenskih krščanskih demokratov se nanaša samo na datum referenduma. In sicer ugotavljamo dejstvo, da so bile priprave zaradi odločbe Ustavnega sodišča ustavljene v bistvu za teden dni. Se pravi od 7.7. pa do razglasitve odloka 15.7.1994. To bi v glavnem pomenilo, da se razpis referenduma prestavi s 31.7.1994 za teden dni. Vendar se v poslanski skupini strinjamo s tem, da je prvi avgustovski teden s stališča stroškov in pa dopustov ter najbolj zaradi čimbolj enakopravnega položaja Koprčank in Koprčanov mogoče res neprimeren, vendar pa se ne strinjamo s tem, da se rok prestavi na drugo septembrsko nedeljo, to je 11.9.1994. Rada bi vas opozorila na rok 13.9.1994 kot skrajni rok za sprejem zakona o ustanovitvi občin, z datumom 11.9.1994 pa se popolnoma vsaj po našem mnenju onemogoči možnost nadaljevanja reforme lokalne samouprave v skladu z odločbo ustavnega sodišča. Mislimo, da ni nobenega resnega argumenta, da ne bi sprejeli ta amandma. Amandma mislim, da ni potrebno imeti na klopi, razen če si to želite, da se datum 11.9.1994 zamenja z datumom 4.9.1994 in se s tem omogoči, da so v igri v glavnem še vse variante te naše krasne lokalne samouprave. Hvala lepa.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Amandma je vložen v pisni obliki. Podpisalo ga je deset poslank in poslancev. Želi še kdo besedo v imenu poslanskih skupin? Ugotavljam, da ne in dajem besedo poslankam in poslancem. Želi kdo besedo? (Ne.) S tem zaključujem razpravo in prehajam na glasovanje.</p>
               <p>Najprej dajem na glasovanje amandma. V prvi točki odloka se datum 11.9.1994 spremeni v 4.9.1994. Želi kdo o tem amandmaju še razpravljati? Besedo ima gospod Ciril Ribičič.</p>
            </sp>
            <sp>
               <speaker>DR. CIRIL RIBIČIČ:</speaker>
               <p>Opravičujem se, da se ponovno oglašam. Normalno bi bilo, ko je amandma vložen, da bi se komisija do tega opredeljevala, vendar bi rad obvestil Državni zbor, da je ta varianta bila v razpravi, tako kot je bila tudi varianta, ki jo je predlagala Skupščina občine Koper, da se to opravi 25. septembra. Bila so še druga mnenja, ampak večina v komisiji, in to izdatna večina, se je odločila za predlog, kot je zapisan v odloku. Mislim, da lahko rečem, da komisija z večino glasov nasprotuje temu amandmaju in ni potrebno, da bi se komisija posebej sestala. Hvala lepa.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo razpravljati o tem amandmaju? Prosim, izvolite, gospa Jadranka Šturm-Kocjan.</p>
            </sp>
            <sp>
               <speaker>JADRANKA ŠTURM-KOCJAN:</speaker>
               <p>Hvala za besedo. Gospod predsedujoči, spoštovane poslanke, dragi poslanci! Sama nasprotujem amandmaju, ki ga je predstavila gospa Jana Primožič iz istih razlogov, kot jih je povedal gospod Ciril Ribičič. Menim, da je treba, vsaj v tej fazi, upoštevati predlog Skupščine občine Koper, ki je predlagala tretji vikend v septembru in smo se z 11. septembrom najbolj približali temu datumu, zato podpiram sklep, ki ga je predlagala Komisija za lokalno samoupravo. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo. Ugotavljam, da ne in dajem ta amandma na glasovanje. Ugotovimo sklepčnost! (64 prisotnih.)</p>
               <p>Kdo je za? (32 poslancev.) Je kdo proti? (37 poslancev.)</p>
               <p>Ugotavljam, da ta amandma ni bil sprejet in dajem na glasovanje predlog odloka o spremembi odloka o razpisu referenduma za ustanovitev občine Koper v celoti. Ugotovimo sklepčnost! (67 prisotnih.)</p>
               <p>Kdo je za? (42 poslancev.) Je kdo proti? (13 poslancev.)</p>
               <p>Ugotavljam, da je predlog odloka v celoti sprejet in s tem zaključujem to točko dnevnega reda ter 12. izredno sejo Državnega zbora Republike Slovenije. Za danes hvala lepa, nadaljujemo jutri ob 10.00 uri.</p>
            </sp>
            <stage>(Seja je bila končana 20. julija ob 19.20 uri).</stage>
         </div>
      </body>
  </text>
</TEI>

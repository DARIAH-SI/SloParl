<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Izredna-25-1995-03-22">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">40D25B9D9E5134E2C1257832004838A4</idno>
               <idno type="URI">40D25B9D9E5134E2C1257832004838A4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-25-1995-03-22.DZ" n="25">
               <name>Izredna</name>
               <date when="1995-03-22"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-25-1995-03-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">25. izredna seja</stage>
            <stage type="date">(22. marec 1995)</stage>
            <stage type="chairman">Sejo je vodil Jožef Školč, predsednik Državnega
                  zbora.</stage>
            <stage type="time">Seja se je začela ob 17.05 uri.</stage>
            <sp xml:id="SDZ1-Izredna-25-1995-03-22.sp1">
               <speaker>PREDSEDNIK JOŽEF ŠKOLČ:</speaker>
               <p>Kolegice in kolegi poslanci, gospe in gospodje! Pričenjam 25. izredno sejo Državnega zbora Republike Slovenije. Obveščen sem, da so zadržani oziroma se seje ne morejo udeležiti naslednje poslanke in poslanci: mag. Dragan Černetič, gospod Miran Jerič, gospod Vitodrag Pukl, dr. Dušan Bavdek, dr. Janko Predan, gospod Maks Lavrinc, gospod Andrej Lenarčič, gospod Roberto Battelli in gospod Lojze Peterle. Prosim, da ugotovimo prisotnost v dvorani. <stage>(47 prisotnih.)</stage> Zbor je sklepčen in lahko odloča. Na sejo sem vabil predstavnike Vlade Republike Slovenije in jih lepo pozdravljam.</p>
               <p>25. izredno sejo Državnega zbora sem sklical na predlog Vlade Republike Slovenije, ki predlaga zboru, da naj na izredni seji obravnava in sprejme <title>PREDLOG ZAKONA O RATIFIKACIJI KONVENCIJE O VARSTVU ALP, TAKO IMENOVANO ALPSKO KONVENCIJO</title>.</p>
               <p>Za današnjo sejo predlagam samo to točko dnevnega reda. Dolžan sem pa dati pojasnilo, da te izredne seje ne bi bilo, ko bi lahko v normalnem roku pričeli redno sejo. Zato je prišlo do tega sklica tako pozno. Pomembno pa je, da se zbor odloči o tej ratifikaciji zaradi tega, ker Slovenija prevzema predsedstvo, ki izhaja iz teh materialov. Materiale ste dobili že za sejo, ki bi se morala začeti predvčerajšnjim, skupaj z ustreznimi mnenji odborov.</p>
               <p>Toliko v pojasnilo in sprašujem, če želi v zvezi z dnevnim redom kdo besedo. Gospod Pregelj.</p>
            </sp>
            <sp xml:id="SDZ1-Izredna-25-1995-03-22.sp2">
               <speaker>ŽARKO PREGELJ:</speaker>
               <p>Spoštovani! Točka, ki je predlagana za dnevni red, je sicer razumljivo nujna glede na to, da se bo ta konferenca začela že jutri. Toda od pobude za podpis te konvencije je minilo kar precej časa, več kot leto dni. V tem času bi se lahko vsi postopki izvedli in že zdavnaj bi bila lahko ta konvencija ratificirana in podpisana. Sprašujem, zakaj je bilo treba toliko časa odlašati in pri tem kršiti samo konvencijo. Namreč, javna obravnava...</p>
            </sp>
            <sp xml:id="SDZ1-Izredna-25-1995-03-22.sp3">
               <speaker>PREDSEDNIK JOŽEF ŠKOLČ:</speaker>
               <p>Gospod Pregelj, to ni v zvezi z dnevnim redom. Vi lahko predlagate dodatne točke, umik točke, drugo pa je predmet razprave in bi vas prosil, da se držite tega, za kar ste dobili besedo. Vi ste zelo vešč v tem, da opozarjate na poslovnik in bi vas prosil, da podaste predlog v zvezi z dnevnim redom.</p>
            </sp>
            <sp xml:id="SDZ1-Izredna-25-1995-03-22.sp4">
               <speaker>ŽARKO PREGELJ:</speaker>
               <p>...Spoštovani! Ravno to delam. Samo, imel sem uvodni stavek. Želel sem v bistvu vprašati ali bo s tem, ko bomo uvrstili to ratifikacijo, in če prav razumem, naj bi jo tudi danes sprejeli, zadoščeno konvenciji sami. Gre le za odločitev, na katero mora, preden sprejmemo to na dnevni red, menim, da je to prav, predstavnik Vlade pojasniti, zakaj je moral delati proti sami konvenciji. Prosim, gre za resnost. Hvala.</p>
            </sp>
            <sp xml:id="SDZ1-Izredna-25-1995-03-22.sp5">
               <speaker>PREDSEDNIK JOŽEF ŠKOLČ:</speaker>
               <p>Gospod Pregelj, ugotavljam, da niste podali nobenega predloga v zvezi z dnevnim redom in sprašujem, če želi še kdo drug besedo. Hkrati izkoriščam priložnost in na balkonu pozdravljam delegacijo zunanjepolitičnega odbora nemškega parlamenta. <stage>(Močno ploskanje.)</stage></p>
               <p>Želi kdo v zvezi z dnevnim redom? Če ne želi, potem dajem ta dnevni red v sprejem in ugotavljamo sklepčnost. <stage>(60 prisotnih.)</stage></p>
               <p>Kdo je za sprejem tega dnevnega reda? <stage>(51 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je predlog dnevnega reda 25. izredne seje Državnega zbora sprejet.</p>
               <p>Prehajam k <title>1. TOČKI DNEVNEGA REDA</title>, to je na <title>OBRAVNAVO PREDLOGA ZAKONA O RATIFIKACIJI KONVENCIJE O VARSTVU ALP</title>.</p>
               <p>Predlog zakona je v obravnavo zboru predložila Vlada Republike Slovenije in sprašujem predstavnika Vlade, če želi besedo? Besedo dajem ministru za okolje in prostor gospodu Gantarju.</p>
            </sp>
            <sp xml:id="SDZ1-Izredna-25-1995-03-22.sp6">
               <speaker>DR. PAVLE GANTAR:</speaker>
               <p>Spoštovani predsednik, spoštovane poslanke in poslanci! 7. novembra 1991 so države alpskega loka: Avstrija, Francija, Italija, Lichtenstein, Zvezna republika Nemčija, Švicarska konfederacija in tudi tedaj še Evropska gospodarska skupnost, danes Evropska unija, podpisale sporazum o varstvu Alp, Alpsko konvencijo. Ta sporazum je 29.3.1993 podpisala tudi Slovenija, ki je nadomestila razpadlo Jugoslavijo in danes sprejemamo zakon o ratifikaciji te alpske konvencije.</p>
               <p>Zdaj bi pa rad prav specifično odgovoril na vprašanje, ki ga je povsem upravičeno postavil gospod Pregelj, kakšni so predlogi za zamudo pri tej ratifikaciji in zakaj je do nje prišlo. Razloge za zamudo pri ratifikaciji je predvsem potrebno pripisati nekaterim okoliščinam, ki so Vladi preprečile, da bi konvencijo predložili Državnemu zboru že vsaj nekaj mesecev prej. Predvsem gre za to, da je bil tekst slovenske inačice originala konvencije napisan v takšnem jezikovnem stanju, da ga nismo smeli, mogli pa tudi ne upali predložiti v ratifikacijo uglednemu zboru, seveda pa tudi ne v objavo v Uradni list. Ker pa je slovenska inačica tega sporazuma eden originalov poleg nemškega, italijanskega in francoskega jezika, vsi posegi v ta tekst niso preprosti, ker bi pač posegali v original. Moramo opozoriti, to je eden prvih tekstov mednarodnih dokumentov, ki je originalno tudi v slovenščini, kjer je slovenski original eden izmed mednarodno pravnih veljavnih dokumentov. Skratka, nismo mogli samo korigirati. Nekaj mesecev smo se ukvarjali s tem, dokler na srečanju v Chamberyju decembra nismo naredili preboja, da smo se z depozitarjem in tam prisotnimi članicami dogovorili, da Slovenija pošlje čim hitreje tekst popravkov, torej redakcije, in če depozitar potem razpošlje po članicah podpisnicah in če ne bo pripomb, se lahko ta novi, redigirani tekst nadomesti kot original. Mi smo to storili takoj, še pred novim letom, ko smo se vrnili iz Chamberyja, to je bilo okoli 25. decembra in ves ta postopek je seveda trajal. Sporočilo, da članice konvencije nimajo pripomb, smo prejeli 2. marca, bom kar citiral, približno ob 9.30. Vlada je ta tekst konvencije in zakon potrdila, ker je bilo to v četrtek, isti dan, ob polnem sodelovanju Ministrstva za zunanje zadeve in potem ta tekst tudi poslala v Državni zbor s prošnjo za izredno sejo oziroma za hitro obravnavo. Z vidika ministrstva smo bili resnično nemočni, kar zadeva rok, do kdaj so prispele pripombe, saj smo morali to upoštevati, potem pa smo dejansko šli po najhitrejših možnih poteh in moram reči, da smo tu delovali, vsaj po mojem mnenju, dosti učinkovito.</p>
               <p>Zakaj je to potrebno? Zato, ker je konvencija v bistvu začela veljati že v začetku marca, 7. marca, Slovenija pa je za obdobje teh dveh let prevzela predsedovanje Alpski konvenciji, torej prva med enakimi. Zato se seveda ne sme zgoditi, da Državni zbor na sestanku visokih funkcionarjev Alpske konvencije tega ne bi potrdil. Ker pa se sestanek začne jutri, je to seveda potrebno, da se stori pred tem. Moram reči, da je s tem Državni zbor naredil odločilni korak in odločilni napredek k temu, da se potem ta zadeva obravnava, če je potrebno, na Svetu in potem objavlja v Uradnem listu, kajti takšen je bil tudi sklep. Slovenija lahko prevzema to predsedstvo s tem, da seveda stori ta odločilni korak k ratifikaciji in ta je brez dvoma sama ratifikacija v Državnem zboru.</p>
               <p>Pomena Alpske konvencije ne bom preveč obširno razlagal. Dejstvo je, da je alpski prostor izjemno občutljiv za vrsto vplivov, gospodarskih in drugih, hkrati pa je zelo privlačen za turistične in druge namene. Poleg tega preko njega potekajo tudi nekatere prometne poti med severom in jugom Evrope. Čeprav ga lahko štejemo kot enoten geografski terenski prostor, pa je hkrati tudi zelo različen, različno je razvit. Problemi, s katerimi se soočajo na nekaterih območjih, v drugih sploh še niso prisotni ali pa ne v tako izraziti obliki. Kakor je razvidno iz same Alpske konvencije, se države podpisnice zavezujejo za usklajeno razvojno politiko na področjih od prebivalstva do kulture, prostorskega načrtovanja pa do prometa in gospodarjenja z odpadki.</p>
               <p>Hkrati bodo usklajevale tudi skupne napore pri raziskavah in sistematičnih opazovanjih ter sodelovale na znanstvenem, gospodarskem in tehničnem področju. Najvišji organ je konferenca pogodbenih strank, ki se srečuje praviloma vsaki dve leti na ravni ministrov, med tem obdobjem pa deluje stalni odbor in številne komisije za posamezna področja.</p>
               <p>Kakšne koristi in kakšne obveznosti ima, spoštovane poslanke in poslanci, Slovenija od tega? Najprej je prav gotovo ta, da je Slovenija s tem enakopraven del alpskega prostora, kar pa omogoča tudi zaščito pred poskusi, da bi negativne posledice, ki se izražajo, recimo, v drugih delih Alp, poizkušali prenašati na naš del, ki ne bi bil vključen v sporazum o varstvu Alp. Članstvo v Alpski konvenciji omogoča, da uveljavljamo svoje interese in poglede v zvezi z razvojem tega prostora in izenačujemo položaj prebivalstva v teh območjih tudi glede na sosede. Omogoča nam dejavno vplivanje na protokole in dostop do oblik pomoči, ki jih bo generirala Evropska unija v kontekstu podpiranja specifičnih razvojnih projektov v alpskem prostoru. Ta je namreč v Evropski uniji tudi članica te Alpske konvencije.</p>
               <p>Glede obveznosti bi lahko rekel predvsem to, da so v Alpski konvenciji in v protokolih, ki se pripravljajo, predvsem tiste obveznosti, ki si jih že sami nalagamo  z notranjimi dokumenti in razvojnimi načrti. Predvsem gre za vprašanje politike urejanja prostora v alpskem svetu, za politike odstranjevanja in preprečevanja naravnih nesreč, erozijskih in drugih pojavov in tudi razvoja kmetijstva - koncept sonaravnega razvoja kmetijstva, ki je bil sprejet in ki je popolnoma povzet tudi v ustreznih dokumentih Alpske konvencije.</p>
               <p>Predsedovanje Alpski konvenciji pa utrjuje položaj Slovenije na poti v Evropo, saj ji omogoča neposreden dostop do pomembnih organov Evropske unije, ki se ukvarjajo z razvojnimi problemi v prostoru, okolju itd. Predsedujemo tudi državam, ki so že v Evropski uniji in lahko to tudi koristno uporabimo.</p>
               <p>Poleg tega imamo tu pripravljeno tudi poročilo v skladu s sklepi Odbora za infrastrukturo o javni obravnavi o Alpski konvenciji v slovenskih občinah. Ne bi ga bral, ker domnevam, da ste ga dobili. Tu se moram še enkrat opravičiti v imenu ministrstva, da to poročilo ni bilo obravnavano na Odboru za infrastrukturo. Preprosto, z zamenjavo ministrov je prišlo do diskontinuitete, te stvari mi niso bile predajane na tak način, da bi lahko poskrbel, da bi bilo to lahko predhodno obravnavano v Odboru za infrastrukturo.</p>
               <p>Rad bi povedal tudi to, da smo obvestili vse nove občine, ki so v območju Alpske konvencije, in da smo od večine dobili pozitivne odzive, kjer so se odzvali, negativnih nismo. Obvestili smo tudi vse druge občine v Sloveniji, ki sicer niso in tudi nikoli ne bodo v tem alpskem prostoru oziroma vključene v sporazum.</p>
               <p>Rad bi dodal še to. Če ste opazili, so navedena območja starih občin oziroma krajevnih skupnosti, tam, kjer gre za celo občino, starih občin. Zakaj? Zato ker je to original in moramo ga verificirati v tej obliki. Je pa zelo enostavno potem v skladu s 1. členom obvestiti, ko je dokument ratificiran, da se je spreminjala upravna oziroma lokalna struktura in da se imena starih občin nadomestijo z imeni novih občin. Pri tem bi še to poudaril, ker je bil že večkrat izražen interes dodatnih občin ali krajev, ki niso vključeni v Alpsko konvencijo, da bi se radi vključili, da je to v skladu s tem 1. členom vsekakor tudi mogoče in se to tudi da narediti s preprostim obvestilom depozitarjev. Toliko za sedaj.</p>
               <p>Hvala lepa tudi za pozornost in pripravljenost, da ste sprejeli to današnjo sejo. Hvala lepa.</p>
            </sp>
            <sp xml:id="SDZ1-Izredna-25-1995-03-22.sp7">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Predlog zakona je obravnaval Odbor za mednarodne odnose, ki je matično delovno telo in sprašujem poročevalca, če želi besedo? <stage>(Ne želi.)</stage> Želi besedo predstavnik Sekretariata za zakonodajo in pravne zadeve? <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage> Želi kdo od poslancev oziroma poslank razpravljati? Gospod Žaro Pregelj.</p>
            </sp>
            <sp xml:id="SDZ1-Izredna-25-1995-03-22.sp8">
               <speaker>ŽARKO PREGELJ:</speaker>
               <p>Spoštovani! Dovolite mi, da poskušam predstaviti nekaj svojih osnovnih stališč. Kot prvo naj poudarim, da podpiram Alpsko konvencijo. Podpiral sem že pobudo, da se pristopi k tej konvenciji. Žal pa moram ugotoviti, da je Vlada, sicer iz razlogov, ki jih je pojasnil minister Gantar, imela pač težave in ni izpeljala celotnega postopka, kot ga Alpska konvencija zahteva. Upam, da bo Vlada to problematiko sedaj vzela resno v roke in speljala vse javne obravnave po tistih občinah, ki jih ta Alpska konvencija obsega oziroma ki bodo tako ali drugače čutile posledice ratifikacije te konvencije. Zavedati se moramo, da Alpska konvencija v resnici pomeni tudi formalno potrditev tistih prizadevanj, ki se sicer v naši državi uveljavljajo predvsem na alpskem področju z zakonom o Triglavskem narodnem parku in ki se uveljavijo tudi v nekaterih členih zakona o varstvu okolja. Žal pa manjka tisti del, ki mu pravimo varstvo narave. Tega naša država še ni uredila, medtem ko je zakon o varstvu kulturne in naravne dediščine že nekoliko zastarel in ga bo treba verjetno prej ali slej posodobiti. Alpska konvencija prinaša v naš zakonodajni prostor marsikatero novost. Prinaša pa novosti in obveznosti za državo tudi v finančnem smislu. Sicer direktno to sedaj še ni prikazano kot nek jasno določen strošek. Brez dvoma bodo pa nastali stroški, ki jih bo morala država vračati v te občine na tem področju in jim nekako nadomeščati ali izgubo dohodka ali jim omogočati zaščito alpskega prostora, kot ga konvencija predvideva.</p>
               <p>S tem ko ratificiramo to konvencijo, tudi ta Državni zbor prevzame pomembno obveznost. Zavedati se moramo, da smo ravno včeraj, na primer, ko smo obravnavali zakon o zračnem prometu zavrnili sklep, ki se je zdel sicer zgolj formalen, v resnici pa je bil že uresničitev enega stališča Alpske konvencije, ki prepoveduje uporabo obremenjujočih oblik rekreacije, kot so helikopterski turizem, lahka motorna zračna plovila, gorski kolesarji, motorne sani, motoristi in podobno v tem alpskem prostoru. Torej, gre za resen premislek ali bo ta zbor sposoben to Alpsko konvencijo ne samo ratificirati, ampak jo tudi spraviti v življenje.</p>
               <p>Zato dovolite mi, da kljub vsemu grajam Vlado, ker je bila do sedaj nekoliko premalo resna. Osebno sicer ne vidim glavnega razloga v zamenjavi ministra, čeprav je tudi to pomemben razlog, verjetno še bolj pomembno, da se je zamenjal pristojni državni sekretar, ki je operativno to vodil. Mislim, da je bilo to verjetno veliko bolj usodno. Vsekakor so pa to rešljivi problemi in bo Vlada popravila napako, če bo to javno obravnavo v prizadetih občinah resno izpeljala. Kajti, po ratifikaciji pridejo na vrsto posamezni protokoli. Ti protokoli se nanašajo na posamezna področja, ki jih pri nas sicer pokrivajo posamezna ministrstva, kot so kmetijstvo, promet, energetika in podobno, takrat bodo pa zadeve že zelo konkretne, zelo tudi vidne v prostoru in bo verjetno potrebno iskati ustrezen skupni jezik tudi s prizadetimi lokalnimi skupnostmi.</p>
               <p>Zato menim, da je sicer prav, da zbor ratificira to konvencijo, toda hkrati, da to naredi z zavedanjem, da to pomeni določeno obremenitev. Da bo potrebno vsako leto za to področje nameniti nekoliko več denarja v proračunu, kar to pomeni vsaj še enkrat toliko kot sedaj. In da bo potrebno pri oblikovanju ustreznih dokumentov, od sprejemanja zakonov o oblikovanju posameznih krajinskih parkov na tem področju do sprejemanja posameznih uredb in občinskih odlokov, ki bodo alpsko področje ščitili. Zato prosim članice in člane Državnega zbora, da to ratifikacijo sprejmemo z resnim namenom, da jo bomo tudi uresničili. Hvala lepa.</p>
            </sp>
            <sp xml:id="SDZ1-Izredna-25-1995-03-22.sp9">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo razpravljati? Gospod Avberšek.</p>
            </sp>
            <sp xml:id="SDZ1-Izredna-25-1995-03-22.sp10">
               <speaker>MAG. FRANC AVBERŠEK:</speaker>
               <p>Hvala lepa. Kolegice in kolegi, gospod minister, dovolite, da opozorim na nekatere zadeve iz Alpske konvencije, ki jo seveda v osnovi podpiram in bom tudi glasoval zanjo. Nekaj je že omenil gospod Pregelj. Jaz bom morda še bolj konkreten. Želel bi opozoriti na točko c iz 2. člena, kjer govorimo o ohranjanju čistega zraka s ciljem drastičnega zmanjšanja emisij škodljivih snovi. Kolegice in kolegi, jaz bi rad seveda, da fige, če jih držite, jih držite zdaj zunaj, ne pa v žepu. Jutri bomo namreč glasovali o zakonu o čistilnih napravah v Termoelektrarni Šoštanj v občini, ki je znotraj tega alpskega območja in upam seveda, da bomo ta zakon izglasovali.</p>
               <p>Imam še dve pripombi. V točki j, kjer govorimo o prometu in govorimo tudi o preusmeritvi oziroma je želja preusmerjati tranzitni, turistični in dnevni osebni promet na javna prevozna sredstva. Pri tej ceni goriva, pri tej ceni tekočih goriv, oprostite, je taka preusmeritev nesmiselna. Govoriti o preusmeritvi pri tej ceni ni v redu. Vendar imam občutek, da ima Vlada takšno usmeritev in da tega ne misli spremeniti. Tako sem zadnjič prebral v poročilu s srečanja z gospodarstveniki izvozniki. Mislim, da to ni v redu in da se je treba približati tistim cenam, ki jih imajo ostale države, te, ki so podpisale Alpsko konvencijo. Seveda tudi točka k, kjer govori o energiji, gre za podobno zadevo. Pri teh cenah energije, ki jih imamo v Sloveniji, seveda ni mogoče govoriti, da se bomo racionalno obnašali pri porabi energije. Hvala lepa.</p>
            </sp>
            <sp xml:id="SDZ1-Izredna-25-1995-03-22.sp11">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospodu Toplerju.</p>
            </sp>
            <sp xml:id="SDZ1-Izredna-25-1995-03-22.sp12">
               <speaker>VLADIMIR TOPLER:</speaker>
               <p>Gospod predsednik, kolegice in kolegi!</p>
               <p>Naša poslanska skupina to ratifikacijo močno podpira, vendar moram povedati, da ni nobenega opravičila, da je Vlada potrebovala za 14 členov, da jih je prevedla, kar nekaj mesecev. Upam, da bo pri predsedovanju stalnega odbora Alpske konvencije dosti bolj uspešna. Seveda, kar je pomembno je to, da bomo čimprej sprejeli določene protokole, ki bodo omogočili, da bo Alpska konvencija tudi zaživela. Premalo je, da se mi dogovarjamo in smo načelno za neko stvar, ko je pa treba nameniti finančna sredstva in vse ostalo, pa smo tiho. To boste lahko, kot je kolega Avberšek rekel, pokazali že jutri in upam, da boste to pokazali tudi pri sprejemu proračuna. Šele takrat bo Alpska konvencija res to, kar si prizadevamo mi in tudi druge države. Hvala.</p>
            </sp>
            <sp xml:id="SDZ1-Izredna-25-1995-03-22.sp13">
               <speaker>PREDSEDNIK JOŽEF ŠKOLČ:</speaker>
               <p>Hvala. Ali želi še kdo razpravljati? Gospod Zupanec.</p>
            </sp>
            <sp xml:id="SDZ1-Izredna-25-1995-03-22.sp14">
               <speaker>DR. JANEZ ZUPANEC:</speaker>
               <p>Hvala za besedo. Kolegice in kolegi poslanci! Ne bi želel zapletati tega zelo pomembnega postopka, vendar sem nekoliko žalosten. Sprašujem se, kdo je risal meje tega alpskega sveta in kako je lahko pohorski svet, ki je čisti dolomitni svet, znotraj te cone, recimo, Zasavsko hribovje pa izpuščeno. Ali to pomeni, da vsi tisti, ki bodo izven te cone, da bodo sodili tako rekoč v območje predalpskih Hrvatov. Teorijo o predalpskih Hrvatih pa poznamo od sosedov s Hrvaške. Hvala.</p>
            </sp>
            <sp xml:id="SDZ1-Izredna-25-1995-03-22.sp15">
               <speaker>PREDSEDNIK JOŽEF ŠKOLČ:</speaker>
               <p>Ali želi še kdo razpravljati? Gospod Jelinčič.</p>
            </sp>
            <sp xml:id="SDZ1-Izredna-25-1995-03-22.sp16">
               <speaker>ZMAGO JELINČIČ:</speaker>
               <p>Hvala za besedo. Me veseli, da je gospod Janez sprožil to zadevo. Namreč, morda bi mu odgovoril to, da sem predlagal na Odboru za mednarodne odnose, da naj bi se zdaj, ko imamo priložnost, ko moramo tako ali tako popravljati ta zemljevid zaradi nove lokalne samouprave, mislim, da lahko razširimo to zadevo. Tudi jaz sem rekel, da je dosti teh zadev izpadlo iz tega alpskega okvira in mislim, da je tudi to priložnost, da popravimo. Mislim, da se bo to pač enostavno dalo. Drugače pa podpiram to Alpsko konvencijo in mislim, da bi bilo najbolje, da preidemo h glasovanju.</p>
            </sp>
            <sp xml:id="SDZ1-Izredna-25-1995-03-22.sp17">
               <speaker>PREDSEDNIK JOŽEF ŠKOLČ:</speaker>
               <p>Hvala. Mislim, da niste edini. Dolžan sem vprašati, če želi še kdo besedo? Če ne, potem zaključujem to razpravo. Amandmajev k tekstu ni bilo. Pripombo, ki jo je dal Sekretariat za zakonodajo, je možno upoštevati kot redakcijo in s tem se strinja tudi Vlada. Zato predlagam, da glasujemo v skladu z novim poslovnikom naenkrat o zakonu v celoti. Če bo pa temu nasprotovala več kot tretjina prisotnih, bo potrebno opraviti vse tri razprave. Zato je zelo pomembno, kako se prvič odločite. Ugotovimo sklepčnost! <stage>(52 prisotnih.)</stage></p>
               <p>Kdo je za glasovanje o zakonu v skladu z drugim odstavkom 213. člena poslovnika? <stage>(53 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je ta predlog sprejet.</p>
               <p>In tako dajem na glasovanje predlog zakona v celoti. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>S tem zaključujem to točko dnevnega reda in hkrati tudi 25. izredno sejo Državnega zbora. Jutri začnemo redno sejo ob 10. uri, tako da vas opozarjam, da se je danes iztekel zadnji dan za vlaganje poslanskih vprašanj oziroma se izteka.</p>
            </sp>
            <stage type="time">(Seja se je končala 22. marca 1995 ob 17.45 uri.)</stage>
         </div>
      </body>
   </text>
</TEI>

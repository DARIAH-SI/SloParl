<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Izredna-03-1994-02-02">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">6E24C8D7D788E998C1257832004838B5</idno>
               <idno type="URI">6E24C8D7D788E998C1257832004838B5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-03-1994-02-02.DZ" n="03">
               <name>Izredna</name>
               <date when="1994-02-02"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-03-1994-02-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">3. izredna seja</stage>
            <stage type="date">(2. in 3. februar 1994)</stage>
            <stage type="chairman">Sejo je vodil mag. Herman Rigelnik, predsednik zbora.</stage>
            <stage type="time">Seja se je začela ob 19.35 uri. </stage>
            <sp xml:id="SDZ1-Izredna-03-1994-02-02.sp1">
               <speaker>PREDSEDNIK MAG. HERMAN RIGELNIK:</speaker>
               <p>Spoštovane kolegice, spoštovani kolegi, gospe in gospodje! Začenjam 3. izredno sejo Državnega zbora Republike Slovenije.</p>
               <p>Obveščen sem, da so zadržani in se današnje izredne seje ne morejo udeležiti naslednje poslanke in poslanci: dr. Dušan Bavdek, Jadranka Šturm-Kocjan, dr. Ciril Ribičič in Miran Jerič.</p>
               <p>Prosim, ugotovimo prisotnost v dvorani. <stage>(62 poslank in poslancev)</stage> Tako je zbor sklepčen in lahko odloča.</p>
               <p>Na to sejo sem vabil tudi predstavnike Vlade Republike Slovenije in jih lepo pozdravljam.</p>
               <p>Predlog dnevnega reda ste prejeli s sklicem seje. Tako predlagam za današnjo sejo dnevni red, ki ste ga prejeli na mizo.</p>
               <p>Na glasovanje dajem predlog dnevnega reda. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(61 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog dnevnega reda 3. izredne seje Državnega zbora sprejet.</p>
               <p>Prehajamo na <title>1.</title> in edino <title>TOČKO DNEVNEGA REDA</title>, to je na <title>OBRAVNAVO PREDLOGA ZA ZAČETEK POSTOPKA ZA SPREMEMBO USTAVNEGA ZAKONA ZA IZVEDBO USTAVE REPUBLIKE SLOVENIJE</title>.</p>
               <p>Predlog za začetek postopka je zboru predložila skupina poslancev Državnega zbora.</p>
               <p>Želi predstavnik predlagateljev besedo? <stage>(Ne želi.)</stage></p>
               <p>Želi besedo predstavnik Sekretariata za zakonodajo in pravne zadeve? <stage>(Ne želi.)</stage></p>
               <p>Želi besedo predstavnik Vlade? <stage>(Ne želi.)</stage></p>
               <p>Želijo besedo predstavniki poslanskih skupin? Ne želijo.</p>
               <p>Besedo dajem poslankam in poslancem. Ne želijo.</p>
               <p>Prehajamo na glasovanje o predlogu sklepov. Dovolite, da jih ne berem. Najprej pa bi glasovali o spreminjevalnem predlogu, ki ga je predložila skupina poslancev, s prvim podpisanim Vitodragom Puklom. Prebral bom spreminjevalni predlog. 1. točka predloga se spremeni, tako da se v prvi alinei za datumom 31.12.94 namesto vejice <stage>(,)</stage> postavi pika <stage>(.)</stage>. Nadaljnje besedilo se pa črta.</p>
               <p>In druga: da se črta tretja alinea.</p>
               <p>Na glasovanje dajem ta amandma s prvo podpisanim Vitodrag Puklom.</p>
               <p>Prosim, gospod Pukl želi besedo. Obrazložitveni glas.</p>
               <p>Se opravičujem, gospod Pukl. Vas nisem pozval tudi ne kot predsednika odbora. Imate besedo, kot predsednik odbora.</p>
            </sp>
            <sp xml:id="SDZ1-Izredna-03-1994-02-02.sp2">
               <speaker>VITODRAG PUKL:</speaker>
               <p>Hvala lepa. Namreč, naš odbor je dobil v obravnavo predlog za začetek postopka za spremembo ustavnega zakona, kjer je bilo predlagano, da se o teh, že več mesecev, zlasti pa po odločitvi ustavnega sodišča spornih točkah odloči tako, da se podaljša mandat občinskim skupščinam, razen tistim, ki se v zadnjih šestih mesecih niso sestale na sklepčni seji ali niso sprejele proračuna, da se takim občinam postavi začasni upravitelj in drugi sklepi, kot so tu vidni.</p>
               <p>Naš odbor je z večino glasov sprejel spreminjevalni predlog, in sicer meni, da bi bilo sprejemljivo z ustavnim zakonom sprejeti podaljšanje mandata vsem občinam in pa seveda, da bi ostala določila, kot je to vidno, ostala nespremenjena.</p>
               <p>Kaj nas je vodilo k temu? Namreč, že več mesecev pred sprejetjem tega 95. člena, zlasti pa po odločbi ustavnega sodišča, so bila v tem parlamentu sporna pravzaprav določila oziroma dva sklopa vprašanj. In sicer, prvi: pred odločitvijo ustavnega sodišča, ali volitve v stare občine ali volitve v nove. Sporni so bili tudi roki. In pa zlasti, ali podaljšanje z ustavnim zakonom ali pa z navadnim zakonom in ali podaljšanje vsem občinam ali podaljšanje samo nekaterim občinam.</p>
               <p>Pri tem podaljšanju nekaterim občinam gre izključno za Mesto Ljubljana in ta odnos dela parlamentarnih strank oziroma politikov do Mesta Ljubljane se vleče v tej razpravi o lokalni samoupravi in o podaljšanju mandata občin kot rdeča nit.</p>
               <p>V našem odboru smo pač menili, da je treba upoštevati nekaj dejstev, ki dejansko obstojajo in so taka, da silijo v razmislek. Prvi je, da je zadnji čas, da sprejmemo ustrezni zakon za spremembo ustavnega zakona, ker smo pač zavrnili sprejem zakona, ki so ga je predložila Ljudska stranka. Če tega ne storimo, bomo spravili v nevarnost celotno organizacijo lokalne samouprave po rokovniku, katerega smo sprejeli, kar bi seveda težko opravičevali zaradi političnih interesov pred državljani.</p>
               <p>Drugo dejstvo je to, da je ustavni zakon verjetno bolj primeren za podaljšanje. Prvič se tu vidi odnos, potrebna je 2/3 večina. Drugič, kot meni v obrazložitvi - ločeni obrazložitvi - sodbe Ustavnega sodišča mag. Krivic, samo ustavni zakon lahko ureja enodomnost skupščin iz dosedanjega trodomnega sistema, čeprav v obrazložitvi te sodbe sodniki menijo, da bi se lahko sicer to podaljšalo tudi z navadnim zakonom. Sicer pa menim, do to ni bistveno politično vprašanje in je vprašanje oportunitete odločitve tega zbora.</p>
               <p>Bolj bistveno vprašanje je podaljšanje mandata vsem oziroma samo nekaterim občinam, kar pomeni, ali velja podaljšanje tudi ljubljanski mestni občini. Mi menimo, da če mandata ne bi podaljšali vsem občinam, bi prišlo do situacije, da bi moral parlament s posebnim aktom sprejeti sklep oziroma ugotovitev, katerim občinam mandat ni bil podaljšan. Te občine bi se seveda na tak sklep oziroma akt pritožile oziroma bi sprožile ustavni spor pred Ustavnim sodiščem in bi verjetno ta spor trajal dalj, kot bi trajalo podaljšanje. To se pravi, nikakršnega učinka. Po drugi strani menimo, če so te občine poslovale ali niso poslovale - to je odvisno od zornega kota in ocene - štiri leta, ni nobene škode, če bi poslovale še šest ali osem mesecev naprej na isti način. Poleg tega še menimo, da Slovenija izven Ljubljane ni tako zainteresirana za odnose političnih strank in političnih veljakov v občini Ljubljana-mesto in da ne bi razumela, da bi zaradi teh odnosov spravljali v nevarnost in pod vprašaj celotno reorganizacijo lokalne samouprave v rokovniku, katerega smo sicer sprejeli.</p>
               <p>Iz teh razlogov smo menili predstavniki raznih strank, ki pač na tak način pragmatično razmišljamo, da bi bila rešitev sprejemljiva za vse: z ustavnim zakonom podaljšanje mandata vsem občinam. To je ta spreminjevalni predlog Odbora za notranje zadeve. Kot pa ste dobili na klop, so še dodatni spremenjevalni predlogi, ki jih je prav tako podpisalo dvajset poslancev, ki pa v bistvu urejajo samo tisto najbolj kritično vprašanje, ali podaljšati mandat vsem občinam - še bolj konkretno - družbeno političnim skupnostim, to se pravi ljubljanskim in obmorskim mestnim občinam pa ne. To se pravi je še bolj očitna tendenca, da se celotni spor, celotni politični dialog vodi samo za občino Mesta Ljubljana. Hvala lepa.</p>
            </sp>
            <sp xml:id="SDZ1-Izredna-03-1994-02-02.sp3">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Pukl. V razpravo dajem naslednji spreminjevalni predlog. Želi še kdo besedo? Prosim, gospod Kreft.</p>
            </sp>
            <sp xml:id="SDZ1-Izredna-03-1994-02-02.sp4">
               <speaker>DR. LEV KREFT:</speaker>
               <p>Hvala lepa, gospod predsednik. Drage gospe, spoštovani gospodje! Imam pravzaprav proceduralni predlog. Mislim, da je tudi iz uvodnih besed gospoda Vitodraga Pukla bilo razvidno, da gre pri treh vloženih amandmajih - ob tem, o katerem smo do zdaj govorili - pravzaprav za amandmaje na amandma. Zato predlagam, da najprej glasujemo o teh treh amandmajih, ki so vloženi, s prvim podpisanim dr. Leom Šešerkom, in potem o tem spreminjevalnem predlogu, ki se nanaša na spreminjanje izvirnega besedila pobude. V kolikor to ni sprejemljivo, seveda predlagam, da se o mojem predlogu, o načinu procedure glasuje. Predlagam torej, da se najprej glasuje o treh amandmajih oz. predlogih sprememb in dopolnitev, ki jih je prvi podpisal gospod dr. Leo Šešerko, potem pa še cela vrsta poslancev in potem o spreminjevalnem predlogu, s prvim podpisanim gospodom Vitodragom Puklom. Hvala lepa.</p>
            </sp>
            <sp xml:id="SDZ1-Izredna-03-1994-02-02.sp5">
               <speaker>PREDSEDNIK MAG. HERMAN RIGELNIK:</speaker>
               <p>Gospod Kreft je dal predlog proceduralne narave. Predlagam, da o njem glasujemo. Kdo je torej za predlog, da najprej glasujemo o treh vloženih amandmajih skupine poslancev, s prvo podpisanim Leom Šešerkom? Prosim, gospod Polajnar.</p>
            </sp>
            <sp xml:id="SDZ1-Izredna-03-1994-02-02.sp6">
               <speaker>IGNAC POLAJNAR:</speaker>
               <p>Spoštovane poslanke in poslanci! Res je že pozna ura, samo mislim, da imamo še toliko moči in volje, pa tudi jasne glave, da vemo, kako so stvari tekle. Mislim, da gre za štiri enakovredne predloge. Enakovredni so v tem smislu, da pač vsi govorijo o spremembah tega predloga ustavnega zakona. Res pa je, samo eden od teh predlogov je predlog odbora in mislim, da je ta osnovni. In moramo najprej glasovati o tem predlogu, potem pa lahko nadaljujemo z drugimi, ker drugače bomo stvari pomešali. Oprostite, odbor je vendarle nekaj ponudil in mislim, da je treba najprej o tem in se je tudi zato sestal, da je razpravljal in sklepal o tej ustavni materiji. Hvala lepa.</p>
            </sp>
            <sp xml:id="SDZ1-Izredna-03-1994-02-02.sp7">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Polajnar. Jaz sem pripravljen, gospod Polajnar, sprejeti to vašo obrazložitev. Mislim, da je ta spreminjevalni predlog najbolj oddaljen in mislim, da kaže glasovati najprej o njem. Zato bi predlog, ki sem ga dal, umaknil in dajem v razpravo in na glasovanje spreminjevalni predlog. Kdo želi besedo, prosim? <stage>(Glas iz klopi. Se ne razume.)</stage> Spreminjevalni predlog skupine poslancev, prvi podpisani je Vitodrag Pukl. Mislim, da je opozorilo gospoda Polajnarja umestno. Prosim. Besedo ima gospod Jančar.</p>
            </sp>
            <sp xml:id="SDZ1-Izredna-03-1994-02-02.sp8">
               <speaker>JANEZ JANČAR:</speaker>
               <p>Hvala lepa. Gospod predsednik, spoštovane poslanke in spoštovani poslanci! Sam bom ta predlog podprl ne glede na to, da sem že danes dobil nekaj očitkov na to, da s tem, ko smo dali ta predlog, tudi sam sem ga na tej seji povedal, da podpiram zadeve, ki se v Ljubljani dogajajo, da podpiram zadeve, ki se dogajajo v drugih občinah. Pa vendar, če tehtam manjše zlo od večjega zla, vendar narekuje to, da moramo vendarle nekaj narediti. Zdi se mi, da smo se prav odločili, ko smo se odločili, da podpremo te stvari z ustavnim zakonom. Podpiram ta spreminjevalni predlog, ker se mi zdi, da bomo le na ta način prišli do tega, da presekamo. Kaj bomo naredili zaradi Ljubljane oziroma vseh tistih občinskih skupščin, ki ne funkcionirajo, pa mislim, da je čas, da lahko damo, tako kot sem sam rekel, da bom vložil, zakon o spremembah zakona o lokalni samoupravi. To bom storil.</p>
               <p>Vendar pa, 55 ali 58 občin v Sloveniji čaka današnjo sejo, jutrišnjo sejo, da vendar nekaj odločimo. Pričakujejo, da storimo ta korak. Ta priložnost je danes. Predlagam, da mogoče ne samo prvo fazo, ampak da poskušamo tudi drugo fazo. Poskusimo se uskladiti. Vem, da ni vsem to dobro. Tudi sam osebno se počutim, da sem kar ogoljufan in pričakujem tudi s strani Slovenske ljudske stranke podporo temu ustavnemu zakonu oziroma tem spreminjevalnim predlogom, o katerih zdaj govorimo. Pričakujem od vseh, da presekamo to agonijo občin, da postavimo to lokalno samoupravo tako, kot smo si jo zastavili. Sam se sprašujem, zakaj nismo v marcu, ko smo začeli delati na lokalni samoupravi, zakaj se takrat nismo najprej pogovarjali o zakonu o referendumskem oblikovanju občin. Ne vem. Ne vidim vzroka. Ali smo vsi taktizirali in se vsi pripravljali za volitve, ki bodo ali se nismo. Res ne najdem opravičila in računam, da bomo vendarle dobili tistih 60, 62 glasov v tem Državnem zboru, da vendar presekamo. Kaj bomo pa naredili zaradi Ljubljane in drugih občin pa mislim, da je lahko tudi še ena seja, pa tudi če je izredna, da se vendar dogovorimo. Res je, nimam obraza, da rečem, da zaradi Ljubljane in še nekaterih občin ne sprejmemo tega in bom to podprl. Pričakujem tudi vaš glas. Hvala lepa.</p>
            </sp>
            <sp xml:id="SDZ1-Izredna-03-1994-02-02.sp9">
               <speaker>PREDSEDNIK MAG. HERMAN RIGELNIK:</speaker>
               <p>Hvala, gospod Jančar. Besedo ima gospod Školč.</p>
            </sp>
            <sp xml:id="SDZ1-Izredna-03-1994-02-02.sp10">
               <speaker>JOŽEF ŠKOLČ:</speaker>
               <p>Hvala lepa. Za razliko od mojega poslanskega kolega, ki se je precej angažiral za to, da bi prišli do sporazuma, bom glasoval proti temu spreminjevalnemu predlogu. In bom tudi povedal, zakaj. Začel bom na neki drugi točki.</p>
               <p>Vi se spomnite zelo slavne izjave gospoda Vidmarja, da so v tej državi trije, ki nekaj pomenijo: gospod Janša, gospod Arhar in on. Tega ne bi komentiral, se pa dejansko to na nek specifičen način kaže iz tega glasovanja. Poglejte, imamo tri dodatne predloge, ki upoštevajo to natančno dikcijo Ustavnega sodišča, ki govori, da morajo biti vse občine v startu za preobrazbo lokalne samouprave postavljene v isto vrsto. Dva predloga direktno govorita o tem, da naj se vsem občinam to podaljša, tem posebnim družbenopolitičnim skupnostim pa ne. In zato menim, da velja iskati rešitev iz te zadrege v tem in v tej drobni "finti", ki je pa lahko tudi za Ustavno sodišče zelo pomembna. Da ne bo nesporazuma: posebni družbenopolitični skupnosti sta Obalna skupnost in skupščina mesta Ljubljane.</p>
               <p>Menim, da ni mogoče podaljšati mandat grupaciji, ki ni uspela sklicati zbora. Za to ne dolžim niti župana niti predsednika Izvršnega sveta; dejstvo je, da skupščina ne funkcionira. Lahko se s prstom kaže na različne strani, kdo je bolj priden in kdo ne, ampak dejstvo je, da tisto, kar ne funkcionira, tega ni mogoče podaljšati. In zato se mi zdi, da ta zbor ne bi smel podleči tej "pezi" <stage>(ki je sedaj)</stage> odgovornosti za vso Slovenijo, češ: če ne bomo sedaj nekaj naredili, potem bo vsa Slovenija stala. Če ne bomo zmogli narediti razlike do teh posebnih družbenopolitičnih skupnosti, potem se ve, zakaj bo vsa Slovenija stala. V tem je problem! Ne govoriti, kdo se boji volitev, kdo je proti preobrazbi. Povejte, kdo ščiti to ekipo, ki ni sposobna "peljati" te posebne družbenopolitične skupnosti! To je problem. In problem je v tem, da pač zaradi dveh družbenopolitičnih skupnosti ne moremo preoblikovati lokalne samouprave. Zgodba je v tem. Če je kateri poslanski skupini do tega, da se je na koncu, v bistvu zaradi ene politične ekipe, stvar reducirala v to - to je blokira celo lokalno samoupravo, potem povejmo, da je to tako. Mi smo nasprotovali podaljšanju mandatov, pristali na to, da se to dela eventualno z ustavnim zakonom, da pa rečem v jeziku protikorupcijske lige, kateri se bom jaz ravno zaradi te ekipe, ki uživa to politično podporo, priključil, ko bo nastala, ker vidim, da ji ne more ne Državni zbor ne tožilstvo ne SDK nič; upam, da ji bo pač ta ekipa nekaj mogla. Zato bom jaz temu nasprotoval. Hvala lepa.</p>
            </sp>
            <sp xml:id="SDZ1-Izredna-03-1994-02-02.sp11">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Školč.</p>
               <p>Gospod Oman ima besedo, potem pa gospod Potočnik.</p>
            </sp>
            <sp xml:id="SDZ1-Izredna-03-1994-02-02.sp12">
               <speaker>IVAN OMAN:</speaker>
               <p>Spoštovani gospod predsednik, gospe in gospodje, poslanke in poslanci! Ko smo začeli to sejo, sem bil prepričan, da je prišlo do dogovora, do soglasja, ki nam bo omogočilo, da bomo prišli do konca temu problemu. Mene namreč ne zanimajo niti Janša niti Arhar niti Vidmar. Mislim pa, da bi bilo prav, da že zadevo presekamo in končamo s tem.</p>
               <p>Za sebe moram povedati, da bom sprejem predvidenega ustavnega zakona podprl, da bom glasoval za, v kolikor bo sprejet ta spreminjevalni predlog. V nasprotnem primeru pa ne. Mislim, da če smo se toliko časa na nek način dogovarjali in pogovarjali, potem bi se bili vendar nekaj dogovorili. Torej, kot sem rekel, ta spreminjevalni predlog bom podprl, drugih ne in če ta ne bo sprejet, potem tudi zakona ne.</p>
            </sp>
            <sp xml:id="SDZ1-Izredna-03-1994-02-02.sp13">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospod Oman. Besedo ima gospod Potočnik.</p>
            </sp>
            <sp xml:id="SDZ1-Izredna-03-1994-02-02.sp14">
               <speaker>FRANC POTOČNIK:</speaker>
               <p>Spoštovane gospe in gospodje! Slovenska ljudska stranka je predlagala drugačno rešitev, zato je predlagala tudi zakon. Zaradi tega tudi nihče od članov Slovenske ljudske stranke tega predloga ni podpisal. Ne glede na to pa smo se v poslanskem klubu dogovorili, da podpremo ta spreminjevalni predlog, in v primeru, da bo ta spreminjevalni predlog podprt podpremo predlog kot celoto.</p>
            </sp>
            <sp xml:id="SDZ1-Izredna-03-1994-02-02.sp15">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospod Potočnik. Želi še kdo besedo? Prosim, gospod Mozetič.</p>
            </sp>
            <sp xml:id="SDZ1-Izredna-03-1994-02-02.sp16">
               <speaker>MIROSLAV MOZETIČ:</speaker>
               <p>Hvala lepa gospod predsednik. Samo dve besedi na Školčevo. Če SDK niti tožilstvo nič ne more tej skorumpirani ali ne vem kakšni - kot on pravi - ekipi, potem očitno nič ni narobe. SDK in tožilstvo sta za to, da preganjata kriminal. Ali pa je tam kaj narobe? Ne vem.</p>
               <p>Kdo ščiti to skupino? Mislim, da nihče. Zakaj?  Ustavni zakon sprejemamo in v ustavnem zakonu bomo konkretno za eno družbeno politično skupnost, posebno, po stari terminologiji sprejeli nekaj konkretnega. Tega resnično ne razumem. Vse razlage, ki so tam napisane, ne veljajo, ker Mesto Ljubljana kljub vsemu - pa jaz ga nič in bi po nekakšni svoji hudobni ali mazohistični podstati celo želel, da bi se to zgodilo, ker bi se potem videlo, kaj bo od maja meseca naprej, ko Mesta Ljubljane več ne bo. Mesto Ljubljana je večino pristojnosti, ki jih je opravilo, je opravilo kot svoje izvirne pristojnosti. To ni tako kot na obalni skupnosti. Tako da te stvari so malo nenavadne, ti predlogi. Tako da bom tudi jaz ta spreminjevalni predlog, ki je bil na odboru nekako z večinsko podporo sprejet, tudi mi smo sicer drugače prej pravili, ampak v redu. Če pa že mora biti ustavni zakon, da bo to bolj trdno, da se ne bo kdo pozneje spomnil in rekel, zato, ker ste enkrat, lahko še drugič podaljšamo, kadarkoli naj bo. Vendar naj bo rešitev enaka za vse.</p>
            </sp>
            <sp xml:id="SDZ1-Izredna-03-1994-02-02.sp17">
               <speaker>PREDSEDNIK MAG. HERMAN RIGELNIK:</speaker>
               <p>Hvala gospod Mozetič. Gospod Školč, replika.</p>
            </sp>
            <sp xml:id="SDZ1-Izredna-03-1994-02-02.sp18">
               <speaker>JOŽEF ŠKOLČ:</speaker>
               <p>Hvala lepa. Izvirne pristojnosti Mesta Ljubljane ne temeljijo na podlagi ustave, ki je bila sprejeta pred nekaj leti, ampak na podlagi ustave iz leta 1974. Ta ustava ne velja več. Vi ji nasprotujete in tudi vsem predpisom, ki niso v skladu z novo ustavo, zato na tem ni mogoče graditi teh stvari, kot jih govorite. Vsaj po moji presoji. Bilo bi pa korektno, da bi se sami sklicevali na ustavo iz  leta 1974 vsakič, ne samo takrat, ko prinesejo razlog za to, da se brani politično ekipo Mesta Ljubljane.</p>
            </sp>
            <sp xml:id="SDZ1-Izredna-03-1994-02-02.sp19">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Školč. Želi še kdo besedo? Če ne, dajem na glasovanje spreminjevalni predlog skupine poslancev s prvo podpisanim Vitodrag Puklom. Ugotovimo sklepčnost! <stage>(75 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(21 poslancev.)</stage></p>
               <p>Ugotavljam, da je predlagani dopolnilni sklep sprejet.</p>
               <p>Tako so drugi trije predlogi brezpredmetni.</p>
               <p>Na glasovanje dajem predlog sklepov v celoti, s sprejeto dopolnitvijo. Ugotovimo sklepčnost! <stage>(68 prisotnih.)</stage></p>
               <p>Kdo je za? <stage>(55 poslancev.)</stage> Je kdo proti? <stage>(16 poslancev.)</stage></p>
               <p>Ugotavljam, da je predlog sklepov sprejet.</p>
               <p>O predlogu sprememb ustavnega zakona za izvedbo ... Republike Slovenije bo zbor odločal jutri ob 10. uri.</p>
               <p>Toliko za danes. S tem zaključujem današnjo sejo.</p>
            </sp>
            <stage type="time">(SEJA JE BILA PREKINJENA 2. FEBRUARJA 1994 OB 20.00 URI IN</stage>
         </div>
      </body>
   </text>
</TEI>
